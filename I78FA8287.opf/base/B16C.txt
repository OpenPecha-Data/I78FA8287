༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4CZ30835
n/a
ImageGroup:
ISBN:
14C730838
n/a
LCCN:
Title:
གསུང་འབུམ།
དབང་ཆེན་དགྱེས་རབ་རྡོ་རྗེ།
gsung 'bum/_dbang chen dgyes rab rdo rjel
Author:
དབང་ཆེན་དགྱེས་རབ་རྡོ་རྗེ་
Descriptor:
Original Publication:
dbang chen dgyes rab rdo rje
ser byes dge slong byams pa chos dbang lags kyis chos sbyin du gnang bas sems can
thams cad la phan thogs par gyur cig
n/a;n/a
Ilbylakuppe, karnataka
jampa chowang sera je denma
2012
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Ilc
Scanned at Tibetan Buddhist Resource Center, 150 West 17th St, New York City, NY
10011, US. Comments: 09/23/13



E
༄༅། །ལྡན་མ་སྐྱབས་མགོན་དཔལ་དབང་ཆེན་
དགྱེས་རབ་རྡོ་རྗེའི་གསུང་འབུམ་
བཞུགས་སོ། །
ins]
པོད་ཕྲེང་གཉིས་པ།
ཞུ་སྒྲིག་པ། བྱམས་པ་ཆོས་དབང་།
HP
=d===



༄༅། །ལྡན་མ་སྐྱབས་མགོན་དཔལ་
དབང་ཆེན་དགྱེས་རབ་རྡོ་རྗེའི་གསུང་
འབུམ་བཞུགས་སོ། །
པོད་ཕྲེང་གཉིས་པ།



༄༅། །ལྡན་མ་སྐྱབས་མགོན་དཔལ་དབང་ཆེ ན་དགྱེས་རབ་རྡོ་རྗེའི་
གསུང་འབུམ་བཞུགས་སོ ། །
Collected work of Denma Kyabgon Gyerab Dorje.
ཞུ་སྒྲིག་པ། དཔེ་སྒྲིག་འགན་འཁུར་བ། པར་རྩ་འཇུག་མཁན།
དཀར་ཆག་དང་ས་བཅད་སྒྲིག་སྦྱོར་བ།
བྱམས་པ་ཆོས་དབང་།
jijijituttijijiji.it
ijjtjijijijihijitiijitajiiiiiiiiiiiiiiiiiii
ཞུ་དག་པ།
སེར་བྱེས་ལྷ་རམས་པ་བསོད་ནམས་ཆོས་གྲགས།
བྱམས་པ་ཆོས་དབང་།
చందccaracancience
Accessed
సంబందించిందించిందించిందించించింంంంంంంంంంంంంంంంంంంంంంంచించింది
ཕྱི་ལོ་ ༢༠༡༢ ལོར་རྒྱ་གར་གྱི་རྒྱལ་ས་དྷི་ལི་ནས་ཐེངས་དང་པོ་པར་དུ་བསྐྲུན།
Compiler, Typesetting & Book Layout: Jampa Choewang.
Printed at New Delhi, India.
First published 2012



བར་སྐྲུན་སྔོན་གླེང་།
པར་སྐྲུན་སྔོན་གླེང་།
༄༅། །དེ་ཡང་བསྟན་བཅོས་འདིའི་མཛད་པ་པོ་ནི། ྋརྗེ་བློ་བཟང་གྲགས་
པའི་དངོས་སློབ་བསྟན་པ་ཕྱོགས་མཐར་སྤེལ་བའི་དར་ཆེན་དྲུག་གི་ནང་ཚན་ལྡན་
མ་མཁན་ཆེན་ཡོན་ཏན་དཔལ་བའི་སྐུའི་སྐྱེ་བར་གྲགས་པའི་ྋརྗེ་བློ་བཟང་བསྟན་
པ་ཆོས་འཕེལ་ལམ་ཡོངས་གྲགས་སུ་དཔལ་དབང་ཆེན་དགྱེས་རབ་རྡོ་རྗེ་ ༼༡༨༣༢
-- ༡རརར༽ ཞེས་འབོད་པ་འདི་ཉིད་ཡིན་ལ། འཇམ་མགོན་རྒྱལ་བའི་བསྟན་པ་
འཛིན་སྐྱོང་སྤེལ་གསུམ་མཛད་པ་ལ་འགྲན་ཟླ་དང་བྲལ་བ་སྐྱེས་ཆེན་ཁོང་ནི་བསླབ་
གསུམ་གྱི་ཡོན་ཏན་རབ་ཏུ་གཏམས་ཤིང་དེའི་འབྲས་རྟགས་སུ་ཕྱི་འདུལ་བའི་ཀུན་
སྤྱོད་དང་ནང་གསང་སྔགས་ཀྱི་ཉམས་ལེན་ཡང་དག་པར་ལྡན་པ་ནི་ཁོང་གི་སློབ་མ་
ཚད་འཛིན་རྣམས་ཀྱིས་མཛད་པའི་བསྟན་བཅོས་ཀྱི་ཁྲོད་ནས་ཟུར་ཙམ་རེ་ཐོན་པ་
དག་དང་། གཞན་ཡང་ཁོང་གིས་མཛད་པའི་རིན་བྲལ་གྱི་གསུང་རྩོམ་འདི་དག་ལས་
གསལ་པོར་རྟོགས་ཐུབ། དེར་མ་ཟད། རྗེ་བླ་མས། མཛད་པ་ཀུན་ལས་གསུང་
གི་ནི། །མཛད་པ་མཆོག་ཡིན། ཞེས་གསུངས་པ་ལྟར། སྤྱིར་མཉམ་མེད་ཐུབ་པའི་
དབང་པོ་དང་སྒོས་སུ་འཇམ་མགོན་རྒྱལ་བའི་བསྟན་པ་ཕྱོགས་མཐར་སྤེལ་བའི་སླད་
ཆོས་སྡེ་གསར་འཛུགས་དང་སློབ་གཉེར་བརྒྱ་ཕྲག་ལ་ཆོས་འཁྲིད་མཛད་པ་ཙམ་དུ་
མ་ཟད། བསྟན་བཅོས་རིན་ཐང་དང་བྲལ་བ་གསུང་འབུམ་འདི་དག་ངེད་ཅག་གདུལ་
བྱ་རྣམས་ཀྱི་བགོ་སྐལ་དུ་འཇོག་པར་མཛད་པ་ནི་བཀའ་དྲིན་བླ་མེད་ཀྱི་མཛད་རྗེས་
ཞིག་ཏུ་འཁུམས།
ཕྱོགས་སྒྲིག་གསུང་འབུམ་པོད་ལྔ་ཅན་འདིའི་མ་ཕྱི་ནི། མདོ་ཁམས་སྒ་པ་
ལབ་ཁོག་གི་མཁྱེན་རྒྱ་ཡངས་པ་བློ་བཟང་བློ་གྲོས་ལགས་ནས་འགན་རྐང་བཞེས་
ཀྱིས་དམ་པ་ཁོང་གི་གསུང་ཐོར་བོད་ལྗོངས་མཐའ་དབུས་གང་བཞུགས་རྣམས་ངལ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
བ་ཆེན་པོས་འཚོལ་སྡུད་ཀྱིས་ཕྱི་ལོ་ ༢༠༠༠ ལོར་ཕྱོགས་སྒྲིག་ཞུས་པའི་དཔེ་རིང་
ལ་གཞིར་བྱེད་པ་ཡིན། སྤྱིར་དམ་པ་ཁོང་གི་གསུང་རིན་ཐང་བྲལ་བ་དང་། དམིགས་
བསལ་གསང་བདེ་འཇིགས་གསུམ་གྱི་དཀྱིལ་ཆོག་དང་འབྲེལ་བའི་འགྲེལ་རྩོམ་
ཁྱད་འཕགས་ཞིག་ཡོད་པ་སྔར་གོ་མྱོང་ཙམ་ཡོད་ཀྱང༌། ཕྱི་ལོ་ ༢༠༠༩ ཡི་ནང་ལ་
མ་གཏོགས་མཇལ་རྒྱུ་མ་བྱུང་། རྩ་ཆེན་རིན་བྲལ་གྱི་གསུང་རྩོམ་འདི་ལྟ་བུ་ཞིག་
དེབ་གཟུགས་སུ་པར་སྐྲུན་བྱ་ཐུབ་ན་དབང་ཆོག་སྐུར་བའི་བླ་ཆེན་ཁག་དང༌། དབུ་
ཕར་གྱི་གཞུང་ལ་སློབ་གཉེར་མཛད་པའི་གྲྭ་བློ་གསལ་བ་དང་། གཞན་ཡང་ཐུན་མིན་
གསོ་བ་རིག་པ་ལ་དོ་སྣང་ཅན་རྣམས་ལ་དགེ་མཚན་ཆེན་པོར་འགྱུར་བར་མཐོང་
ནས་ལོ་དེ་གའི་ལོ་མཇུག་ལ་ཁོ་བོ་རང་ངོས་ནས་མ་བསྐུལ་རང་མོས་ཐོག་འོས་
འགན་ནན་གྱིས་ཁུར་ཏེ་མ་ཕྱི་ཀམ་པིའུ་ཊར་ནང་འཇུག་རྒྱུ་འགོ་བརྩམས་ཤིང་། དེ་ནས་
ཞུ་དག་ཆེད་པར་བཤུས་ཐེངས་འགའ་བྱེད་རྒྱུ་དང༌། དཀའ་ཚེགས་ཆེ་ཤོས་ནི་སློབ་
གཉེར་གྱི་རྩ་ཆེའི་དུས་ཚོད་ལས་ཟུར་དུ་དུས་ཚོད་བཅད་ནས་བཏང་བ་དང་། གཞན་
ཡང་ཞུ་དག་བསྐྱར་ཞུ་ཡང་ཞུ་བྱས་པ་དང་། དཀར་ཆག་དང་ས་བཅད་དང་རྩ་བ་ཤན་
སྦྱར་བསྒྲིགས་པ་སོགས་མདོར་ན་ལོ་ངོ་གཉིས་ལྷག་ཙམ་རིང་ལ་ལས་དོན་འདི་
བརྩམས་ནས་མཐར་གསུང་འབུམ་ཡོངས་རྫོགས་ལེགས་གྲུབ་ཐུབ་པ་བྱུང་། ད་
དུང་འཇིགས་བྱེད་ལྷ་བཅུ་གསུམ་དང་དཔལ་མོའི་ལུགས་ཀྱི་ཐུགས་རྗེ་ཆེན་པོ་བཅུ་
གཅིག་ཞལ་གྱི་དབང་ཆོག་སྟ་གོན་དང་དངོས་གཞི་དང༌། གཞན་ཡང་ཁོང་གི་རྣམ་
ཐར་རྒྱས་པ་སོགས་བསྟན་བཅོས་མང་དག་གཅིག་ད་དུང་གར་ཡོད་མ་ཤེས་པར་
བོར་བརླག་ཏུ་ཤོར་ནས་ལག་ཏུ་མ་སོན་སྟབས་པར་སྐྲུན་ཞུ་ཐུབ་མ་བྱུང༌། རྗེས་སོར་
ལག་ཏུ་བྱུང་མཚམས་རིམ་བཞིན་པར་སྐྲུན་ཞུ་རྒྱུའི་རྩོལ་འདོན་བྱ་རྒྱུ་ཡིན། ཁོ་བོ་ནི་
སྐྱེས་སྦྱངས་ཀྱི་ཡོན་ཏན་དང་། དཔལ་འབྱོར་འཁོས་ཀ་སོགས་གང་ཅིར་དམན་པ་
ཡིན་ཀྱང་། སྐྱོན་མེད་པའི་ལྷག་བསམ་གྱིས་ཀུན་ནས་བསླངས་ཏེ་ྋའཇམ་མགོན་བླ་
མའི་བསྟན་པ་རྒྱས་པ་དང་འགྲོ་བའི་དོན་ལ་དམིགས་ནས་ལས་དོན་འདི་བརྩམས་པ་



བར་སྐྲུན་སྔོན་གླེང་།
ཞིག་ཡིན་ཞེས་ཞུ་རྒྱུ་ཡིན། །
དཔེ་དེབ་འདི་སྒྲིག་སྦྱོར་བྱ་ཚུལ་ནི། པར་རྩ་ཀམ་པིའུ་ཊར་ནང་དུ་འཇུག་རྒྱུ་
ལ་མཚོན་ན། དཔེ་རིང་ཤོག་གྲངས་བརྒྱད་ཅུ་ལྷག་ཙམ་སེར་བྱེས་དཔེ་མཛོད་ཁང་
གིས་པར་འཇུག་བྱས་པ་ཕུད་དེ་མིན་ཡོངས་རྫོགས་དུས་ཚོད་ནམ་ཁོམ་ལ་ཁོ་བོ་རང་
ཉིད་ཀྱིས་བཅུག་པ་ཡིན། དེང་གི་དུས་སུ་རྩ་བ་ཤན་སྦྱར་དང་ས་བཅད་སྒྲིག་བཀོད་
ཀྱི་ལམ་སྲོལ་ཆེས་ཆེར་དར་ནས་ཕྱག་དཔེ་མང་དག་ཅིག་པར་སྐྲུན་བྱེད་བཞིན་པ་མ་
ཟད༑ དེའི་དགེ་མཚན་ཀྱང་ཆེན་པོ་ཡོད་པ་བཅས་ལ་བརྟེན་དཔེ་དེབ་འདི་ཉིད་ཀྱང་
རྩ་འགྲེལ་སྦྱར་མ་དང་ས་བཅད་བར་འཇུག་ཐོག་བཟོས་པ་ཡིན། འོན་ཀྱང་། རྩོམ་པ་
པོའི་མ་ཡིག་ངོ་མ་དང་འཁྲུགས་འཛིང་མི་ཡོང་བའི་སླད་གསར་འཇུག་ཁག་རྣམས་
ནག་གཟུགས་སུ་བཀོད་ཡོད་པས་དགོངས་འཇགས་འཚལ། ཞུ་དག་སྐབས་སུ་མ་
དཔེ་གཅིག་པོ་དེ་ཉིད་ལས་གཞན་ལྷ་ས་དང་ལབ་དགོན་པའི་ལྕགས་པར་དཔེ་རྙིང་
དེ་ལག་ཏུ་མ་སོན་ནས་གཤིབ་བསྡུར་བྱ་རྒྱུ་མ་བྱུང་སྟབས་མ་དཔེ་དེ་ཉིད་ལ་གཞི་
འཛིན་མ་བྱེད་མཐུ་མེད་དུ་གྱུར། ལར་ནས་མ་དཔེ་དེའི་ནང་དུ་ནོར་འཁྲུལ་ཆད་ལྷག་
ཇི་སྙེད་ཅིག་འདུག་པས་མངོན་གསལ་དོད་པོའི་རིགས་རྣམས་བཅོས་པ་མ་གཏོགས་
གཞན་བཅོས་མ་བདེ་བའི་དོགས་གཞིའི་རིགས་རྣམས་འོལ་ཚོད་ཀྱིས་བཅོས་ན་དཔེ་
དེབ་པར་སྐྲུན་བྱེད་པའི་དགེ་ལས་སྐྱོན་ཚབས་ཆེ་བར་བསམས་ནས་རང་གསོར་
བཞག་པ་ཡིན། གསུང་འབུམ་པོད་འདི་དག་སྒྲིག་སྦྱོར་གྱི་བརྒྱུད་རིམ་ཁྲོད་འདུལ་
བ་འཛིན་པ་སེར་བྱེས་ལྡན་མ་ལྷ་རམས་པ་བསོད་ནམས་ཆོས་གྲགས་ལགས་ནས་
ལྷག་བསམ་ཟོལ་མེད་ཀྱིས་སྔ་ཕྱིར་ཞུ་དག་གི་སྐབས་སུ་ཕྱག་རོགས་གནང་བ་དང་
དམ་པ་ཁོང་གི་རྣམ་ཐར་བསྡུ་སྒྲིག་གནང་བ་ལ་བཅོས་མིན་ཐུགས་རྗེ་ཆེ་ཞུ་རྒྱུ་ཡིན།
དམིགས་བསལ་ལབ་ཀྱི་མཁས་དབང་བློ་བཟང་བློ་གྲོས་མཆོག་ལ། བོར་བརླག་
ཐོར་ཞིག་ཏུ་སོང་བའི་རིན་ཐང་བྲལ་བའི་རྩ་ཆེན་གསུང་འབུམ་འདི་ལྟ་བུ་ཞིག་སླར་
ཡང་འཇིག་རྟེན་གྱི་ཁམས་འདིར་གསོན་གནས་ཐུབ་པ་མ་ཟད་སྐལ་ལྡན་སྐྱེ་བོ་བརྒྱ་



ལ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་པ།
ཕྲག་གི་མིག་ལམ་དུ་མངོན་ཐུབ་པའི་ཕྱག་རྗེས་འཇོག་གནང་བ་ལ་ཐུགས་རྗེ་ཆེ་ཞུ་
རྒྱུ་ཡིན། ཁོ་བོས་ཀྱང་རང་ནུས་གང་ལྕོགས་ཀྱིས་ཟུར་དུ་ཞུ་དག་ཐེངས་འགའ་བྱས་
པའི་ཁུལ་ཡིན་ཀྱང་། ད་དུང་ཡང་རྨོངས་པའི་དབང་གིས་ཡིག་ནོར་ལྷག་ཆད་ཡོད་
པ་ནི་སྨོས་མ་དགོས་པས་ཀློག་པ་པོ་རྣམས་ཀྱིས་དེ་དག་ཁོ་བོར་གསལ་བཤད་བྱེད་
ཚེ་བསྐྱར་དུ་པར་སྐྲུན་སྐབས་སུ་ནོར་བཅོས་གཏང་རྒྱུར་ཕན་ཐོགས་རླབས་ཆེན་ཐོན་
གྱུར་ལགས་པས་དེ་ལུགས་དགོངས་ཚུལ་ལྷུག་པོར་སྩོལ་གནང་ཡོང་བ་ཞུ། །
དམ་པ་ཁོང་གི་གསུང་རྩོམ་རྣམས་གསུང་འབུམ་པོད་ཕྲེང་ལྔ་རུ་ཕྱོགས་སྒྲིག་
ཞུས་ཡོད་ལ། དེ་ཡང་པོད་ཕྲེང་དང་པོའི་༡༽ནང་དུ། དཔལ་རྟ་མཆོག་རོལ་པའི་རྒྱུད་
ལས་རྗེ་བཙུན་བླ་མ་ལུང་དུ་བསྟན་པའི་ཚུལ་བཤད་པ་དང༌། དེའི་ལུང་བསྟན་རྣམ་
བཤད། དེ་བཞིན་དུ་དགྱེས་རབ་རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་དང་
དེའི་འགྲེལ་པ། རྟོགས་པའི་ཉམས་མགུར། མཁའ་འགྲོའི་རྟགས་བསྟོད། བླ་མ་ལྔ་བཅུ་
པའི་མཆན་འགྲེལ་ཟིན་བྲིས། རང་དང་གཞན་གྱི་གྲུབ་མཐའི་རྣམ་གཞག སྔགས་ཀྱི་ས་
ལམ༑ བྱང་ཆུབ་ལམ་རིམ་གྱི་སྔོན་འགྲོ་སྦྱོར་བའི་ཆོས་དྲུག་ཉམས་སུ་ལེན་ཚུལ་དང་།
སྦྱོར་ཆོས་དྲུག་གི་ཁྲིད་ཡིག་བཅས་བཞུགས་ཡོད། པོད་ཕྲེང་གཉིས་པའི་༢༽ནང་དུ།
ཕར་ཕྱིན་གཞུང་འགྲེལ་མི་ཕམ་ཞལ་ལུང་ལེགས་བཤད་མཁས་པའི་དགོངས་རྒྱན་
ཞེས་བྱ་བ་དང་། པོད་ཕྲེང་གསུམ་པའི་༣ ༽ནང་དུ། བསྟན་བཅོས་དབུ་མ་འཇུག་
པའི་འགྲེལ་པ་འཇམ་དབྱངས་ཞལ་ལུང་མཁས་པའི་དགོངས་རྒྱན་ཞེས་བྱ་བ་
དང་༑ པོད་ཕྲེང་བཞི་པའི་༤ ༽ནང་དུ། ཁྱབ་བདག་རྣམ་སྣང་ཆེན་པོའི་དཀྱིལ་འཁོར་
དུ་འཇུག་པའི་སྟ་གོན་དང་དངོས་གཞིའི་ཆོ་ག་དང་། དཔལ་འཁོར་ལོ་སྡོམ་པ་ལྷ་ལྔའི་
དབང་གི་སློབ་མ་སྟ་གོན་དང་དངོས་གཞིའི་ཆོ་ག་དང༌། དཔལ་གསང་བ་འདུས་པའི་
དབང་གི་སློབ་མ་སྟ་གོན་དང་དངོས་གཞིའི་ཆོ་ག་བཅས་དང་། པོད་ཕྲེང་ལྔ་པའི་༥༽
ནང་དུ། ལས་བཞིའི་འཁོར་ལོའི་རྣམ་གཞག སློབ་དཔོན་པདྨ་འབྱུང་གནས་ཀྱི་རྣམ་
ཐར་གསོལ་འདེབས། དུག་རིགས་དྲི་མ་འཁྲུད་བྱེད་བདུད་རྩིའི་ཆུ་རྒྱུན། དུག་བཅོས་



བར་སྐྲུན་སྔོན་གླེང་།
ཀྱི་མན་ངག དྲག་སྔགས་མངོན་སྤྱོད་ཀྱི་རྣམ་གཞག དྲག་པོའི་ལས་ལ་བསྐུལ་བའི་
མཁྱེན་དགོངས། ཛམྦྷ་ལ་སེར་པོའི་སྒོ་ནས་གཏེར་ཆེན་བུམ་བཟང་སྒྲུབ་ཆོག ཛམ་
དཀར་ལྷ་ལྔའི་ནོར་སྒྲུབ་དང་ཆུ་སྦྱིན། ལྡན་མ་སྐྱབས་མགོན་མདོ་རྒྱུད་རྒྱ་མཚོས་
མཛད་པའི་སྨན་དཔྱད་ལག་ལེན་གྱི་ཆོས་ཚན་འགའ་ཞིག་བཅས་བཞུགས་ཡོད།
མཐའ་དོན། པར་དུ་བསྐྲུན་པའི་དགེ་རྩ་ཅི་མཆིས་པ་འདིས། རྒྱལ་བསྟན་
རིན་པོ་ཆེ་དར་ཞིང་རྒྱས་པ་དང་། འཛམ་གླིང་ཕྱོགས་མཐའ་ཀུན་ཏུ་བཀྲ་ཤིས་པ་དང་
བདེ་དགས་ཡུགས་གཅིག་ཏུ་ཁྱབ་པའི་སྨོན་འདུན་དང་བཅས། ཞུ་སྒྲིག་པ་སེར་བྱེས་
ལྡན་མ་བྱམས་པ་ཆོས་དབང་གིས་ཕྱི་ལོ་ ༢༠༡༡ ཟླ་ ༠༩ ཚེས་ ༠༢ ཉིན་རྒྱ་གར་ལྷོ་
ཕྱོགས་སེ་ར་དགོན་པ་ནས་པར་སྐྲུན་སྔོན་གླེང་དུ་བྲིས་པའོ། །



མཛད་རྣམ།
༄༅། །ལྡན་མ་ལབ་སྐྱབས་མགོན་སྐུ་ཕྲེང་བཅུ་གཉིས་པ་མཁས་ཤིང་གྲུབ་པ་ཐོབ་
པའི་མ་ཧཱ་པཎྜི་ཏ་ཆེན་པོ་དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་
མཛད་རྣམ་སྙིང་བསྡུས་དད་གསུམ་པདྨོ་འབྱེད་པའི་ཉི་གཞོན་ཞེས་བྱ་བ་བཞུགས་
༄༅། །བླ་མེད་སྐུ་བཞིའི་རིན་ཆེན་བ་གམ་བརྩེགས། །
མཁྱེན་བརྩེའི་ཉི་ཟླ་ཟུང་གི་རྣ་ཆས་བརྒྱན། །
སྟོན་པ་གསེར་རིའི་དབུས་ན་མངོན་འཕགས་པ། །
ཐུབ་དབང་ས་འཛིན་དབང་པོར་གུས་པས་འདུད། །
རབ་འབྱམས་གསུང་རབ་ཀུན་ལ་བལྟ་བའི་མིག །
སྐལ་བཟང་ཐར་པར་བགྲོད་པའི་འཇུག་ངོགས་མཆོག །
བརྩེ་བས་བསྐྱོད་པའི་ཐབས་མཁས་མཛད་པ་ཡིས། །
གསལ་མཛད་བཤེས་གཉེན་རྣམས་ལ་གུས་ཕྱག་འཚལ། །
གང་གི་མཚན་ཙམ་འཛིན་པའི་སྐྱེ་བོ་ལ། །
མཆོག་དང་ཐུན་མོང་དངོས་གྲུབ་མ་ལུས་པ། །
བདེ་བླག་སྩོལ་མཛད་རྒྱལ་ཡུམ་སྒྲོལ་མ་ལ། །
གུས་པས་འདུད་དོ་བརྩེ་བས་རྗེས་སུ་བཟུང་། །
རྒྱལ་ཀུན་ཐུགས་རྗེའི་ངོ་བོ་སྙིང་རྗེའི་ལྷ། །
རིགས་ཀུན་བདག་པོ་དགྱེས་རབ་རྡོ་རྗེ་ཡི། །
གསང་གསུམ་རྣམ་ཐར་ཅུང་ཟད་བརྗོད་པ་ལ། །
ལྷ་དང་མཁའ་འགྲོ་རྣམས་ཀྱིས་གནང་བ་སྩོལ། །



-
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
དེ་ཡང་ཇི་སྐད་དུ་རྣམ་ཐར་གསོལ་འདེབས་ལས། རྒྱལ་ཀུན་མཐུ་སྟོབས་
ནུས་གཟུགས་པདྨ་དབང་། །གསུམ་ལྡན་མི་ཡི་ཟོལ་དུ་མངོན་བཞེངས་པ། །རིགས་
ཀུན་ཁྱབ་བདག་ཆོས་ཀྱི་རྒྱལ་པོ་ཆེ། །དགྱེས་རབ་རྡོ་རྗེའི་ཞབས་ལ་གསོལ་བ་
འདེབས། །ཞེས་ཇི་སྐད་གསུངས་པ་བཞིན། ལབ་སྐྱབས་མགོན་སྐུ་ཕྲེང་བཅུ་གཉིས་
པ་སྐྱབས་མགོན་གར་གྱི་དབང་ཕྱུག་དབང་ཆེན་དགྱེས་རབ་རྡོ་རྗེ་མཆོག་༼མཚན་
གཞན་བློ་བཟང་བསྟན་པ་ཆོས་འཕེལ་སོགས་མང་།༽ནི། དཔལ་རྟ་མཆོག་རོལ་པའི་རྒྱུད་ཀྱི་
ལེའུ་བཅུ་པ་ལས། ཐབས་ཆེན་རྣམ་དག་པདྨོའི་དོན། །ཤེས་རབ་སྤྲུལ་པའི་མཆོག་
གྱུར་པ། །གར་གྱི་དབང་ཕྱུག་བདེ་བ་ཆེ། །རྡོ་རྗེ་རྟ་ཉིད་སྤྲུལ་པར་མཛད། །གཞན་
ཡང་མཛད་པ་རྒྱ་ཆེན་པོ། །སྣ་ཚོགས་མཐུ་ཡིས་འདུལ་མཛད་དེ། །དག་པའི་འགྲོ་
ལ་མཐུན་བྱས་སྐུ། །གསེར་འོད་མཚན་དང་དཔེ་བྱད་ལྡན། །གོ་བྱེད་ཐེག་པ་བླ་
ན་མེད། །ཟབ་མོ་གསང་སྔགས་ཇི་བཞིན་པར། ། རྒྱལ་བ་བདེ་གཤེགས་ཕྱག་རྒྱའི་
སྐུ སྣརབ་སྤྲུལ་དཀྱིལ་འཁོར་སྣ་ཚོགས་བདག་ཅེས་དང་། ཡང་རྒྱུད་ཀྱི་ལེའུ་བཅུ་
གཉིས་པ་ལས། དེ་ནས་པདྨོ་ཆགས་པའི་སྐུས། །གསུང་གི་གཟི་མདངས་རྒྱས་
མཛད་དོ། །ཕྱག་རྒྱ་སྒྱུ་འཕྲུལ་གནས་སྦྱོར་བས། །གསེར་མིག་འདབ་བཟང་གྲོང་ཁྱེར་
དང་༑ ༑ལངྐའི་གནས་ཚོགས་སྲིན་པོའི་སྡེ། །ཀླུ་རྒྱལ་དབང་དུ་འདུ་བའི་ཕྱིར། །རྫུ་
འཕྲུལ་ཀུན་སྙོམས་འཁོར་ལོ་ཡིས། །ལྷ་ཆེན་ལ་སོགས་འདུལ་བར་དགོངས། །ཏིང་
ངེ་འཛིན་ལ་སྙོམས་ཞུགས་ཏེ། །པདྨ་རྟ་མཆོག་སྤྲུལ་པར་མཛད། །དེ་བཞིན་ཉིད་
དབྱིངས་སྙོམས་འཇུག་ལས། །སེམས་དཔའ་རྒྱལ་བ་ཀུན་གྱི་ཡབ། །རྡོ་རྗེ་འཛིན་
དབང་ཐུབ་ཉིད་དང་། །རིགས་ཉིད་སྤྲུལ་པའི་ལུང་ལས་གྲུབ། །ཅེས་དང་། གཞན་
ཡང་རྗེ་འདིའི་མཛད་པ་འཕྲིན་ལས་བྱུང་དང་འབྱུང་འགྱུར་ངོ་མཚར་ཅན་དུ་མ་ཞིག་
བཅོམ་ལྡན་འདས་ཉིད་ཀྱིས་ལུང་དུ་བསྟན་པ་ལུང་བསྟན་རྣམ་བཤད་སོགས་ལས་
ཤེས་པར་བྱའོ། །དེ་ལྟར་བཅོམ་ལྡན་འདས་ཀྱི་ལུང་གིས་ཟིན་ཅིང་ལུང་དང་རྟོགས་
པའི་ཡོན་ཏན་གྲངས་མེད་པས་ཐུགས་རྒྱུད་རབ་ཏུ་ཕྱུག་པ། མཁས་དང་གྲུབ་པའི་གོ་



མཛད་རྣམ།
ཀ3
འཕང་མཐོན་པོར་གཤེགས་ཏེ་སྐུ་ཚེ་དེ་ལ་ཟུང་འཇུག་རྡོ་རྗེ་འཆང་གི་སར་གཤེགས་
ཤིང་མཚན་སྙན་མདོ་དབུས་ཁམས་གསུམ་དང་རྒྱ་ནག་སོག་ཡུལ་སོགས་འཇིག་
རྟེན་ཡོངས་ལ་གྲགས་པའི་སྐྱེས་ཆེན་དམ་པ་ཁྱད་པར་དུ་འཕགས་པ། སྐྱེ་འགྲོ་
ཡོངས་ཀྱི་མགོན་སྐྱབས་དང་དཔུང་གཉེན་དུ་གྱུར་ཅིང་མཉམ་མེད་བུ་རམ་ཤིང་པའི་
བསྟན་པ་རིན་པོ་ཆེ་སྤྱི་དང་བྱེ་བྲག་ཁམས་གསུམ་བླ་མ་ཤར་རྒྱལ་བ་ཙོང་ཁ་པ་ཆེན་
པོའི་བསྟན་པ་ཕྱོགས་དུས་ཀུན་ཏུ་སྤེལ་བ་ལ་འཕྲིན་ལས་ཀྱི་འཇུག་པ་རབ་ཏུ་ཡངས་
ཤིང་བཀའ་དྲིན་གྱི་ཕུང་པོ་གཞལ་དུ་མེད་པའི་མཁས་གྲུབ་གཉིས་ལྡན་གྱི་རྩོད་མེད་
ཀྱི་མ་ཧཱ་པཎྜི་ཏ་ཆེན་པོ་ལབ་སྐྱབས་མགོན་སྐུ་ཕྲེང་བཅུ་གཉིས་པ་སྐྱབས་མགོན་རྡོ་
རྗེ་འཆང་དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེ་མཆོག་གི་མཛད་པ་
རྣམ་ཐར་ལ་ཕྱི་ཡི་རྣམ་ཐར། ནང་གི་རྣམ་ཐར། གསང་བའི་རྣམ་ཐར། ཆེས་གསང་
བའི་རྣམ་ཐར་བཅས་ཡོད་པ་རྣམ་ཐར་ལོ་རྒྱུས་དག་ཏུ་གསལ་ལ། དེ་ཡང་སློབ་དཔོན་
ཟླ་བ་གྲགས་པས། ནམ་མཁའ་མེད་པས་འདབ་ཆགས་ལྡོག་པ་མི་འགྱུར་གྱི། །འདིར་
ནི་རང་མཐུ་ཟད་པས་ལྡོག་པ་འགྱུར་དེ་བཞིན། །སློབ་མ་དང་བཅས་སངས་རྒྱས་
སྲས་རྣམ་སངས་རྒྱས་ཀྱི། །ཡོན་ཏན་མཁའ་ལྟར་མཐའ་ཡས་མ་བརྗོད་ལྡོག་པར་
འགྱུར། །ཞེས་དང་། རྗེ་ཐམས་ཅད་མཁྱེན་པས་ཀྱང༌། ཁྱེད་ཀྱི་སྐུ་གསུང་ཐུགས་ཀྱི་
གསང་བ་ཡི། །ཚུལ་འདི་རྒྱལ་སྲས་རང་རྒྱལ་ཉན་ཐོས་ཀྱིས། །ཇི་ཙམ་བརྟགས་ཀྱང་
བློ་ཡི་ཡུལ་མིན་ན། །ཚངས་དང་དབང་པོ་སོགས་ཀྱིས་སྨོས་ཅི་འཚལ། །མཁའ་ལྡིང་
དབང་པོས་མཁའ་ལ་བགྲོད་བགྲོད་ནས། །ནམ་ཞིག་རང་སྟོབས་བྲི་བས་ལྡོག་འགྱུར་
གྱི༑ ༑ནམ་མཁའ་ཟད་པས་ལྡོག་པ་མིན་དེ་བཞིན། །ཁྱོད་ཀྱི་ཡོན་ཏན་བརྗོད་པའང་དེ་
ལྟར་ལགས། །ཞེས་ཇི་སྐད་གསུངས་པ་བཞིན། ཁོང་གི་མཛད་པ་འཕྲིན་ལས་ཇི་ལྟ་
བ་བཞིན་བརྗོད་པའི་ཡུལ་ལས་འདས་ཤིང་འདིར་སྐབས་སུའང་མ་བབས་ཤིང་། དེ་
དག་གི་ཚུལ་ནི་རྣམ་ཐར་ཆེན་མོ་དང་དངོས་སློབ་ཆེན་མོ་དག་གི་མཛད་རྣམ་དང་ལོ་
རྒྱུས་དག་ལས་ཤེས་པར་བྱ་ཞིང་། འདིར་ཁོང་གི་མཛད་རྣམ་སྙིང་བསྡུས་ཞིག་བརྗོད་



ལསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
༡༽ དེ་ཡང་སྐུ་བལྟམས་པའི་ཚུལ་ནི། ཁོང་ནི་གནས་ཕུན་སུམ་ཚོགས་པ་
འཕགས་པ་སྤྱན་རས་གཟིགས་ཀྱི་གདུལ་ཞིང་གངས་རི་རྭ་བས་བསྐོར་བའི་ཞིང་
ཁམས་དབུས་ཀྱི་འོལ་ཁ་ལྷ་རིས་ཞོལ་རྫིང་ཕྱིའི་ཡུལ་དུ། རིགས་རུས་ཕུན་སུམ་
ཚོགས་པ་ཡབ་ཆོས་རྒྱལ་སྲོང་བཙན་སྒམ་པོའི་གདུང་རྒྱུད། གཞན་ཡང་རྒྱལ་དབང་
འཕྲིན་ལས་རྒྱ་མཚོ་སོགས་སྐྱེས་ཆེན་དམ་པ་དུ་མ་བལྟམས་མྱོང་བའི་རུས་རྒྱུད་
ཡབ་ཛཱ་ཡ་ཞེས་པ་དང་། བུད་མེད་ཀྱི་སྐྱོན་བརྒྱད་དང་བྲལ་ཞིང་བྱང་སེམས་དང་ཞི་
དུལ་གཏོང་ཕོད་ཅན་གྱི་མ་ཡུམ་དམ་པ་པ་སངས་སྒྲོལ་མ་གཉིས་ཀྱི་སྲས་སུ། དུས་
ཕུན་སུམ་ཚོགས་པ་རབ་བྱུང་བཅུ་བཞི་པའི་ཆུ་འབྲུག་ལོ་དང་ཕྱི་ལོ་ ༡༨༣༢ ལོའི་
ནག་པ་ཟླ་བའི་ཚེས་བཅོ་ལྔའི་ཉི་ཤར་འབྲུག་གི་དུས་སུ། ངོ་མཚར་བའི་ལྟས་ཕུན་
སུམ་ཚོགས་པ་ལྷུམས་སུ་ཞུགས་སྐབས་ཡུམ་གྱི་མནལ་ལམ་དུ་ཉི་མའི་དཀྱིལ་
འཁོར་ལས་གསེར་གྱི་རྡོ་རྗེ་མང་པོ་སྤྲོས། དེ་ཀུན་རང་གི་སྙིང་ཁར་ཐིམ་པར་རྨིས་
པ་དང་ཡབ་ལའང་མཚན་ལྟས་དེ་འདྲ་བ་བྱུང་བ་དང་། ཡུམ་གྱི་མུ་ལི་ཏིང་གི་མཚོར་
མཇལ་ཚེ། ཤེལ་གྱི་ཕོ་བྲང་ནས་སྤྱན་རས་གཟིགས་མཐོང་སྟེ་དགེ་སློང་གི་གཟུགས་
གྱུར། སྙིང་ཁར་ཐིམ་སྣང་བྱུང་། དེའི་ཞྭ་སེར་ཐད་ནས་རྡོར་དྲིལ་མེ་ལོང་ཟླུམ་པོ།
ལམ་རིམ་གྱི་གླེགས་བམ་དྲི་བྲལ་ཐིམ་ཅན་དངོས་སུ་རྙེད་པ་སོགས་ངོ་མཚར་གྱི་
ལྟས་བཟང་མང་པོ་བྱུང༌། །
སྐུ་འཁྲུངས་སྐབས་འོད་དམར་པོས་གནས་ཁང་ཀུན་ཁྱབ་པ་དང༌། མེ་ཏོག་
དང་ཤིང་དམར་པོ་དེང་སང་རྗེའི་བླ་ཤིང་དུ་གྲགས་པ་དེ་སྐྱེས། སྐུ་འཁྲུངས་མ་ཐག་
སྤྱན་རས་གཟིགས་སེམས་ཉིད་ངལ་གསོའི་བཞུགས་སྟངས་མཛད་ཅིང༌། ཡིག་དྲུག་
དང་དབྱངས་གསལ་ལྷང་ལྷང་གསུངས་པས་ཐམས་ཅད་ངོ་མཚར་དང་ཡ་མཚན་གྱི་
གནས་ལ་བཀོད། ཁོང་གི་སྐུ་ཡི་དཔྲལ་བ་ལ་ཨ་དང༌། ཕྱག་གཡས་ཀྱི་དཔུང་པ་ལ་
པདྨ། ཕྲག་པར་ཨོཾ། ཕྱག་གཡོན་གྱི་མཐེབ་འཛུབ་ཀྱི་བར་གྱི་རྒྱབ་ངོས་ལ་ཧི། སྐུ་སྨད་



མཛད་རྣམ།
P-5
ལ་སྟག་ཤམ་གྱི་རི་མོ་གསལ་པོ་ཡོད་པ་སོགས་རྟགས་མཚན་ངོ་མཚན་ཅན་དུ་མ་
མངའ་ལ། དེ་ལྟར་ཕུན་སུམ་ཚོགས་པ་དུ་མ་དང་བཅས་ཏེ་སྐུ་བལྟམས་པའི་མཛད་པ་
མཛད། །
པཎ་ཆེན་སྐུ་ཕྲེང་བདུན་པ་བློ་བཟང་བསྟན་པའི་ཉི་མས་གཙུག་ཕུད་བཞེས་ཏེ།
སྤྲུལ་སྐུ་འདི་འདྲ་རྙེད་དཀའ་བ་སོགས་བསྔགས་བརྗོད་རྒྱ་ཆེར་མཛད། སྐུ་གཞོན་ནུའི་
དུས་སློབ་དཔོན་པདྨ་ཀ་ར་དང་རྗེ་བཙུན་འཇམ་པའི་དབྱངས་ཀྱིས་བྱིན་གྱིས་བརླབས་
ཤིང་། དགུང་ལོ་གསུམ་བཞི་ཙམ་ནས་རིན་པོ་ཆེའི་གཏེར་སྟོན་པ་དང་། ལྷ་དང་
མཁའ་འགྲོ་མ། མི་མིན་རྣམས་ཀྱིས་རིན་པོ་ཆེའི་ཡོ་བྱད་ཕུལ་བ་སོགས་མང་དུ་བྱུང་
ཞིང༌། སངས་རྒྱས་བྱང་སེམས་ཡི་དམ་ཆོས་སྐྱོང་རྣམས་ཀྱི་ཞལ་ཡང་ཡང་གཟིགས་
པ་དང་། ཆོས་གསུངས་ཤིང་བྱིན་གྱིས་བརླབས་པ་སོགས་མང་དུ་བྱུང་ངོ་། །
རྗེ་ཙོང་ཁ་པའི་དངོས་སློབ་འདན་མ་མཁན་ཆེན་ཡོན་ཏན་དཔལ་ཐོག་མ་
ལབ་ཏུ་ཕེབས་ཏེ་དགོན་པ་ཕྱག་འདེབས་པ་མཛད་པའི་ཚེ། ལབ་དགོན་པའི་དྲང་ཐོད་
ཀྱི་སྟེང་གི་མཁའ་དབྱིངས་ནས་མཉམ་མེད་ཐུབ་དབང་གཙོ་འཁོར་གསུམ་གྱིས་ཞལ་
མངོན་སུམ་དུ་གཟིགས་པ་དང་། མཆོག་ཟུང་རྣམ་གཉིས་ཀྱི་རྣམ་སྦྱར་གྱི་གྲྭ་བཞི་ནས་
བརྐྱང་ཏེ་རི་མོ་ས་ལ་ཕབ་པ་དང་། མ་འོངས་པ་ན་གནས་འདིར་རིགས་གསུམ་མགོན་
པོའི་སྤྲུལ་པ་རྒྱུན་མར་ཕེབས་ཏེ་བསྟན་པ་དང་འགྲོ་བའི་དོན་བྱེད་དོ་ཞེས་དགོན་པའི་
ཆགས་དབྱིབས་དང་བསྟན་བདག་བླ་མ་ཡང་རྒྱལ་བ་རིགས་གསུམ་མགོན་པོའི་རྣམ་
སྤྲུལ་ཡིན་པ་སངས་རྒྱས་རང་ཉིད་ཀྱིས་ལུང་བསྟན་པ་དང་། དེ་བཞིན་དུ། རྒྱ་གར་
གྱི་པཎ་གྲུབ་མཁས་པ་ཆེན་པོ་ཇོ་བོ་སྤྱི་ཏི་ཛྙ་ན་ཀིརྟི་མཆོག་ཀྱང་ལབ་ཏུ་ཕེབས་ཏེ་
ལབ་ཀྱི་ས་ཆ་གང་སར་བྱིན་གྱིས་བརླབ་ཏེ་ངོ་མཚར་གྱི་རྣམ་ཐར་བསམ་གྱིས་མི་
ཁྱབ་ཅིང་། ཁོང་ལའང་སྔར་དང་མཚུངས་པ་ཐུབ་དབང་གཙོ་འཁོར་གསུམ་གྱིས་ཞལ་
གཟིགས་གནང་ཤིང་མ་འོངས་པ་ན་གནས་འདིར་རིགས་གསུམ་མགོན་པོའི་སྤྲུལ་
པ་རྒྱུན་མར་བྱོན་པ་ལུང་བསྟན་གནང་བ་དང་། མཁའ་འགྲོའི་རྟགས་བསྟོད་ལས། ལྷ་



E
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
ཡང་གསང་མདུན་དུ་ཤར་བ་ནི། །ཐུགས་ཟག་མེད་ཀློང་དུ་རོ་གཅིག་རྟགས། །དེའི་ཐུགས་
འོད་སྐུ་ལ་ཕོག་པ་ནི། །ཁྱོད་སྤྲུལ་གཞི་ལྷ་དེ་ཡིན་པའི་རྟགས། །ཞེས་དང་། ཡང་། དགོན་
ཆོས་སྡེ་ཆེན་པོའི་རྒྱབ་རི་ངོས། །བྲག་ཕུར་བུ་འདྲ་བའི་འཕུར་གཤོག་སྟེང་། །གནས་
པདྨ་འོད་ཀྱི་ཞིང་ཁམས་སུ། །ལྷ་འཕགས་མཆོག་ཐུགས་རྗེ་ཆེན་པོ་དེ། །དོན་མ་
རུངས་ལ་ལ་འདུལ་མཛད་ཕྱིར། །ལྷ་ཁྲོ་རྒྱལ་རྟ་མཆོག་རོལ་པ་དངོས། །རྗེ་མཚུངས་
མེད་དྲིན་ཅན་བླ་མ་མཆོག །ཕ་གྲུབ་པའི་དབང་ཕྱུག་མཚན་བརྗོད་དཀའ། །མགོན་
དབང་ཆེན་དགྱེས་རབ་རྡོ་རྗེ་འཆང་། །ཞེས་སོགས་གསུངས་པ་བཞིན། དབང་ཆེན་
དགྱེས་རབ་རྡོ་རྗེ་མཆོག་ནི་མཚོན་པ་ཙམ་སྟེ། ལབ་སྐྱབས་མགོན་སྐུ་ཕྲེང་རིམ་བྱོན་
རྣམས་འཕགས་མཆོག་ཐུགས་རྗེ་ཆེན་པོའི་རྣམ་འཕྲུལ་མི་ཡི་རྣམ་པར་རོལ་པ་ཤ་
སྟག་ཡིན་པ་གྲགས་སོ། །
༢༽ གསན་སྦྱོང་གནང་ཚུལ་ནི། དེ་ནས་མི་རིང་བར་དབུས་ཀྱི་གདན་ས་
རུ་ཕེབས། སེ་ར་ཐེག་ཆེན་གླིང་དང་སེར་བྱེས་གྲྭ་ཚང་གི་ལྡན་མ་ཁང་ཚན་དུ་ཆོས་
ཞུགས་མཛད། པཎ་ཆེན་བསྟན་པའི་ཉི་མ་དང་། མཁས་གྲུབ་ཆེན་པོ་འཕན་པོ་
འཕགས་པ་ཐོགས་མེད། སྟག་ཕུ་ཡོངས་འཛིན་ཡེ་ཤེས་རྒྱ་མཚོ། རྒྱུད་སྨད་མཁན་
ཆེན་གྲགས་པ་བརྩོན་འགྲུས། བྲག་རི་བློ་བཟང་ཆོས་འབྱོར་རྒྱ་མཚོ། པཎ་ཆེན་
ཕྱོགས་ལས་རྣམ་རྒྱལ། རྗེ་གསེར་སྐང་རོལ་པའི་རྡོ་རྗེ། ཨ་ཁུ་རིན་པོ་ཆེ། རྗེ་སྐལ་
བཟང་མཁས་གྲུབ་སོགས་མཁས་གྲུབ་གཉིས་ལྡན་གྱི་བླ་མ་དམ་པ་བཅུ་ཕྲག་དུ་མའི་
ཞབས་ལ་གཏུགས།
རྒྱ་བོད་ཀྱི་མདོ་སྔགས་ཀྱི་བསྡུས་པའི་གཞུང་ཆེན་ཡོངས་རྫོགས་དང་ཁྱད་
པར་དུ་རྗེ་ཡབ་སྲས་ཀྱི་མདོ་སྔགས་ཀྱི་ལེགས་བཤད་རྣམས་དང་། རྗེ་བཙུན་ཡབ་
སྲས་ཀྱི་སྤྱི་མཐའ་ཕྲེང་དང་ཀུན་མཁྱེན་འཇམ་དབྱངས་བཞད་པའི་སྤྱི་མཐའ་སོགས་
གཞུང་ཆེན་བཀའ་པོད་ལྔ་དང༌། གསང་སྔགས་རྡོ་རྗེ་ཐེག་པའི་རྒྱུད་སྡེ་བཞིའི་བསྡུས་
པའི་ལེགས་བཤད་ཡོངས་རྫོགས་ཐོས་བསམ་སྒོམ་པ་ཕྱོགས་རེ་བ་དང་རགས་པ་



མཛད་རྣམ།
རེའི་ཆོག་པར་མ་མཛད་པར། ཆེས་གསལ་མྱུར་ཟབ་ཀྱི་ཤེས་རབ་ཀྱི་སྒོ་ནས་བརྒལ་
བརྟག་མཐིལ་ཕྱིན་པ་མཛད་དེ་མདོ་སྔགས་རིག་གནས་དང་བཅས་པ་ལ་འཆད་རྩོད་
རྩོམ་གསུམ་གང་ལའང་མི་འཇིགས་པའི་སྤོབས་པ་ཐོབ་ཅིང་མཁས་པའི་ཡོངས་རྩེར་
གཤེགས། །
གཞན་ཡང་ཁོང་གིས་འཇམ་དབྱངས་བཞད་པ་སྐུ་ཕྲེང་བཞི་པའི་ཡབ་ཀྱི་དྲུང་
ནས་སྨན་ལ་སྦྱོང་བར་མཛད་ནས་གསོ་རིགས་ལའང་ཤིན་ཏུ་མཁས་ཤིང་སྨན་གྱི་
སྐོར་ལ་ལྗགས་རྩོམ་ཡང་མང་དུ་བཞུགས། གཞན་ཡང་མདོ་མཁྱེན་བརྩེ་ཡེ་ཤེས་རྡོ་
རྗེ་ལ་བརྟེན་ནས་རྫོགས་པ་ཆེན་པོའི་ལྟ་བ་མངོན་དུ་བྱས་ཤིང་། དེའི་སློབ་ཆེན་ལྔའི་
ནང་ཚན་གཅིག་ཡིན་པར་གྲགས།
གཞན་ཡང་དམ་པ་འདིས་མདོ་སྟོད་སྨད་ཀྱི་སྐྱེས་ཆེན་དམ་པ་དུ་མའི་དྲུང་
ནས་ཆོས་དུ་མ་གསན་པ་སོགས་ཆོས་ལུགས་རིས་མེད་ཀྱི་སྐྱེས་ཆེན་དམ་པ་ཞིག་
ཡིན་ལ། ཁོང་གི་དངོས་སློབ་ཀྱི་ཁྲོད་དུའང་སློབ་ཆེན་བརྒྱད་དང་། གཞན་ཡང་རོང་ཐ་
ཆོས་འབྱོར་ལྷུན་གྲུབ་སོགས་དགེ་ལྡན་པའི་མཁས་གྲུབ་དུ་མ་དང༌། རྙིང་མའི་མཁས་
པ་ཆེན་པོ་འཇུ་མི་ཕམ་དང༌། རྫ་དཔལ་སྤྲུལ་སོགས་ས་དགེ་བཀའ་རྙིང་མཁས་གྲུབ་
དུ་མ་ཞིག་འདུས་ཤིང་སྐབས་དེར་མདོ་དབུས་ཁམས་གསུམ་དང་། རྒྱ་ནག་སོག་
པོ་སོགས་སུ་ས་དགེ་བཀའ་རྙིང་གི་མཁས་བླུན་ཐམས་ཅད་ཁོང་ལ་ཆོས་མ་ཞུས་པ་
དང་༑ དད་པ་དང་གསོལ་འདེབས་མི་བྱེད་མཁན་ཕལ་ཆེར་མེད་པ་ལྟ་བུར་གྱུར།
ཁོང་ནི་རིག་གནས་ཀྱི་སྐོར་ལའང་ཤིན་ཏུ་མཁས་ཤིང་། འཇུ་མི་ཕམ་སོགས་
ཀྱིས་ཁོང་གི་མདུན་ནས་ཀུན་གཟིགས་དབྱངས་འཆར་ཆེན་མོའི་དགོངས་དོན་རྙེད་
པ་དང་། འཇུ་མི་ཕམ་སྙན་ངག་སྐོར་ལ་མཁས་པར་གྱུར་པ་དེ་ཡང་ལབ་སྐྱབས་
མགོན་ཁོང་དང་དམིགས་བསལ་འབྲེལ་བ་ཡོད་ཚུལ་བཤད་སྲོལ་ཡོད་པར་མ་ཟད།
མི་ཕམ་གྱི་བྱ་དཀའ་བའི་སྙན་ངག་དབྱངས་གསལ་སོ་བཞི་ཚང་བའི་ཤོ་ལོ་ཀ་ཞིག་
ལབ་སྐྱབས་མགོན་ལ་རྩོམ་རྒྱུགས་ཕུལ་བ་དེང་སང་ཡང་མཇལ་རྒྱུ་ཡོད་པ་མགོ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ལོག་སོགས་སུ་གསལ་པོ་བརྗོད་གླེང་ཡོད།
༣༽ འཁོར་སློབ་སྐྱོང་ཚུལ་ནི། དེ་ནས་ཁོང་ལ་མདོ་སྟོད་སྨད་བར་གསུམ་
དང་༑ སྟོད་དབུས་གཙང་། བྱང་སོག་པོ། སྨད་རྒྱ་ནག་བཅས་ནས་སྐལ་ལྡན་གྱི་སློབ་
མ་རྣམས་བུང་བས་མེ་ཏོག་ལ་འཁོར་བ་བཞིན་འདུས་ཏེ། ཕྱི་ནང་གི་རིག་པའི་གནས་
ལ་སྒྲོ་འདོགས་ཆོད་ཅིང་མཁས་ཤིང་གྲུབ་པ་ཐོབ་པའི་སློབ་མ་མང་དུ་བྱུང་། ཁྱད་པར་
ཁོང་ལ་བོད་གངས་ཅན་ལྗོངས་སུ་མཚན་སྙན་གྱི་གྲགས་པ་རླུང་ལྟར་གཡོ་བའི་སློབ་
ཆེན་བརྒྱད་སྟེ། དབུས་ཕྱོགས་སུ་རྭ་སྒྲེང་དགོན་གྱི་བསྟན་པའི་བདག་པོའམ་རྒྱལ་
མཆོག་བསྐལ་བཟང་རྒྱ་མཚོའི་ཡོངས་འཛིན་ཁྲི་ཆེན་ངག་དབང་མཆོག་ལྡན་གྱི་སྐུ་
ཕྲེང་བཞི་པའམ་ར་སྒྲེང་རྒྱལ་ཐོག་དང་པོ་ཨ་ཆུ་ཐུ་ནོ་མིན་ཧན་ངག་དབང་ཡེ་ཤེས་
ཚུལ་ཁྲིམས་རྒྱལ་མཚན་དཔལ་བཟང་པོ་དང་། ཟི་ལིང་སྟོང་འཁོར་དགོན་གྱི་བསྟན་
བདག་བླ་སྤྲུལ་རྒྱལ་བ་རྒྱ་མཚོའི་སྐུ་ཕྲེང་དགུ་པ་ཐུབ་བསྟན་འཇིགས་མེད་རྒྱ་མཚོ་
དང་༑ རྙིང་མའི་མཁས་གྲུབ་ཆེན་པོ་འཇུ་མི་ཕམ་དང་། མདོ་སྨད་ཕྱོགས་སུ་ཀུན་མཁྱེན་
འཇམ་དབྱངས་བཞད་པའི་སྐུ་ཕྲེང་བཞི་པ་རྗེ་བཙུན་སྐལ་བཟང་ཐུབ་བསྟན་དབང་
ཕྱུག་དཔལ་བཟང་པོ་དང་། སོག་པོ་ཁལ་ཁ་ཛཱ་ཡ་པཎྜི་ཏ་ཆེན་པོའི་ཡང་སྲིད་སྐུ་ཕྲེང་
གསུམ་པ་བློ་བཟང་སྙན་གྲགས་དགེ་ལེགས་རྣམ་རྒྱལ་དང་། ལབ་མཁའ་ལྡིང་སྐུ་ཕྲེང་
གོང་མ་མཁའ་ལྡིང་ནམ་མཁའ་རྡོ་རྗེ་མཆོག་དང༌། ལབ་གསེར་གླིང་སྐུ་ཕྲེང་དང་པོ་
འཇམ་དབྱངས་འཇིགས་མེད་རིག་པའི་རལ་གྲི་དང༌། ལབ་མཁན་སྤྲུལ་སྐུ་ཕྲེང་དང་
པོ་མཁན་པོ་རིན་ཆེན་སེང་གེ་བཅས་ ༼སློབ་ཆེན་བརྒྱད་ལབ་ཆོས་འབྱུང་དུ་གསལ་བ་བཞིན་
བཀོད་ཡོད།༽ སློབ་ཆེན་བརྒྱད་དང་། གཞན་ཡང་རྒྱ་ནག་གོང་མ་བཀང་ཞི་འོད་གསལ་
རྒྱལ་པོ་ནས་དད་གུས་ཚད་མེད་ཀྱི་སྒོ་ནས་དབུ་བླར་བསྟེན་ཏེ་དངོས་པོ་གྱ་ནོམ་
པས་འབུལ་སྐྱེས་ཕུལ་བ་སོགས་སྲིད་འབྱོར་རིག་གསུམ་གྱི་མངའ་ཐང་ཤིན་ཏུ་མཐོ་
ཞིང་ཐོབ་དང་གོ་ས་ཅན་གྱི་མི་དབང་གི་སློབ་མའང་ཤིན་ཏུ་མང་།
གཞན་ཡང་རྗེ་རང་གི་རྟོགས་བརྗོད་ལས་ཁྱེད་ཅག་མདོ་ཁམས་སྒང་དྲུག་སྐྱེ་



མཛད་རྣམ།
བོ་ཀུན། །ཕལ་ཆེར་ཁོ་བོའི་དངོས་ཀྱི་གདུལ་བྱ་ཡིན། །དེའི་ཕྱིར་ཀུན་གྱིས་མདུན་
པ་སྐྱེད་ཅིག་དང༌། །ད་རེས་ཡང་དག་ལམ་ལ་ང་ཡིས་བཀྲི། །ཞེས་སོགས་གསུངས་
པ་བཞིན། སྐབས་དེར་མདོ་དབུས་ཁམས་གསུམ་དང་རྒྱ་ནག་སོག་པོ་སོགས་སུ་
འདི་པའི་དངོས་སློབ་ཡང་སློབ་ཀྱིས་ཁྱབ་ཅིང་། ཕྱོགས་དེ་དག་ཏུ་དགེ་ཚུལ་སློང་གི་
བསླབ་པ་བསྩལ་བ་དང༌། གསང་སྔགས་ཀྱི་དབང་རྗེས་གནང་ཐོབ་པའི་སློབ་མས་
འཛིན་མའི་ཁྱོན་ཡོངས་ལ་ཁྱབ་པ་ལྟ་བུར་སྣང་། །
༤༽ སྒྲུབ་པ་ཉམས་བཞེས་དང་ལྷ་ཡི་ཞལ་གཟིགས་ཚུལ་ནི། ཤར་གླིང་
བདེ་ཆེན་ཕུག་དང༌། ལྷོ་གླིང་བྲག་ཟོར་ཕུག ནུབ་གླིང་འབྲོག་གེ་ཕུག བྱང་གླིང་རག་
འོག་ཕུག་བཅས་སུ་སྒྲུབ་པ་ཉམས་བཞེས་ཡུན་རིང་དུ་གནང་། དེ་བཞིན་དུ་རྒྱབ་རིའི་
རྩེའི་མཁའ་སྤྱོད་སྒྲུབ་ཕུག་ཏུ་བསྙེན་མཚམས་བཞུགས་སྐབས་ལྷ་དམར་པོ་གཉིས་
དང་དཀར་པོ་གཅིག་གིས་ཞལ་དངོས་སུ་གཟིགས་ནས་སྒྲུབ་པ་ཉམས་བཞེས་གནང་
སྟེ་ནཱ་རོ་མཁའ་སྤྱོད་མའི་སྐུ་དམར་པོའི་ཞལ་དངོས་སུ་གཟིགས། གཞན་ཡང་། རྒྱ་
ནག་ཕྱོགས་སུ་རི་བོ་རྩེ་ལྔའི་དགྲ་བཅོམ་ལྔ་བརྒྱའི་ལྷ་ཁང་དུ་སྒྲུབ་པ་ཉམས་བཞེས་
ཡུན་རིང་མཛད་དེ་འཆད་རྩོད་རྩོམ་གསུམ་ཡུན་རིང་གནང་ཞིང་། འཇམ་དབྱངས་
བསྒྲུབས་པས་ནམ་ཞིག་འོད་གསལ་གྱི་འཇའ་ཚོན་སྣ་ལྔའི་ཀློང་དུ་རྗེ་བཙུན་འཇམ་
པའི་དབྱངས་ཀྱི་ཞལ་དངོས་སུ་གཟིགས་ཤིང་། བརྡའི་བྱིན་རླབས་གནང་ནས་རང་
ཉིད་ལ་ཐིམ་པས་ཐུགས་ཡིད་དབྱེར་མེད་དུ་འདྲེས་པའི་ཉམས་རྟོགས་ཤར་བ་མ་
ཟད༑ བསྟན་བཅོས་ཀྱང་དུ་མ་བརྩམས། པེ་ཅིང་དགའ་ལྡན་བྱིན་ཆགས་གླིང་དུ་ཡང་
སྒྲུབ་པ་ཉམས་བཞེས་ཡུན་རིང་གནང་ལ། ཁྱད་པར་དུ་རྟ་མགྲིན་སྒྲུབ་ཕུག་གམ་རྫུ་
འཕྲུལ་ཕུག་ ༼ཐེག་ཆེན་ཆོས་འཕེལ་གླིང་།༽ ཏུ་སྒྲུབ་པ་ཉམས་བཞེས་ཡང་ཡང་གནང་
སྟེ་ཡི་དམ་རྟ་མགྲིན་ཞལ་དངོས་སུ་གཟིགས་ཤིང་། སྐུ་ཚེ་དེ་ལ་མི་སློབ་ཟུང་འཇུག་
གི་སར་གཤེགས་པའི་ཚུལ་བསྟན། སྒྲུབ་ཕུག་འདི་ནི། ཐེག་ཆེན་ཆོས་འཕེལ་གླིང་
ཞེས་དབེན་པའི་གནས། །པད་མ་གསང་སྔགས་བདེ་ཆེན་དགའ་འཁྱིལ་དུ། །ཁྲག་



-10
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
མཐུང་མངོན་གྱུར་རྟ་སྐད་གཙུག་ན་འཚེར། །དབང་ཆེན་དགྱེས་རྡོ་རྗེ་ལ་གསོལ་བ་
འདེབས། །ཞེས་གསུངས་པ་བཞིན། ཐོག་མར་སློབ་དཔོན་པདྨ་འབྱུང་གནས་ཀྱིས་
རྫུ་འཕྲུལ་གྱིས་བཏོན་པའི་སྒྲུབ་ཕུག་ཡིན་པ་མ་ཟད། དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེས་སྒྲུབ་པ་ཉམས་བཞེས་ཡུན་རིང་གནང་སྟེ་སྐུ་ཚེ་དེ་ལ་སངས་
རྒྱས་པའི་ཚུལ་བསྟན་པའི་གནས་རྩ་ཆེན་བྱིན་རླབས་ཀྱི་གཟི་འོད་འཕྲོ་བ་ཞིག་ཡིན།
གོང་གི་གསོལ་འདེབས་ཚིགས་བཅད་འདི་མཁས་པ་འཇུ་མི་ཕམ་པས་
མཛད་སྙམ་པའི་དཔྱད་གཞི་ཡོད་ལ། དེའི་ཚུལ་ཡང་དབང་ཆེན་དགྱེས་རབ་རྡོ་རྗེས་
འཁོར་སློབ་ཚོགས་མང་པོ་ཞིག་ལ་ཟབ་རྒྱས་ཀྱི་གདམས་པ་དུ་མ་བསྩལ་བའི་སྐབས་
སུ་དད་ལྡན་སློབ་ཚོགས་དེ་རྣམས་ཀྱིས་ཉིན་ལྟར་དབང་ཆེན་དགྱེས་རབ་རྡོ་རྗེ་སྒྲུབ་
ཕུག་གི་ཕྱིར་ཕེབས་པ་དང་སྐབས་བསྟུན་ནས་མཇལ་ཁ་ལ་འབད་བརྩོན་དྲག་པོ་
བྱེད་ཅིང་ཡོད་ལ། དེ་ཡང་སྒྲུབ་ཕུག་ནི་ལབ་དགོན་པའི་རྒྱབ་རིའི་བྲག་ངོས་སུ་ཡོད།
མཇལ་ཁ་ལ་བརྩོན་པའི་གདུལ་བྱ་རྣམས་རི་ཞོལ་གྱི་དགོན་པའི་ནང་དུ་ཡོད། དེ་ལྟའི་
སྐབས་ཤིག་ལ་འཇུ་མི་ཕམ་པས་སྤྱི་ཁང་གི་རྒྱབ་ངོས་ཀྱི་ཕོ་བྲང་དམར་པོའི་རྩེ་ནས་
མཇལ་སྐབས་ཤིག་ལ་དངོས་སུ་འདི་འདྲ་ཞིག་མཇལ་བ་སྟེ། ཡི་དམ་རྟ་མགྲིན་ཞལ་
གསུམ་ཕྱག་དྲུག་སྐུ་ལས་མེ་དཔུང་ཕྱོགས་བཅུར་འཕྲོ་བ། དབུ་གཙུག་ནས་རྟ་མགོ་
ལྗང་གུ་རྟ་སྐད་ཕྱོགས་བཅུར་འཚེར་བ། ནམ་མཁའ་ཐམས་ཅད་འཚེར་ལྷང་ལྷང་དང་
ས་གཞི་ཐམས་ཅད་འདར་ཡོམ་ཡོམ་བྱེད་པ་ཞིག་དངོས་སུ་མཇལ་བ་རེད་ཅེས་ད་
ལྟའི་གྲ་རྒན་རབས་དག་གི་ངག་ལས་དངོས་སུ་ཁོ་བོས་ཐོས་ལ། གོང་གི་ཚིགས་
བཅད་དེ་ཡང་གཟིགས་སྣང་དེ་དང་ཤིན་ཏུ་མཐུན་པ་ཞིག་འདུག་པས་སྐབས་དེར་
འཇུ་མི་ཕམ་པས་མཛད་ཡང་དཔྱད་པར་བྱ་ཞིང་། དེ་བཞིན་དུ་གྲུབ་དབང་བྱང་ཆུབ་
སྨོན་ལམ་དང་། རྣལ་འབྱོར་པ་མཁའ་ལྡིང་རྡོ་རྗེ་དག་གི་གཟིགས་སྣང་ལའང་འདི་
འདྲ་བ་ཞིག་བྱུང་བ་མངོན་ཏེ། ལུང་བསྟན་རྣམ་བཤད་ལས། དེ་ཡང་ངེས་དོན་གྱི་རྡོ་
རྗེའི་རང་མདངས་ལས་ཤར་བའི་རྟ་མགོའི་ཅོད་པཎ་མཐོན་པོ་ནམ་མཁའི་དབྱིངས་ལ་



མཛད་རྣམ།
ཀ-11
འཚེར་བ་ཉིད་དུ་སྤྲུལ་པར་མཛད་དོ་ཞེས་པ་ནི། དྲང་དོན་དང་ཕྱོགས་མཐུན་དུ་རུང་
བ་ཙམ་གྱི་བཤད་པ་ཡིན་ལ། རྗེ་འདིའི་དབུ་གཙུག་ཏུ་རྟ་མགོ་ལྗང་ཞུར་གྱི་རྟ་སྐད་
མངོན་པར་བཤད་པ་ནི་གྲུབ་དབང་བྱང་ཆུབ་སྨོན་ལམ་དང་། རྣལ་འབྱོར་པ་མཁའ་
ལྡིང་རྡོ་རྗེའི་གཟིགས་ལམ་དུ་གྱུར་པ་སྟེ་ཤེས་པར་འདོད་ན་རྣམ་ཐར་གྱི་ཡི་གེ་རྣམས་
སུ་གསལ་བས་དེར་བལྟ་བར་བྱ་ཡི་ཞེས་གསུངས་སོ། །དེ་བཞིན་དུ། ལུང་བསྟན་
རྣམ་བཤད་ལས། དེ་མཚུངས་མཁའ་འགྲོ་མ་རྣམས་ཀྱིས་ཕྱག་སྐོར་བྱེད་ཀྱིན་གསོལ་
བ་འདེབས་པའི་ཚིགས་སུ་བཅད་པ། ཐེག་ཆེན་ཆོས་འཕེལ་ནས་དབང་ཆེན་དགྱེས་
རབ་རྡོ་རྗེ་ལ་གསོལ་བ་འདེབས་ཞེས་པའི་མཚན་དེ་ཉིད་བཏུ་བར་བྱ་བ་ཉིད་དོ་ཞེས་
སྔར་གྱི་གསོལ་འདེབས་ཀྱི་ཚིགས་བཅད་དེ་རིགས་བཟང་གི་མཁའ་འགྲོ་མ་རྣམས་
ཀྱི་བརྩམས་པའི་གསོལ་འདེབས་ཀྱི་བསྟོད་ཚིག་ཡིན་པ་གསལ་ལོ། །དེ་བཞིན་དུ།
གཞན་ཡང་ཁོང་ལ་ལྷ་དང་མཁའ་འགྲོ་མ་རྣམས་ཀྱིས་བརྡ་དང་རྟགས་ཀྱི་སྒོ་ནས་
རྡོ་རྗེའི་གླུ་ཡི་བསྟོད་པ་དང་སྨོན་ལམ་དུ་མ་ཞིག་ཡོད་པ་མཁའ་འགྲོའི་རྟགས་བསྟོད་
སོགས་སུ་གསལ་ལོ། །
དེ་ལྟར་ཁོང་ནི་བླ་མ་ཡི་དམ་སངས་རྒྱས་བྱང་སེམས་གྲངས་ལས་འདས་
པའི་ཞལ་གཟིགས་ཤིང་སྐུ་གསུང་ཐུགས་ཀྱི་བྱིན་གྱིས་བརླབ་པ་དང༌། ཆོས་སྐྱོང་སྲུང་
མ་ལྷ་སྲིན་སྡེ་བརྒྱད་ཡུལ་ལྷ་གཞི་བདག་རྣམས་བྲན་ལྟར་འཁོལ་བ་ཞིག་སྟེ། དཔེར་
ན༑ ཁོང་རྫུ་འཕྲུལ་ཕུག་ཏུ་བསྙེན་མཚམས་ཞིག་ལ་བཞུགས་སྐབས་ལབ་མགོན་པའི་
མདུན་རི་གླང་ཆེན་འགྱིང་རིའི་ནུབ་ངོས་སུ། སླེ་བོ་རྒྱབ་ལ་འཁུར་བའི་ཞིང་པའི་བུ་མོ་
དཀྱུས་མ་ཞིག་གི་གཟུགས་སུ་འཛིན་པའི་འདོད་ཁམས་བདག་མོ་དཔལ་གྱི་ལྷ་མོས།
འཆི་མེད་ལྷ་ཡི་ངག་རྟ་ལ་དྲངས་ཤིང་། སྙན་ཞིང་འཇེབས་པའི་དབྱངས་ཀྱི་ལམ་ནས་
ཁོང་རྒྱ་ནག་དང་སོག་ཡུལ་སོགས་སུ་ཕེབས་པར་བསྐུལ་བ་སོགས་ཁོང་གི་ཕེབས་
བཞུད་ཐམས་ཅད་ལ་ལྷ་དང་བླ་མས་ལུང་བསྟན་དང་སྟོང་གྲོགས་གཡེལ་མེད་མཛད་
ཅིང་། དེ་བཞིན་དུ་དབང་ཆེན་དགྱེས་རབ་རྡོ་རྗེ་ཁོང་རྒྱ་ནག་ཏུ་ཕེབས་སྐབས་ཤིག་



ཀ-12
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ལ་ཆོས་སྐྱོང་ཙིའུ་དམར་པོའང་ཁོང་གི་ཕྱི་བཞིན་ལུས་ལ་གྲིབ་མ་བཞིན་དུ་རྗེས་སུ་
འབྲངས་བས་ན། ཁོང་ནས་ཁྱོད་ཀྱི་བསྟན་འགྲོ་སྤྱི་དང༌། ཁྱད་པར་གཞིས་ཀྱི་དགོན་
གནས་ལ་བལྟ་སྐྱོང་མི་བྱེད་པ་འདིར་ཕེབས་ནས་ཅི་བྱེད་ཅེས་གསུང་གིས་བཀའ་
བཀྱོན་གནང་ཞིང་། ཕྱག་གིས་འགྲམ་ལྕག་བཞུས་པས་རྒྱལ་ཁང་ནང་གི་དབུས་ཀྱི་
རྩི་དམར་གྱི་སྐུ་ཕྱག་གི་དབུ་ཡོ་ཞིང་དཀྱོག་པོར་གྱུར་པ་དང་། དེ་ནས་ཁོང་གིས་དེ་
ཅུང་ཟད་ཐལ་དྲག་པ་དགོངས་ཏེ་དེ་འཕྲལ་འགྱོད་བཤགས་བཟོད་གསོལ་གྱི་ཚུལ་དུ་
རྒྱལ་གསོ་བསྡུས་པ་ཧྲི་ཆོས་དབྱིངས་མ་ལྗགས་རྩོམ་གནང་ཏེ་བཟོད་གསོལ་མཛད་
པ་ལྟ་བུའོ། ། །
༥༽ ཡིག་འཇོག་ལེགས་བཤད་སྤེལ་ཚུལ་ནི། དེའང་སྐྱེས་བུ་དམ་པ་འདི་
ནི་ཕྱི་འདུལ་བའི་དགོངས་དོན་ངེས་པར་འབྱུང་བའི་ཚུལ་ཁྲིམས་གཙང་ཞིང་ལུང་སྡེ་
བཞིའི་བཅས་པའི་ཁྲིམས་ཀྱིས་ཉེས་ལྟུང་གི་དྲི་མས་དབེན་པ་དང་། ནང་མདོ་སྡེ་དང་
མངོན་པའི་དགོངས་དོན་བྱང་ཆུབ་ཀྱི་སེམས་དང་ཤེས་རབ་དང་ཏིང་ངེ་འཛིན་བརྒྱ་
ཕྲག་ལ་དབང་འབྱོར་བ། གསང་བ་རྒྱུད་སྡེ་བཞིའི་དགོངས་དོན་མ་ལུས་པས་ཐུགས་
རྒྱུད་བྱུར་བུར་གཏམས་ཤིང༌། ལྗགས་རྩོམ་ཡང་སྙན་གྲགས་ཆེ་བའི་མདོ་སྔགས་ཀྱི་
ལེགས་བཤད་ཕུལ་དུ་ཕྱིན་པ་དུ་མ་མཛད་དེ། བྱང་ཆུབ་ལམ་གྱི་རིམ་པའི་སྔོན་འགྲོ་
སྦྱོར་བའི་ཆོས་དྲུག་ཉམས་སུ་ལེན་ཚུལ་བཀའ་གདམས་མེས་པོའི་ཞལ་ལུང་ཞེས་བྱ་
བ་དང་། བྱང་ཆུབ་ལམ་གྱི་རིམ་པའི་སྔོན་འགྲོ་སྦྱོར་བའི་ཆོས་དྲུག་གི་ཁྲིད་ཡིག་ལག་
ལེན་དུ་བཀོད་པ་དངོས་གྲུབ་ཀུན་འབྱུང་ཞེས་བྱ་བ་དང༌། དུས་གསུམ་རྒྱལ་བ་ཀུན་
གཅིག་ཏུ་བསྡུས་པ་འཇམ་མགོན་ཙོང་ཁ་པ་ཆེན་པོའི་བླ་མའི་རྣལ་འབྱོར་གྱི་སྒོ་ནས་
ལས་བཞིའི་འཁོར་ལོའི་རྣམ་གཞག་ལག་ཏུ་བླང་པ་མན་ངག་ནོར་བུའི་གན་མཛོད་
ཅེས་བྱ་བ་དང་། རང་དང་གཞན་གྱི་གྲུབ་པའི་མཐའི་རྣམ་པར་གཞག་པ་ལེགས་པར་
བཤད་པ་རབ་གསལ་ཤེལ་དཀར་མེ་ལོང་ཞེས་བྱ་བ་དང༌། ལྷན་ཐབས་དབང་གི་
རྒྱལ་པོའི་ཟུར་རྒྱན་སྙིང་ནོར་ཞེས་བྱ་བ་དང༌། ཡང་སྐུ་གོང་མ་མདོ་རྒྱུད་རྒྱ་མཚོས་



མཛད་རྣམ།
མཛད་པའི་ལྷན་ཐབས་དབང་གི་རྒྱལ་པོའི་ཟུར་རྒྱན་སྙིང་ནོར་ཞེས་བྱ་བ་དང་། དུག་
བཅོས་ཀྱི་མན་ངག་གོ་ཀླུའི་གསུང་རྒྱུན་ཟུར་འདེབས་དངུལ་དཀར་དྭངས་པའི་ཨཱ་
དརུ་ཞེས་བྱ་བ་དང༌། ཡང་མདོ་རྒྱུད་རྒྱ་མཚོའི་ཁྱུང་ལྔའི་ལག་ལེན་དང་ཆུང་དཔྱད་
མཛེས་པའི་འཁོར་ལོ་བཤལ་གྱི་ལག་ལེན་རྡོ་རྗེ་ཕ་ལམ་བཅས་ཕྱོགས་གཅིག་ཏུ་
བཀོད་པ་དང་། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་
དུམ་བུ་བཞི་པ་ཕྱི་མ་འཕྲིན་ལས་ཀྱི་ལྷན་ཐབས་དཔལ་གྲུབ་དབང་གུ་ཎཱའི་ཞལ་ལུང་
འཆི་མེད་ཚེ་ཡི་བདུད་རྩི་ཟིལ་མངར་ཞེས་བྱ་བ་དང༌། འཕགས་ཡུལ་གྲུབ་པའི་རིག་
འཛིན་དྲང་སྲོང་ཆེན་པོའི་མན་ངག་སྙན་རྒྱུད་བཀའ་རྒྱ་མ་བཀླགས་ཆོག་ཏུ་བཀོད་པ་
དུག་རིགས་དྲི་མ་འཁྲུད་བྱེད་ཆུ་རྒྱུན་ཞེས་བྱ་བ་དང༌། འཕགས་མཆོག་ཛམྦྷ་ལ་སེར་
པོའི་སྒོ་ནས་མི་མཛད་ནམ་མཁའི་མཛོད་ལ་མངའ་བསྒྱུར་བ་གཏེར་ཆེན་པོའི་བུམ་པ་
བཟང་པོ་སྒྲུབ་པའི་ཆོ་ག་ཡིད་བཞིན་གྱི་ནོར་བུ་དགོས་འདོད་ཀུན་འབྱུང་ཞེས་བྱ་བ་
དང་། ཛམ་དཀར་ལྷ་ལྔའི་ནོར་སྒྲུབ་ངག་འདོན་གྱི་གོ་རིམ་བསམ་འཕེལ་འདོད་འཇོ་
ཞེས་བྱ་བ་དང་། ཛམ་སེར་ཆུ་སྦྱིན་མདོར་བསྡུས་སྡེ་བཞིའི་དཔལ་འབྱོར་འགུགས་
པའི་ལྕགས་ཀྱུ་ཞེས་བྱ་བ་དང༌། དཔལ་དབང་ཆེན་གར་གྱི་དབང་ཕྱུག་དགྱེས་རབ་
རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས་ཞེས་བྱ་བ་དང༌།
དཔལ་རྟ་མཆོག་རོལ་པའི་རྒྱུད་ལས་རྗེ་བཙུན་བླ་མ་ལུང་དུ་བསྟན་པའི་ཚུལ་བཤད་
པ་དད་པ་རྒྱ་མཚོའི་འབྱུང་གནས་ཞེས་བྱ་བ་དང་། དཔལ་རྟ་མཆོག་རོལ་པའི་རྒྱུད་
ལས་དབང་ཆེན་མིའི་གར་གྱི་དབང་ཕྱུག་གསང་ཆེན་དགྱེས་དགུར་རབ་ཏུ་སྤེལ་བའི་
རྡོ་རྗེ་སློབ་དཔོན་ཇི་ལྟར་བྱུང་བའི་ཚུལ་ལུང་དུ་བསྟན་པའི་ལུང་བསྟན་གྱི་རྣམ་པར་
བཤད་པ་ཀུན་བཟང་མཆོད་སྤྲིན་ཞེས་བྱ་བ་དང་། སློབ་དཔོན་པདྨ་འབྱུང་གནས་ཀྱི་
རྣམ་ཐར་གསོལ་འདེབས་བྱིན་རླབས་འདོད་དགུའི་ཆར་འབེབས་ཞེས་བྱ་བ་དང་།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་གྱི་རྣམ་བཤད་རྣམ་པ་གཉིས་ཀྱི་དཀའ་གནད་གསལ་བར་བཤད་པ་ཕར་ཕྱིན་གྱི་



-14
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གཞུང་འགྲེལ་མི་ཕམ་ཞལ་ལུང་ལེགས་བཤད་མཁས་པའི་དགོངས་རྒྱན་ཞེས་བྱ་བ་
དང་༑ བསྟན་བཅོས་ཆེན་པོ་དབུ་མ་ལ་འཇུག་པའི་གཞུང་ལ་ཐོས་བསམ་བྱ་བའི་ཚུལ་
འཇམ་དབྱངས་ཞལ་ལུང་མཁས་པའི་དགོངས་རྒྱན་ཞེས་བྱ་བ་དང་། རྒྱུད་དོན་བསྡུས་
པའི་བླ་མ་ལྔ་བཅུ་པ་པཎྜི་ཏ་ཆེན་པོ་བློ་གྲོས་རྣམ་པར་བཀྲ་བས་མཛད་པ་མཆན་
འགྲེལ་གསུང་བཤད་ཟིན་བྲིས་སུ་བཏབ་པ་དགྱེས་པའི་ཀུན་བཟང་མཆོད་སྤྲིན་ཞེས་
བྱ་བ་དང་། སྦྱོང་རྒྱུད་རྣམ་སྣང་ཆེན་པོའི་དཀྱིལ་འཁོར་དུ་འཇུག་པའི་སྟ་གོན་གྱི་ཆོ་ག་
ཞེས་བྱ་བ་དང་། ཁྱབ་བདག་རྣམ་སྣང་ཆེན་པོའི་དཀྱིལ་འཁོར་དུ་ཞུགས་པའི་དངོས་
གཞིའི་ཆོ་ག་དང་། དཔལ་འཁོར་ལོ་སྡོམ་པའི་ལྷ་ལྔའི་དབང་གི་སློབ་མ་སྟ་གོན་གྱི་
སྐོར་རིམ་པ་གཞུང་འགྲེལ་དང་། དཔལ་འཁོར་ལོ་སྡོམ་པའི་ལྷ་ལྔའི་དངོས་གཞིའི་ཆོ་
ག་གཞུང་མཆན་འགྲེལ་དང་བཅས་པ་ཕྱོགས་གཅིག་ཏུ་བཀོད་པ་དང༌། དཔལ་གསང་
བ་འདུས་པའི་དབང་གི་སློབ་མ་སྟ་གོན་གྱི་ཆོ་ག་དང་། རྒྱུད་ཐམས་ཅད་ཀྱི་རྒྱལ་པོ་
དཔལ་གསང་བ་འདུས་པའི་དབང་གི་ཆོ་ག་ཚིག་དོན་མཆན་འགྲེལ་དང་བཅས་པ་
གསལ་བར་བྱེད་པའི་རིག་འཛིན་ཀུན་ད་བཞད་པའི་ཟླ་ཟེར་དང༌། སྔགས་ཀྱི་ས་ལམ་
རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ་དང་། ཐུན་མོང་མིན་པའི་
རྣམ་ཐར་ཤིན་ཏུ་གསང་བ་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས་
ཀྱི་འགྲེལ་པ་དང་། དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་སྒོ་
ནས་འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་གད་རྒྱངས་དང་། དྲག་པོའི་ལས་
ལ་བསྐུལ་བའི་མཁྱེན་དགོངས་དམ་ཉམས་གསོད་པའི་མཚོན་ཆ་དང་། མཁའ་འགྲོའི་
རྟགས་བསྟོད་དང་རྩིའུ་དམར་གྱི་གསེར་སྐྱེམས་དང་ཚོགས་མཆོད་སོགས་བཞུགས་
ལ༑ གཞན་ཡང་རིན་ཐང་ཤིན་ཏུ་ཆེ་བའི་ཁོང་གི་རྣམ་ཐར་ཆེན་མོ་ཞིག་ཡོད་ཀྱང་དུས་
འགྱུར་སྐབས་བོར་བརླག་ཕྱིན་ཏེ་དེང་ཕྱོགས་གང་ཞིག་ཏུ་བཞུགས་ཡོད་མེད་ཆ་མ་
འཚལ།
གཞན་ཡང་། གངས་ཅན་གྱི་ལྗོངས་སུ་བཀའ་དང་བསྟན་བཅོས་སོགས་ཀྱི་



མཛད་རྣམ།
ཀ-15
གླེགས་བམ་པར་གཞི་ཇི་ལྟར་ཡོད་པ་རྣམས་ནས་དཀར་ཆག་པར་ཐོ་ཕྱོགས་ཙམ་དུ་
བཀོད་པ་ཕན་བདེའི་པད་ཚལ་འབྱེད་པའི་ཉིན་བྱེད་ཅེས་པའི་དཀར་ཆག་ཏུ་འཁོད་
པ་ལྟར་ཁོང་གི་ལྗགས་རྩོམ་ལ་ལམ་རིམ་དང་བསྐྱེད་རྫོགས་ཀྱི་རྟོགས་པའི་ཉམས་
དབྱངས་གསུང་མགུར་ཞེས་པ་དང༌། ལམ་རིམ་གསོལ་འདེབས་དང་སྦྱར་བའི་
ཞབས་བརྟན་གསོལ་སྨོན་ཞེས་པ་དང་། ལམ་རིམ་དམར་ཁྲིད་བདེ་མྱུར་གྱི་ས་བཅད་
པར་རྙིང་དང་། ཆུ་རྒྱུད་རྒྱ་ཆེར་གཏོར་འབུལ་དང༌། ལྷ་མོ་དང་གཡུ་སྒྲོན་མའི་གཏོར་
འབུལ་དང་། ལྕམ་སྲིང་གི་བསྐང་གསོའི་སྐོར་དང་། མཉམ་མེད་དགའ་ལྡན་པའི་
བསྟན་པ་ལ་ཚད་མའི་ལུང་གིས་ངེས་པར་བསྐྱེད་པ་ལུང་བསྟན་ཡང་གསལ་མེ་ལོང་
ཞེས་པ་སོགས་དབུས་ལྷ་སའི་ཕ་བོང་ཁའི་བཀྲ་ཤིས་ཆོས་གླིང་དུ་བཞུགས་ཡོད་པ་
བཀོད་འདུག་པ་ལྟར་རིན་ཐང་ཤིན་ཏུ་ཆེ་བའི་རྩ་ཆེན་གྱི་གསུང་རྩོམ་མང་པོ་ཞིག་
བོར་བརླག་ཏུ་གྱུར་པ་ནི་གདོན་མི་ཟ་བས་ཤིན་ཏུ་ཕངས་པའི་གནས་སོ། །དེ་བཞིན་
དུ་གསང་བ་འདུས་པའི་དབང་བཤད་ཀྱི་མཇུག་གི་མཛད་བྱང་དུ། ཅེས་དཔའ་མོའི་
ལུགས་ཀྱི་ཐུགས་རྗེ་ཆེན་པོའི་བཅུ་གཅིག་ཞལ་དང༌། ཁྱབ་བདག་རྣམ་སྣང་ཆེན་པོ།
འཇིགས་མཛད་ལྷ་བཅུ་གསུམ། བདེ་མཆོག་དྲིལ་བུ་ལྷ་ལྔ། དཔལ་གསང་བ་འདུས་
པ་བཅས་ཀྱི་དབང་ཆེན་དངོས་གཞི་སྟ་གོན་དང་བཅས་མཆན་གྱི་སྒོ་ནས་ལེགས་
པར་བཤད་པ་འདི་ནི་ཞེས་གསལ་བ་བཞིན་ཀུན་རིག་དང་། བདེ་མཆོག་གསང་འདུས་
བཅས་ལ་དབང་གི་སྟ་གོན་དང་དངོས་གཞི་བཅས་ཀྱི་རྣམ་བཤད་མཛད་ཡོད་པ་བཞིན་
དུ༑ དཔའ་མོའི་ལུགས་ཀྱི་ཐུགས་རྗེ་ཆེན་པོ་བཅུ་གཅིག་ཞལ་དང་། འཇིགས་མཛད་
ལྷ་བཅུ་གསུམ་བཅས་ཀྱི་སྐོར་ལ་ཡང་དབང་ཆོག་གི་སྟ་གོན་དང་། དངོས་གཞི་
བཅས་ཀྱི་དབང་གི་མཆན་འགྲེལ་གྱི་རྣམ་བཤད་མཛད་ཡོད་པ་ཤིན་ཏུ་གསལ་བས་
དེ་དག་དུས་འགྱུར་（ ༡༩༥༩） སྐབས་སུ་བོར་བརླག་ཤོར་བ་ནི་ཤིན་ཏུ་ཕངས་ཤིང་
དཔྱོད་ལྡན་རྣམས་ཀྱི་ཕྱོགས་གང་སར་བཙལ་བ་རིགས་སོ། །ལེགས་བཤད་དེ་དག་
ཀྱང་། ལྕང་སྐྱ་སྤྲུལ་པའི་སྐུ་དང༌། འཇམ་བཞད་སྐུ་ཕྲེང་བཞི་པ། སྲིད་སྐྱོང་རྭ་སྒྲེང་



ཀ-16
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་པ།
ངག་དབང་ཡེ་ཤེས་ཚུལ་ཁྲིམས་རྒྱལ་མཚན། ཛཱ་ཡ་པཎྜི་ཏ་བློ་བཟང་སྙན་གྲགས་དགེ་
ལེགས་རྣམ་རྒྱལ། ཆབ་མདོ་ལྕག་ར་ངག་དབང་བློ་བཟང་དཔལ་ལྡན་བདེ་ལེགས་རྒྱ་
མཚོ་སོགས་ཧུ་ཐོག་ཐུའི་བླ་ཆེན་རྣམས་དང་། སེར་བྱེས་མཁན་ཟུར་མངའ་རིས་གུ་
གེ་བསྟན་འཛིན་ཐོགས་མེད་དང་། མཛོད་དགེ་དགའ་ལྡན་རབ་རྒྱས་གླིང་གི་ཁྲི་ཟུར་
ཀླུ་འབུམ་ལྷ་རམས་པ་བསྟན་འཛིན་རྒྱ་མཚོ། ར་ཉག་ཁམས་འཇོ་གྲུབ་ཆེན། མཁའ་
ལྡིང་ནམ་མཁའ་རྡོ་རྗེ། གསེར་གླིང་པ་འཇམ་དབྱངས་འཇིགས་མེད་རིག་པའི་རལ་
གྲི༑ གདོང་ཚང་སྨན་རམས་པ་ཆེན་པོ་བློ་བཟང་ཡེ་ཤེས་སོགས་མཁས་གྲུབ་གཉིས་
འཛོམས་ཀྱི་སྐྱེས་ཆེན་དམ་པ་དུ་མ་དང༌། རྒྱ་ནག་གོང་མ་བཀང་ཞི་རྒྱལ་པོ་སོགས་
མི་ཆེན་དཔོན་རིགས་དུ་མ་དང་། གཞན་ཡང་གཞུང་ཆེན་བཀའ་པོད་ལྔ་ལ་ཐོས་བསམ་
སྒོམ་གསུམ་དང་། འཆད་རྩོད་རྩོམ་པ་ལྷུར་ལེན་པའི་དབུས་ཀྱི་སེ་ར་དང༌། ལྕོག་གེ་
འབུམ་རྙིང་། འབུམ་གསར། བ་རོད་བཅས་ཀྱི་བླ་མ་མཁན་ཁྲི། གདུལ་བྱ་མཐའ་ཡས་
རྒྱ་མཚོ་བཀོད་པ་དང་བཅས་པའི་དགོན་སྡེ་དག་གིས་ཡང་ནས་ཡང་དུ་ནན་ཆེན་པོའི་
རྩོམ་བསྐུལ་ཞུས་ནས་རྩོམ་གནང་མཛད་པའི་ལྗགས་རྩོམ་རིན་ཐང་བྲལ་བའི་ལེགས་
བཤད་རྨད་དུ་བྱུང་བ་ཤ་སྟག་ཡིན་པར་ལེགས་པར་བཤད་པ་དེ་རྣམས་ལ་གཟིགས་
ན་གསལ་པོར་མཁྱེན་ཐུབ།
མདོར་ན་ལྗགས་རྩོམ་དེ་ཐམས་ཅད་ཀྱང་། རྩོམ་པའི་ལེགས་བཤད་ཀྱི་
ཆ་ནས་བརྗོད་བྱ་དང་རྗོད་བྱེད་ཐམས་ཅད་ལ་རྩ་ཆེན་རིན་ཐང་ལྡན་ཞིང་། རྩོམ་པ་
པོའི་ཆ་ནས་མདོ་སྔགས་རིག་གནས་དང་བཅས་པ་ལ་མཁྱེན་པའི་རྩལ་རྫོགས་ཤིང་
ཉམས་རྟོགས་ཀྱི་ཀློང་རྡོལ་བ། ལྷ་དང་བླ་མས་ཞལ་གཟིགས་ཤིང་གསུང་གིས་གནང་
བ་སྩལ་བ་དང་། རྩོམ་བསྐུལ་ཞུ་བ་པོའི་ཆ་ནས་རྭ་སྒྲེང་མཆོག་སྤྲུལ་རིན་པོ་ཆེ་ལ་
སོགས་པའི་ཧུ་ཐོག་ཐུའི་བླ་སྤྲུལ་རྣམས་དང་། གཞན་ཡང་མཁས་གྲུབ་གཉིས་ལྡན་
གྱི་ས་དགེ་བཀའ་རྙིང་གི་མཁས་ཆེན་བླ་སྤྲུལ་དགེ་བཤེས་དུ་མ་དང་། གོང་མ་བཀང་
ཞི་རྒྱལ་པོ་ལ་སོགས་ཐོབ་དང་གོ་ས་ཅན་གྱི་དཔོན་ཆེན་དུ་མ་དང་། གཞན་ཡང་མདོ་



མཛད་རྣམ།
ཀ-17
སྔགས་ཀྱི་གཞུང་ལ་འཆད་ཉན་གྱི་སྲོལ་ཡོད་པའི་དགོན་སྡེ་དུ་མས་དད་པ་དག་སྣང་
ཟད་པ་མེད་པའི་སྒོ་ནས་རྩོམ་སྐུལ་ཞུས་པའི་ལྗགས་རྩོམ་རིན་ཐང་གི་དོན་སྙིང་ལྡན་
པ་ཤ་སྟག་ཡིན་པ་ལེགས་བཤད་དེ་དག་ལས་གསལ་ལོ། །
གཞན་ཡང་། མཁན་ཆེན་ཡོན་ཏན་དཔལ་བ་དང༌། པཎ་ཆེན་མདོ་རྒྱུད་རྒྱ་
མཚོ་སོགས་ལབ་སྐྱབས་མགོན་སྐུ་ཕྲེང་དུ་མ་ཞིག་ལ་རིན་ཐང་བྲལ་བའི་ལེགས་པར་
བཤད་པའི་གསུང་རྩོམ་དུ་མ་ཡོད་པར་གྲགས་ཀྱང་། ཕྱི་རབས་ཀྱི་གདུལ་བྱ་རྣམས་
ཀྱི་བདག་གཅེས་མ་བྱས་པ་བོར་བརླག་ཏུ་ཕྱིན་པ་ནི་ཧ་ཅང་ངོ་གནོང་དགོས་པའི་
ཕངས་ཚབས་ཆེན་པོ་ཞིག་ཡིན་ནོ། །
༦༽ དགོན་སྡེ་སྐྱོང་ཚུལ་ནི། སྤྱིར་མདོ་ཁམས་ཕྱོགས་སུ་ལབ་སྐྱབས་མགོན་
སྐུ་ཕྲེང་རིམ་པ་རྣམས་མཛད་འཕྲིན་རྒྱས་ལ་མཚན་སྙན་ཤིན་ཏུ་ཆེ་བ་མ་ཟད། སྐུ་ཕྲེང་
དང་པོ་མཁན་ཆེན་ཡོན་ཏན་དཔལ་བ་དང༌། བཅུ་གཉིས་པ་དཔལ་དབང་ཆེན་གར་གྱི་
དབང་ཕྱུག་དགྱེས་རབ་རྡོ་རྗེ་རྣམ་གཉིས་ནི་ཆེས་གཟེངས་སུ་འཐོན་པ་ཞིག་ཡིན་ལ།
དེ་ཡང་ལབ་སྐྱབས་མགོན་སྐུ་ཕྲེང་དང་པོ་མཁན་ཆེན་ཡོན་ཏན་དཔལ་བ་
ནི༑ དབུས་ཀྱི་གདན་ས་རྣམས་སུ་ཕེབས་ཏེ་མཁས་པའི་སྐྱེ་བོ་དུ་མ་དང༌། ཁྱད་པར་
དུ་༸རྗེ་ཙོང་ཁ་པ་ཆེན་པོ་ལ་བསམ་སྦྱོར་རྣམ་པར་དག་པས་ཚུལ་བཞིན་དུ་ཡུན་རིང་
དུ་བསྟེན་པས་མདོ་སྔགས་གསུང་རབ་རབ་འབྱམས་ལ་མཁས་པའི་ཕུལ་དུ་ཕྱིན་ཅིང་
ས་ལམ་གྱི་ཉམས་རྟོགས་མཐོན་པོར་གཤེགས་པའི་མཁས་གྲུབ་གཉིས་ལྡན་གྱི་སྐྱེས་
ཆོག་དམ་པ་ཁྱད་འཕགས་ཤིག་ཡིན་ལ། ྋརྗེ་ཙོང་ཁ་པའི་དངོས་སློབ་རྣམས་ཀྱི་ཁྲོད་
དུའང་བསྟན་པ་ཕྱོགས་མཐར་སྤེལ་བའི་དར་ཆེན་དྲུག་གི་ནང་ཚན་དུ་བཞུགས་ཤིང་།
རྗེ་ཙོང་ཁ་པའི་ལུང་བསྟན་བཞིན་ཁོང་དང་བྱམས་ཆེན་ཆོས་རྗེ་རྣམ་གཉིས་ཀྱིས་སེ་
ར་ཐེག་ཆེན་གླིང་དང་ལབ་དགོན་པ་གཉིས་ཕྱི་ལོ་གཅིག་སྟོང་གཅིག་བརྒྱ་བཅུ་དགུའི་
(༡༡༡༩) ལོ་སྟེ་ལོ་ཟླ་ཚེས་གྲངས་དུས་གཅིག་ལ་ཕྱག་བཏབ་པ་མཛད། རྗེ་བླ་མས་
དངོས་སུ་གནང་བའི་སྒྲོལ་མ་བྱིའུ་དྲོད་མ་དང་། རྗེ་ང་འདྲ་མ། རྗེ་བླ་མ་རང་གི་སྐུ་



*-1
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
དངོས་ཀྱི་རྣམ་སྦྱར་རྣམས་ད་ལྟ་ཡང་དངོས་སུ་བཞུགས་ཡོད་ལ། དེ་འདྲའི་རྟེན་བྱིན་
ཅན་ནི། ད་ལྟ་འཛམ་གླིང་དུ་རི་བོ་དགེ་ལྡན་པའི་གདན་ས་གང་དུ་ཡང་ཧ་ཅང་དཀོན་
པ་ཡིན་པས། འདི་ནི་ལབ་དགོན་པ་ཙམ་དུ་མ་ཟད་རི་བོ་དགེ་ལུགས་པ་ཡོངས་ཀྱི་ཧ་
ཅང་གལ་ཆེ་བའི་ནང་རྟེན་རྩ་ཆེན་ཞིག་ཏུ་ངེས་སོ། །
དམ་པ་འདི་ཉིད་རྗེ་བྱམས་ཆེན་ཆོས་རྗེ་དང་ལྷན་དུ་རྒྱ་ནག་ལ་ཕེབས་ཏེ་གོང་
མ་ཏཱ་མིང་ཡུང་ལོ་རྒྱལ་པོས་དད་གུས་ཚད་མེད་ཀྱི་སྒོ་ནས་དབུ་བླར་བཀུར་ཞིང་ལྷ་
ཆོས་སྐྱོང་གི་སྐུ་ཞིག་དང་འཁར་གསིལ་སོགས་མཆོད་རྫས་རྩ་ཆེན་དང་། གཞན་
ཡང་འབུལ་སྐྱེས་གྱ་ནོམ་པ་འཕུལ། ཁོང་ལབ་ལུང་དུ་ཕེབས་ཏེ་ཕྱོགས་དེའི་སེར་སྐྱ་
ཡོངས་དང་བླ་མ་དཔོན་པོ་རྣམས་ཀྱིས་ཚེ་འདི་ཕྱིའི་སྐྱབས་གནས་སུ་གྱུར་པ་མ་ཟད་
འདན་ཡན་ལག་བཅོ་བརྒྱད་སོགས་རྗེ་བླ་མའི་རིང་ལུགས་འཛིན་པའི་དགོན་སྡེ་དུ་
མ་གསར་དུ་བཙུགས། མདོ་ཁམས་ཤར་སྟོད་དུ་རྗེ་ཙོང་ཁ་པའི་བསྟན་པ་གསེར་སྦྱང་
བཙོ་མ་ལྟ་བུ་འདི་ཉིད་ཕྱོགས་ཐམས་ཅད་དུ་ཁྱབ་པར་མཛད་པ་སོགས་རྒྱས་པར་
གཞན་དུ་ཤེས་པར་བྱ་ཞིང་།
འདན་ཡན་ལག་བཅོ་བརྒྱད་དེ་དག་ལབ་ཆོས་འབྱུང་དུ་གསལ་བ་ལྟར་
བཀོད་ན། འདན་མ་སྟོད་པ་དགོན་ཁག་དྲུག སྒ་ཁོག་དགོན་ཁག་དྲུག འདན་ཁོག་
དགོན་ཁག་དྲུག་བཅས་བཅོ་བརྒྱད་དང༌། སྟོད་ཀྱི་དགོན་ཁག་དྲུག་ནི། ཤཱ་སྐྱོགས་
དགོན་གསུམ་སྟེ། ཤཱ་རི་དགོན། སྐྱོགས་དུང་དགོན། དགོན་སར་དགོན་བཅས་དང་།
འབའ་ཟེ་འབུམ་གསུམ་སྟེ། འབའ་དགོན་པ། ཟེ་དཀར་དགོན་པ། འབུམ་སྒང་དགོན་
པ་བཅས་སོ། །
སྒ་ཁོག་དགོན་ཁག་དྲུག་ནི། མགར་རྭ་འབུམ་གསུམ་སྟེ། མགར་ར་དགོན།
རྭ་ཉག་དགོན། འབོམ་ཆུང་དགོན་བཅས་དང་། ལབ་འབྲོམ་འགག་གསུམ་སྟེ། ལབ་
དགོན་པ། འབྲོམ་བུ་དགོན། འགག་ལ་དགོན་བཅས་སོ། །
འདན་ཁོག་དགོན་ཁག་དྲུག་ནི། གྲུ་དམར་འབར་གསུམ་སྟེ། འབར་དྷ་དགོན།



མཛད་རྣམ།
ཀ-19
གྲུ་བ་དགོན། རྨ་མགྲིན་དགོན་བཅས་དང་། འདན་གཉིས་ཀླུང་གསུམ་སྟེ། འདན་སྒྲོལ་
མ་ལྷ་ཁང་། འདན་ཆོས་འཁོར་དགོན། རག་ཤུལ་ཀླུང་ཤོད་དགོན་བཅས་སོ། །
དབང་ཆེན་དགྱེས་རབ་རྡོ་རྗེ་མཆོག་གིས་ནི། ཁོང་གི་སྐབས་ལབ་དགོན་དུ་
རབ་ཏུ་བྱུང་བའི་གྲངས་ཆེར་འཕེལ་བ་དང༌། འདུ་ཁང་དང་། ལྷ་ཁང་། རི་ཁྲོད་བཅས་
དུ་མ་བཏབ་ནས། ནང་རྟེན་ཀྱང་བསམ་ཡུལ་ལས་འདས་པ་བཞེངས་གནང་མཛད་པ་
སོགས་རྟེན་དང་བརྟེན་པའི་འཕེལ་རྒྱས་དབྱར་གྱི་མཚོ་ལ་འགྲན་པ་གནང་བ་སོགས་
ནི་གཞན་ལས་ཤེས་པར་བྱ་ཞིང༌། ཁོང་གི་དགོན་སྡེ་གསར་དུ་བཙུགས་པ་དང་སྤེལ་
བ་བཅས་ལབ་ཀྱི་འཁོར་ཡན་ལག་རྩ་ལྔ་ཟེར་བ་ནི་ཁོང་གི་སྐབས་སུ་བྱུང་ལ། །
འཁོར་ཡན་ལག་རྩ་ལྔ་ནི། འདན་ཡན་ལག་བཅོ་བརྒྱད་ལས་འབྲོམ་བུ།
འགག་ལ། མགར་ར། རྭ་ཉག འབོམ་ཆུང་། ཀླུང་ཤོད། ཟེ་དཀར། འབའ་དྷ། གྲུ་བ།
རྨ་མགྲིན། འདན་ཆོས་འཁོར་དགོན་བཅས་དགོན་ཁག་བཅུ་གཅིག་གི་ཁར། རུ་ངར་
དགོན། མཁར་ནང་སོ་དགོན། ཤུལ་མ་དགོན། སེར་ཤུལ་དགོན། ཀ་བཞི་དགོན། བ་
རོད་དགོན། བོ་རོད་དགོན། འབུམ་རྙིང་དགོན། འབུམ་གསར་དགོན། འཇུ་དགོན།
མང་དགེ་དགོན། ཇོ་བོ་དགོན། ཐར་ཤུལ་དགོན། དབོན་པོ་དགོན་བཅས་སོ། །
གཞན་ཡང་དབང་ཆེན་དགྱེས་རབ་རྡོ་རྗེས་ཕྱག་བཏབ་པའི་ཀླུང་ཤོད་ཇོ་
དགོན་དང་། རྒྱ་ནག་དང་སོག་པོ་སོགས་སུ་ཡང་ཁོང་གིས་གསར་དུ་ཕྱག་བཏབ་པའི་
དགོན་སྡེ་དང་། མངའ་ཁོངས་སུ་འདུས་པའི་དགོན་སྡེ་མང་པོ་ཞིག་ཡོད་པར་གྲགས་
པས་ལོ་རྒྱུས་གཞན་ལས་ཤེས་པར་བྱ་ལ། གཞན་ཡང་ཁོང་ཡུལ་གྲུ་དུ་མའི་དགོན་
སྡེ་མང་པོ་ཞིག་གི་བསྟན་བདག་གནང་ཡོད་པ། དཔེར་ན། སློབ་དཔོན་མཁྱེན་བརྩེ་ཡེ་
ཤེས་རྡོ་རྗེས་ཕྱག་བཏབ་མཛད་པའི་སྟོང་སྐྱབས་དགོན་བསྟན་གཉིས་དར་རྒྱས་གླིང་
ཞེས་པའི་དགོན་པ་འདི་ལ་མཁན་རབས་ཉེར་ལྔ་ཡོད་པ་ལས་མཁན་རབས་དང་པོར་
སྐྱབས་མགོན་དགྱེས་རབ་རྡོ་རྗེ་བགྲངས་འདུག་ལ། དགོན་པ་འདི་ནི་མགོ་ལོག་ཨ་
སྐྱོང་གོང་མའི་སྟོད་ཤོག་ཚོ་པ་བཅུའི་དགོན་པ་ཡིན་ལ། གཞན་ཡང་དེ་ལྟ་བུ་ཤིན་ཏུ་



-20
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
མང་བར་མངོན་པས་དགོན་ཁག་སོ་སོའི་ལོ་རྒྱུས་དག་ལས་ཤེས་པར་བྱའོ། །
༧༽ ལུང་རྟོགས་ཀྱི་བསྟན་པ་སྤེལ་ཚུལ་ནི། རྗེ་བླ་མས། བསྟན་པ་རིན་ཆེན་
མཆོག་གིས་མ་ཁྱབ་པའམ། །ཁྱབ་ཀྱང་ཉམས་པ་གྱུར་པའི་ཕྱོགས་དེར་ནི། །སྙིང་རྗེ་
ཆེན་པོས་ཡིད་རབ་ཏུ་བསྐྱེད་པ་ཡིས། །ཕན་བདེའི་གཏེར་དེ་གསལ་བར་བྱེད་པར་
ཤོག །ཅེས་གསུངས་པ་བཞིན། དབང་ཆེན་དགྱེས་རབ་རྡོ་རྗེ་མཆོག་གིས་ནི། ༼སྐབས་
དེར་འཕྲུལ་རིག་འགྲིམ་འགྲུལ་སོགས་ཡར་རྒྱས་ཆེར་མེད་པའི་སྐབས་ཏེ་རྒྱ་བོད་ཧོར་གསུམ་ལས་རྒྱལ་
ཁམས་གཞན་དུ་བསྟན་པ་སྤེལ་བའི་དར་སྲོལ་མེད་པ་ལྟ་བུ་ཡིན།༽ རྒྱ་བོད་སོག་གསུམ་དུ་རྒྱལ་
བསྟན་རིན་པོ་ཆེ་སྤྱི་དང་ཁྱད་པར་ཁམས་གསུམ་བླ་མ་ཤར་རྒྱལ་བ་ཙོང་ཁ་པ་ཆེན་
པོའི་རིང་ལུགས་དྲི་མ་མེད་པ་ཕྱོགས་དུས་ཀུན་ལ་དར་སྤེལ་གནང་བའི་མཛད་རྗེས་
རླབས་པོ་ཆེ་འཇོག་ཡོད་པ་ནི། དཔེར་ན། གོང་དུ་གསལ་བའི་འདན་མ་དགོན་ཁག་
བཅོ་བརྒྱད་དང་། ལབ་དགོན་པའི་འཁོར་ཡན་ལག་རྩ་ལྔ་དང་། གཞན་ཡང་སེ་ར་
དགོན་དང་། ར་སྒྲེང་དགོན། སྟོང་འཁོར་དགོན། བླ་བྲང་བཀྲ་ཤིས་འཁྱིལ། སྙན་མོ་
དགོན། རུ་ངར་དགོན། དཀར་མཛེས་དགོན། དར་རྒྱས་དགོན། བེ་རི་དགོན། བཀྲ་
ཤིས་ལ་ཕུག་དགོན་སོགས་དགེ་ལུགས་པའི་དགོན་སྡེ་དུ་མ་དང་། ཁྲི་འདུ་བསྐལ་
བཟང་དགོན། རིང་ཐུང་ཐུབ་བསྟན་དགོན་སོགས་ས་སྐྱའི་རིང་ལུགས་འཛིན་པའི་
དགོན་སྡེ་དུ་མ་དང་། ཞེ་འཛུམ་དགོན། ལོ་རུ་སྒ་པ་དགོན་སོགས་བཀའ་རྒྱུད་ཀྱི་
དགོན་སྡེ་དུ་མ་དང་། མགོ་ལོག་སྟོང་སྐྱ་དགོན། གངས་པ་དགོན། འཇུ་རྙིང་དགོན།
མགོ་ཚ་དགོན། ཀི་ལུང་དགོན། སྐྱོང་པོ་དགོན་སོགས་སྔ་འགྱུར་རྙིང་མའི་དགོན་སྡེ་
དུ་མ་དང༌། རྒྱ་ནག་རི་བོ་རྩེ་ལྔ་དང་། པེ་ཅིང་དགའ་ལྡན་བྱིན་ཆགས་གླིང་ལ་སོགས་
པའི་རྒྱ་ནག་གི་དགོན་སྡེ་དང་ཡུལ་གྲུ་དུ་མ་དང༌། སོག་པོ་ཁུ་རོད་དགོན་སོགས་སོག་
པོའི་དགོན་སྡེ་དུ་མ་དང་། སྤྱི་བའི་ཇོ་དགོན་དང་། རག་ཤུལ་མོད་ཁོད་དགོན་དང་།
བྲག་དཀར་ཇོ་མོའི་དགོན་སོགས་བཙུན་དགོན་དུ་མ་དང་། ལུང་དམར་ཆོས་འཁོར་
དགོན་སོགས་སྔགས་དགོན་དུ་མ་ལ་བླ་མ་ལ་ཚང་གི་བླ་སྤྲུལ་སྤྱི་དང་། ༼བླ་སྤྲུལ་



མཛད་རྣམ།
ཀ-21
བཅུ་གསུམ་ཙམ།༽ ཁྱད་པར་དུ་ལབ་སྐྱབས་མགོན་སྐུ་ཕྲེང་རིམ་པ་རྣམས་དང་བྱེ་བྲག་
ཏུ་སྐུ་ཕྲེང་དང་པོ་མཁན་ཆེན་ཡོན་ཏན་དཔལ་བ་དང༌། བཅུ་གཉིས་པ་རྡོ་རྗེ་འཆང་
གར་གྱི་དབང་ཕྱུག་དགྱེས་རབ་རྡོ་རྗེ་རྣམ་གཉིས་ཀྱི་དངོས་དང་རྒྱུད་པ་ཅི་རིགས་ཀྱི་
སྒོ་ནས་མདོ་དབུས་ཁམས་གསུམ་རྒྱ་ནག་སོག་པོ་བཅས་སུ་མདོ་སྔགས་ཀྱི་བསྟན་
པ་རིན་པོ་ཆེ་འཛིན་སྐྱོང་སྤེལ་གསུམ་རྒྱ་ཆེ་གནང་ཞིང་། ཕྱི་ནང་གི་རྒྱལ་ཁབ་དེ་
དག་ཏུ་སྐྱེ་བོ་ཕོ་མོ་ཁྲི་ཕྲག་དུ་མ་ལ་དགེ་ཚུལ་སློང་དང་རབ་བྱུང་ཕོ་མོའི་བསླབ་སྡོམ་
གནང་བ་སོགས་བཤད་སྒྲུབ་ཀྱི་བསྟན་པ་རིན་པོ་ཆེ་འཛིན་མའི་ཁྱོན་ཡོངས་ལ་ཁྱབ་
པར་མཛད་དོ། །
གཞན་ཡང་། ཡུལ་གྲུ་དེ་དག་ཏུ་སྐལ་ལྡན་གྱི་སྐྱེ་བོ་གྲངས་ལས་འདས་པ་ལ།
དབང་ལུང་མན་ངག་རྗེས་གནང་སྩལ་བ་ཡང་གྲངས་མ་མཆིས་ཤིང་། ཁོང་ནི་སྔགས་
ཕྱོགས་ནས་ཀྱང་རྒྱལ་ཁབ་ཕྱི་ནང་དག་ཏུ་གསང་སྔགས་རྒྱུད་སྡེ་བཞིའི་དབང་ལུང་
མན་ངག་ཇི་སྙེད་མཆིས་པ་ཐམས་ཅད་ཀྱི་མངའ་བདག་ཞིག་ཡིན་ལ། ངག་རྒྱུན་དུ་
གསལ་པོ་ཡོད་པ་ལྟར། གཞན་ཡང་ཕྲན་ཚེགས་ཀྱི་རྗེས་གནང་མན་ངག་སོགས་དུ་
མ་ཞིག་ཀྱང་ཁོང་ལ་མངའ་བ་ཡིན་ཏེ། དཔེར་ན། ཁོང་གིས་འཇུ་མི་ཕམ་ལ་འཇམ་
དབྱངས་དཀར་པོའི་རྗེས་གནང་དང་ལྷན་དུ་གེ་སར་ཀྱི་རྗེས་གནང་སྦྲགས་ཏེ་གནང་
བ༑ དེ་ནས་བཟུང་འཇུ་མི་ཕམ་གྱི་སློབ་རྒྱུད་རྣམས་ལ་འཇམ་དབྱངས་དང་གེ་སར་གྱི་
རྗེས་གནང་སྦྲགས་མ་ཤིན་ཏུ་གསང་བའི་ཚུལ་དུ་གསུངས་སྲོལ་ཡོད་པ་ད་ལྟའི་བར་
དུ་རྒྱུན་མ་ཉམས་པ་དང༌། ཕྱག་བཞེས་དེ་གསེར་རྟའི་མཁན་ཆེན་འཇིགས་མེད་ཕུན་
ཚོགས་མཆོག་གིས་ཀྱང་ཕྱག་བཞེས་མཛད་བཞིན་ཡོད་པ་ངག་རྒྱུན་དུ་གསལ།
ར༽ ངོ་མཚར་གྲུབ་རྟགས་སྟོན་ཚུལ་ནི། གཞན་ཡང་ཁོང་ནི་ཐོས་བསམ་སྒོམ་
གསུམ་དང༌། འཆད་རྩོད་རྩོམ་གསུམ་དང༌། མཁས་བཙུན་བཟང་གསུམ་དང་། བསླབ་
པ་གསུམ་དང་། ལམ་གཙོ་རྣམ་གསུམ། ལྟ་སྒོམ་སྤྱོད་གསུམ། གསང་སྔགས་ཀྱི་
བསྐྱེད་རྫོགས་སོགས་གསང་གསུམ་གྱི་ཡོན་ཏན་མཁའ་ལྟར་ཡངས་ཤིང་། རྫུ་འཕྲུལ་



-2
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
གྱི་རྣམ་པར་འཕྲུལ་པ་དུ་མ་ལ་དབང་འབྱོར་བ་ཞིག་སྟེ། དགུང་ལོ་བཞི་ཙམ་ནས་རིན་
པོ་ཆེའི་གཏེར་སྟོན་པ་དང་། གཞན་ཡང་། མཁའ་ལ་བྱ་ལྟར་འཕུར་བ་དང་། ཆུ་ལ་ཉ་
ལྟར་འཛུལ་བ་དང༌། སྲ་འཁྲེག་གི་བྲག་རྡོ་ཡང་ཟན་ལྟར་བཙིར་བ་དང༌། བྲག་དང་རྡོ་
ལ་ཞབས་རྗེས་དང་ཕྱག་རྗེས་འཇོག་པ་དང༌། སྔོན་མགོ་ལོག་གི་ས་ཆ་ཞིག་ཏུ་རྫ་རི་
ཉིལ་བ་སྡིག་མཛུབ་ཀྱིས་གྱེན་དུ་བཟློག་པ་དང་། གཙང་པོ་བཞུད་མཚམས་བཅད་པ་
དང་༑ ཕྱག་གིས་ཕྱག་པར་ཧྲི་ཡིག་སོགས་ཡིག་འབྲི་དང་ལྷ་སྐུ་དོད་པ་སོགས་མཛད་
པ་དང༌། ནས་འབྲུ་ཆུང་ཆུང་གཅིག་གི་སྟེང་དུ་རྟེན་དང་བརྟེན་པའི་དཀྱིལ་འཁོར་
ཡོངས་རྫོགས་འབྲི་བ་དང༌། སྐུ་ཡི་རྣམ་པ་ཞི་རྒྱས་དབང་དྲག་གི་ལྷའི་རྣམ་རོལ་མི་
འདྲ་བ་བསྒྱུར་བ་སོགས་ངོ་མཚར་ཆེ་བའི་གྲུབ་རྟགས་བགྲང་ལས་འདས་པ་ཞིག་
ཡོད་པ་ལོ་རྒྱུས་ངག་རྒྱུན་དག་ཏུ་ཤིན་ཏུ་གསལ་པོ་ཡོད་པས་ཤེས་པར་བྱ་ལ། དེ་
ཡང་སྒོ་མང་མཁན་ཆེན་བསྟན་པ་ཆོས་འཕེལ་གྱི་རྣམ་ཐར་ལས། ལབ་སྐྱབས་མགོན་
དབང་ཆེན་དགྱེས་རབ་རྡོ་རྗེ་ཞེས་ཟུང་འཇུག་གྲུབ་པའི་དཔའ་བོ་དེས་ཞེས་གསལ་བ་
བཞིན། དབང་ཆེན་དགྱེས་རབ་རྡོ་རྗེ་ནི་ཡོངས་གྲགས་སུ་མི་སློབ་ཟུང་འཇུག་བརྙེས་
པའི་དཔའ་བོ་ཞེས་གྲགས་པ་ལྟར་རྫུ་འཕྲུལ་རབ་འབྱམས་ལ་མངའ་བརྙེས་ཤིང་། ཉིད་
ཀྱི་ཞལ་ནས་ཀྱང་མི་སློབ་ཟུང་འཇུག་ག་པུར་དབང་པོ། བདག་རྒྱུད་ཁྱབ་འཇུག་རྫོང་
དུ་ཤར་མཐུས། ཟབ་གསལ་འོད་དཀར་སྤྲོ་བར་སྤོབས་ཀྱང་། རེ་ཞིག་འདི་ཡིས་ཆོག་
གོ་གྲོགས་སོ་ཞེས་བཀའ་བཅུ་པ་བྱམས་པ་ཆོས་གྲགས་ལ་སྩལ་བའི་ཞལ་གདམས་
བསླབ་བྱ་ལས་མི་སློབ་ཟུང་འཇུག་གི་གོ་འཕང་བརྙེས་པ་ཞལ་གྱིས་བཞེས་པ་མ་ཟད།
ཁོང་གི་རྣམ་ཐར་རྟོགས་བརྗོད་དང་། མཁའ་འགྲོའི་རྟགས་བསྟོད་སོགས་ལས་ཀྱང་
ཤིན་ཏུ་གསལ་ལོ། །
༩༽ ཁོང་གི་སྐུའི་སྐྱེ་རབས་ཀྱི་ཕྲེང་བ་ནི། འཕགས་མཆོག་ཐུགས་རྗེ་ཆེན་
པོའི་སྐུ་ཡི་རྣམ་རོལ་དེ་བཞིན་གཤེགས་པ་འོད་ཟེར་ཀུན་འཕགས་དཔལ་བརྩེགས་
ཀྱི་རྒྱལ་པོ་ནས་ཉེ་བར་བཟུང་སྟེ་འབྱུང་འགྱུར་བྱང་ཕྱོགས་ཤམ་བྷ་ལའི་བློན་པོ་ཧ་



མཛད་རྣམ།
ཀ-23
ནི་མན་དྷ་དང་། རུ་པའི་མཆོག་གམ་དམག་དཔོན་ཧུ་ནི་ཞབས་ལ་སོགས་པ་བགྲང་
ཡས་ཀྱི་དག་པའི་དཔུང་ཚོགས་ཐམས་ཅད་ཁོང་གི་སྒྱུ་འཕྲུལ་གྱི་རྣམ་པར་རོལ་པ་ཁོ་
ན་ཡིན་པ་དང་། དེ་བཞིན་དུ། མ་འོངས་བསྐལ་བཟང་རྣམ་འདྲེན་མཆོག་གི་སྤྲུལ་པའི་
སྐུ་སངས་རྒྱས་ཟླ་བ་ཀླུ་ཡི་བར་དུ་ཁོང་གི་སྒྱུ་འཕྲུལ་གྱི་རྣམ་པར་རོལ་པ་སྐུ་ཡི་ཕྲེང་
བ་བསམ་གྱིས་མི་ཁྱབ་ཀྱང་། འདིར་ཁོང་གི་འཁྲུངས་རབས་གསོལ་འདེབས་ལས་
གསལ་བ་བཞིན་སྐྱེ་ཕྲེང་འགའ་ཞིག་གི་མཚན་ཙམ་བརྗོད་ན། ༡ འཕགས་མཆོག་སྤྱན་
རས་གཟིགས། ༢ མདོ་ཉི་མའི་སྙིང་པོ་ཞུ་བ་པོ་དགེ་བསྙེན་པདྨའི་ངང་ཚུལ། ༼འདིའི་
སྐབས་ཁལ་ཁ་འདར་པ་པཎྜི་ཏའི་རྣམ་ཐར་ལས་མདོ་ཉི་མའི་སྙིང་པོ་ཞུ་བ་པོ་དགེ་བསྙེན་ཉི་མའི་གཉན་
ཞེས་གསལ།༽ ༣ ཆོ་རིགས་ཕུན་སུམ་ཚོགས་པ་བྲམ་ཟེ་ལེགས་ལྡན། ༼འདིའི་སྐབས་
ཁལ་ཁའི་རྣམ་ཐར་ལས་ཁྱིམ་བདག་མཛེས་ལྡན་ཞེས་གསལ།༽ ༤ རྒྱ་གར་གྱི་སློབ་དཔོན་ཤྲི་ལ་
ར་ཛུ། ༥ གྲུབ་དབང་ཤེས་རབ་འཛིན། ༦ སློབ་དཔོན་ན་ག་བོ་དྷི་ ༼ཀླུ་ཡི་བྱང་ཆུབ།༽ ༧
རྒྱ་གར་གྲུབ་ཆེན་ཨ་ཧྥུ་ཀ་ར། ར གྲུབ་ཆེན་མི་ཏྲ་ཛོ་ཀི། ༩ ཕ་དམ་པ་སངས་རྒྱས། ༡༠
ཞི་བའི་གོ་ཆ། ༼འདིའི་ཐད་དུ་ཁལ་ཁའི་རྣམ་ཐར་དུ་སློབ་དཔོན་ཞི་བ་ལྷ་ཞེས་གསལ། ༽ རྣམ་ཐར་
གསོལ་འདེབས་ཀྱི་དཔེ་འགའ་ཞིག་ལས་སྐྱེ་བའི་གོ་ཆ་ཞེས་འཁོད་པ་ཡིག་ནོར་དང་། ཞི་བའི་གོ་ཆ་ཟེར་
དགོས་སྙམ་སྟེ་སློབ་དཔོན་ཞི་བ་ལྷ་ལ་མཚན་ཞི་བའི་གོ་ཆ་ཞེས་ཞུ་ལ་དེ་ལྟར་ན་ཁལ་ཁའི་རྣམ་ཐར་དང་
ཡང་མཐུན་ནོ། ། ༡༡ ཁ་ཆེ་པཎ་ཆེན་ཤཱཀྱ་ཤྲཱི། ༡༢ གྲུབ་ཆེན་བི་ན་པ། འདི་གྲུབ་ཆེན་བིར་ཝ་
པ་ཡིན་ནམ་བརྟག་པར་བྱ། ༼ཁལ་ཁའི་རྣམ་ཐར་དུ་གྲུབ་ཆེན་བིརྱ་པ་ཞེས་གསལ། ༽ ༡༣ ཇོ་བོ་སྤྱི་
ཏི་ཛྷཱ་ན་ཀི་ཏི། ༡༤ རྒྱ་གར་པཎ་ཆེན་མི་ཐུབ་ཟླ་བ། ༡༥ གྲུབ་ཆེན་ཞི་བ་སྦས་པ། ༡༦
རུས་པའི་རྒྱན་ཅན། ༡༧ རྡོ་རྗེ་ཊིཀ་ཆུང་། ༼ཁལ་ཁའི་རྣམ་ཐར་འདིའི་ཐད་རྗེ་འབངས་ཉེར་ལྔའི་
ནང་ཚན་རྡོ་རྗེ་སྤྲེལ་ཞུང་ཞེས་གསལ།༽ ༡༨ བཀའ་གདམས་དགོན་པ་བ་དབང་ཕྱུག་རྒྱལ་
མཚན། ༡༩ མི་ལའི་ཐུགས་སྲས་རས་པ་ཞི་བ་འོད། ༢༠ སྒ་ཨ་གཉེན་དམ་པ། ༢༡
ཤོངས་སྟོན་ལོ་ཙ་བ་རྡོ་རྗེ་རྒྱལ་མཚན། ༢༢ གླིང་གི་ལྷ་སྲས་སྣང་ཆུང་གཡུལ་སྟག
༼བར་འདིར་ཁལ་ཁའི་རྣམ་ཐར་དུ་གཡུ་ཐོག་པ་ཆེ་བ་ཡོན་ཏན་མགོན་པོ་ཞེས་གསལ།༽ ༢༣ ཟུར་



ཀ-24
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཁར་བློ་གྲོས་རྒྱལ་པོ། ༢༤ བུ་སྟོན་ཐུགས་སྲས་སྒྲ་ཚད་པ་རིན་ཆེན་རྣམ་རྒྱལ། ༢༥
ཁམས་སྐྱོ་གྲུབ་ཆེན་རྡོ་རྗེ་སྙིང་པོ། ༢༦ རྗེ་བླ་མའི་དངོས་སློབ་འདན་མ་མཁན་ཆེན་
ཡོན་ཏན་དཔལ་བ། ༢༧ ནང་སོ་བློ་གྲོས་ལེགས་པ། ༢༨ ཡེ་ཤེས་བཟང་པོ། ༼ཀློང་
རྡོལ་གསུང་འབུམ་དགའ་ལྡན་ཁྲི་ཐོག་བཅུ་པ་ལྡན་མ་བློ་གསལ་གླིང་པ་ཤར་རྩེ་ཡེ་ཤེས་བཟང་པོ་ཞེས་
སོགས་གསལ་བ་དེ་འདི་ཡིན་ནམ་དཔྱོད་གཞི་ཆེ། ༽ ༢༩ ཆོས་སྐྱོང་བཟང་པོ། ༼ཁལ་ཁའི་རྣམ་
ཐར། དགའ་ལྡན་གསེར་ཁྲི་པ་རྒྱ་ར་ཆོས་སྐྱོང་རྒྱ་མཚོ་ཞེས་གསལ།༽ ༣༠ ངག་དབང་གྲགས་པ།
༣༡ བློ་གྲོས་རྒྱ་མཚོ། ༣༢ བློ་བཟང་མཁས་གྲུབ། ༣༣ འཕགས་མཆོག་འཕྲིན་ལས་
དབང་རྒྱལ། ༣༤ བློ་བཟང་དོན་གྲུབ། ༣༥ མདོ་རྒྱུད་རྒྱ་མཚོ། ༣༦ འདུལ་འཛིན་
དཔལ་འབྱོར་རྒྱལ་མཚན། ༣༧ དཔལ་དབང་ཆེན་གར་གྱི་དབང་ཕྱུག་དགྱེས་རབ་
རྡོ་རྗེ། ༣ ར འཇམ་དབྱངས་བློ་བཟང་རྒྱ་མཚོ། ༣༩ བློ་བཟང་འཇིགས་མེད་བསྟན་
འཛིན་རྒྱ་མཚོ། ༤༠ སྐྱབས་མགོན་བསྟན་འཛིན་ཡོན་ཏན་མགོན་པོ་མཆོག་གི་བར་
དུ་སྐུ་ཕྲེང་བཞི་བཅུ་ཐམ་པ་དང་། ཁལ་ཁའི་རྣམ་ཐར་དུ་གསལ་བ་བཞིན་གཡུ་ཐོག་པ་
ཆེ་བ་ཡོན་ཏན་མགོན་པོ་བགྲངས་ན་སྐྱེ་ཕྲེང་བཞི་བཅུ་ཞེ་གཅིག་གོ ། །
དབང་ཆེན་དགྱེས་རབ་རྡོ་རྗེ་མཆོག་ནི། ལབ་དགོན་པ་ཕྱག་འདེབས་པ་པོ་
འདན་མ་མཁན་ཆེན་ཡོན་ཏན་དཔལ་བ་ནས་རྩིས་པའི་སྐྱབས་མགོན་སྐུ་ཕྲེང་བཅུ་
གཉིས་པ་ཡིན་ལ། དེ་ལྟར་ཁོང་གི་སྐུ་ཡི་སྐྱེས་རབས་ཀྱི་ཕྲེང་བ་རྣམས་ནི། མཁས་
བཙུན་བཟང་གསུམ་གྱི་དཔལ་མངའ་ཞིང་། མཁས་གྲུབ་གཉིས་འཛོམས་ཀྱི་སྐྱེས་
ཆེན་དམ་པ་ཤ་སྟག་ཟམ་མ་ཆད་དུ་ཕེབས་པ་མ་ཟད། ཁོང་གི་སྐུ་སྐྱེ་སྔ་མ་ཡེ་ཤེས་
བཟང་པོ་ ༼འདི་ལ་བརྟག་དགོས། ༽ དང༌། ཆོས་སྐྱོང་བཟང་པོ་དང་། བློ་གྲོས་རྒྱ་མཚོ་ལྟ་
བུ་དགའ་ལྡན་གསེར་ཁྲིར་ཕེབས་པ་དང་། རྒྱ་ནག་གོང་མའི་དབུ་བླར་ཕེབས་པའང་
ཤེས་གསལ་ཡོད་པ་སྐུ་ཕྲེང་གསུམ་ཙམ་ཕེབས་པ་སོགས་ལོ་རྒྱུས་ཀྱི་ཡིག་ཆ་ཚད་
ལྡན་དག་ལས་ཤེས་སོ། ། །
༡༠༽ སྐུ་ཞི་བར་གཤེགས་ཚུལ་ནི། དེ་ནས་རབ་བྱུང་བཅོ་ལྔ་པའི་ས་བྱིའི་ཕྱི་



མཛད་རྣམ།
ཀ-2s
ལོ་ ༡༨རར ལོའི་དཔྱིད་ཟླ་དང་པོའི་ཚེས་ཉེར་བཞི་ལ་ལབ་སྐྱབས་མགོན་བཅུ་གཉིས་
པ་ཆེན་པོ་དབང་ཆེན་དགྱེས་རབ་རྡོ་རྗེ་མཆོག་རྒྱ་ནག་པེ་ཅིང་དུ་དགོངས་པ་ཆོས་
དབྱིངས་སུ་འཐིམ་ཚུལ་བསྟན། སྐབས་དེར་ཁོང་དགུང་ལོ་ང་དྲུག་ཙམ་མ་གཏོགས་
ཕེབས་མེད་པས། རྒྱ་བོད་སོག་གསུམ་གྱི་དད་ལྡན་གདུལ་བྱ་ཀུན་ལ་འཕངས་མེད་
ཀྱི་གདུང་སེམས་བཟོད་མི་ཤེས་པའི་སྡུག་བསྔལ་བྱུང༌། །
དེའང་ཁོང་གི་དགོངས་ཆེམས་ལྟར། ལབ་དགོན་བླ་ཆེན་འགའ་པེ་ཅིང་དུ་
ཕེབས་ནས་སྐུ་དམར་གདུང་བཟོས་ནས་ཕྱིར་གདན་འདྲེན་མཛད། ཁོང་གི་སྐུ་གདུང་
བྱང་ལམ་སོག་ཡུལ་བརྒྱུད་ནས་རང་དགོན་གྱི་ཕྱོགས་སུ་གྱོམ་དུ་གདན་འདྲེན་ཞུ་
བའི་སྐབས་སུ། ལམ་བར་དུ་ཚོ་བས་ཚོ་བར་བརྒྱུད་ནས་སོ་སོའི་ས་མཚམས་བར་
སྐྱེལ་བསུ་བགྱིས་ཤིང་། མཆོད་མེ་དང་བདུག་སྤོས་སོགས་མཆོད་པའི་སྤྲིན་རྒྱ་ཆེར་
སྤྲོ་བ་དང་། དངོས་པོ་གྱ་ནོམ་པ་ཅི་འབྱོར་སེམས་བསྐྱེད་པའི་རྟེན་དུ་ཕུལ་བ་དང་།
དེའང་ས་སྟོང་མི་མེད་ལུང་སྟོང་དུ་མཚན་མོར་བགྲོད་པའི་སྐབས་སུ། དད་ལྡན་ལ་
ལས་འགྲོ་ལམ་སྟོན་ཆེད་སྤེན་འབར་ཚབ་ཏུ་བལ་མར་ཁུ་ལ་བསྒྱུར་ནས་རང་གི་ལག་
མགོ་དཔུང་པ་བཅས་པར་དཀྲིས་ཏེ་སྒྲོན་པ་དང་། ལ་ལས་དེ་བཞིན་མཆོད་མེའི་ཚུལ་
དུ་སོ་སོའི་མཛུབ་མོ་ལ་སྣུམ་བལ་དཀྲིས་ཏེ་མཆོད་པ་སོགས་སྐྱེལ་མ་རྣམས་ནས་
དད་པ་མི་ཕྱེད་པའི་སྒོ་ནས་ལམ་བར་དུ་ངུ་སྐད་དང་སྐྱི་སེར་ལྷན་འདྲེས་ཀྱིས་བསྐྱེལ་
བསུ་ཞུས་ཤིང༌། མི་གྲངས་བརྒྱ་ཚོ་ཁ་ཤས་ཀྱིས་ནི་ཐོག་མཐའ་བར་གསུམ་དུ་ལབ་
ཀྱི་བར་དུ་སྐྱེལ་མ་བྱས། རྟེན་རྣམས་རྔ་མོང་ལ་བཀལ་བས་རྒྱབ་ ༣༠༠ ཙམ་ཡོད་
པ་སོགས་ལབ་ཆོས་འབྱུང་དུ་གསལ་ལ། བྱིན་རླབས་ཤིན་ཏུ་ཆེ་ཞིང་རྩ་ཆེན་གྱི་རིན་
ཐང་ལྡན་པའི་སྐུ་དམར་གདུང་དེ་དེ་ནས་བཟུང་ཕྱི་ལོ་ ༡༩༥༨ བར་ལབ་ཏུ་བཞུགས་
ལ༑ ང་བརྒྱད་ལོའི་དུས་འགྱུར་སྐབས་རྩ་བརླག་ཏུ་སོང་བ་དེ་ཡང་ཤིན་ཏུ་ཕངས་པའི་
གནས་སོ། །གཞན་ཡང་དེ་འདྲའི་གདུང་ཚབ་གཅིག་ཕྱི་ཕྱོགས་ཁུ་རོད་དགོན་དུ་
བཞུགས་ཡོད་པར་གྲགས།



ག-f
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
༡༡༽ དོན་བསྡུ་བ་ནི། མདོར་ན་དཔལ་དབང་ཆེན་གར་གྱི་དབང་ཕྱུག་
དགྱེས་རབ་རྡོ་རྗེ་མཆོག་གི་གསང་གསུམ་གྱི་རྣམ་པར་ཐར་པའི་ཡོན་ཏན་རྣམས་
དོན་བསྡུ་བའི་ཚུལ་དུ་བཀོད་ན། དེ་ཡང་རྟོགས་བརྗོད་འཇིགས་མེད་སྙན་འགྱུར་རྡོ་
རྗེའི་གླུ་དབྱངས་ལས། ཨ་ཧོ། སྟོང་པའི་མཁའ་ལ་འདོད་པའི་འོ་མ་འཇོ། །སེམས་
ཉིད་མོ་གཤམ་བུ་མོར་ཞེན་མེད་བྱིན། ། ཉམས་མྱོང་ནམ་མཁའི་པདྨོའི་མགོ་ལྕོག་
ལྡེམ། །ཨེ་མ་དེ་འདྲའི་སྒྱུ་མ་མཁན་དེ་མཚར། །བློ་ཡི་རི་དྭགས་ཉམས་མྱོང་བཏུང་
བས་ཕོངས། །ཟིན་མེད་ཚིག་གི་སྨིག་རྒྱུའི་རྗེས་ལ་བསྙེགས། །སླེབ་ཚེ་མོ་གཤམ་བུ་
ཡི་འགྱིང་བག་མཐོང་། །སྐྲག་ཅིང་སྐོམ་པའི་གདུངས་བས་དེའུ་གུམ། །དེ་ནས་ཡ་
མ་བརླ་ཡི་དགོན་པར་སོང་། །གྲོགས་གཞན་ཕྱོགས་ཅན་པད་རྩ་ཟ་མཐོང་ཚེ། །ཁོ་
བོས་ཕྱོགས་མེད་ཆུ་ཡི་ཟླ་བ་ཟོས། ། ལུས་རྩལ་རྫོགས་ཏེ་ནམ་མཁའི་མཐོངས་
ལ་བལྟས། །ཡིད་འོང་བ་གམ་མཐོན་པོས་ནམ་མཁའ་ཉིད། །འབིགས་སྙམ་བྱེད་
པས་རེ་ཞིག་དེ་ལ་ཡེངས། །བལྟས་ཀྱིན་བལྟས་ཀྱིན་དེ་ཡང་རི་བོང་གི །རྭ་ལས་
བཅོས་པར་མཐོང་ནས་ཞེན་པ་བྲལ། །འོན་ཀྱང་དེ་ཡི་རྩེ་ན་ལུས་སེམས་ཀྱི། །རྩལ་
ཀུན་མངོན་རྫོགས་རི་དྭགས་རྒྱལ་པོ་འགའ། །ནམ་མཁའི་པདྨོའི་ཚལ་དུ་རྩེན་མཐོང་
ནས། །འགྲོ་བ་མེད་བཞིན་འགྲོ་ལ་སྤྲོ་བ་བྱུང་། །ཕྱིན་པས་བགྲོད་དཀའི་ཆུ་ཀླུང་འཕྱོ་
བར་སྣང་། །བརྒལ་ཀྱིན་བརྒལ་ཀྱིན་གང་ཡང་རེག་པ་མེད། །བལྟས་པས་སྨིག་རྒྱུ་
ཆུ་རུ་འཁྲུལ་མཐོང་སྟེ། །འཇིགས་མེད་ངང་ལ་རེ་ཞིག་ཉལ་ཏེ་བསྡད། །དེ་ནས་
ཕྱོགས་ཀུན་མུན་པས་ཁེབས་པ་མཐོང་། །སྐྲག་སྟེ་བལྟས་པས་གར་སོང་ཆ་མེད་
ཡལ༑ ༑ཤིན་ཏུ་དགའ་སྟེ་སྒྱུ་མ་ལ་སོགས་ཀྱི། །དཔེས་མཚོན་གར་སྟབས་དུ་མ་
བསྒྱུར་ཏེ་བཞག །དེ་རྗེས་སྒྱུ་མའི་གྲོང་ཁྱེར་ཆེན་པོ་རུ། །ལུས་མེད་ལུས་ཀྱི་མཛེས་
པ་ངོམ་པའི་ཕྱིར། །ཕྱིན་པས་མིག་དང་བྲལ་བའི་སྐྱེ་བོ་དག །ཧ་ཅང་ལྟད་མོར་ཡེངས་
པས་བྱ་བ་ཤོར། །ཀྱེ་ཧོ་ནམ་མཁར་ཉི་མ་ཤར་བ་ལ། །ལྟ་བ་སེམས་ཀྱི་བུ་དེས་བཏུང་
བའི་ཕྱིར། །ནམ་མཁའི་མཐོངས་ལ་གནས་པའི་འོ་རྐྱལ་ལ། །རྩེ་ལྔའི་མདུང་ཐུང་ངར་



མཛད་རྣམ།
ཀ-27
མ་བརྒྱབ་སྟེ་བཞག །དབུས་ཀྱི་སྤོ་མཐོའི་བང་རིམ་རྣམ་པ་བཞིར། །བདེ་ཆེན་འོ་མས་
མྱོས་པའི་ཁྱེའུ་དེ། །མོ་གཤམ་བུ་མོའི་གྲོགས་དང་རྩེ་བ་ན། །ཁྱོ་ཤུག་སོ་སོའི་བྱེ་བ་
ངས་མ་ཤེས། །ཨ་ཧོ་ནམ་མཁའི་དབྱིངས་ལ་རྡོ་རྗེ་བསྣན། །རིགས་བཞིའི་པདྨ་རྒྱས་
པའི་སྦྲང་རྩི་དེ། །འཐུང་ཞིང་འཐུང་ཞིང་ངོམས་པ་མེད་པའི་ངང་། །བརྗོད་མེད་ཉམས་
བརྒྱ་འཕེལ་བ་ཨེ་མ་ཧོ། །དེ་ཚེ་ཕྱོགས་རིས་བྲལ་བའི་ཐ་གྲུ་ལ། །སྤྲིན་པ་གཡོ་བ་
གཡོ་བར་ཆགས་པ་གང་། །མོད་ལ་ཐིམ་པས་དབྱིངས་སུ་དབང་པོའི་གཞུ། །རྣམ་
པར་བཀྲ་ཡང་བལྟས་ན་མཐོང་བ་མེད། །འཇའ་དེ་ནམ་མཁའ་སྟོང་པ་ཡལ་ཡལ་
ཏེ༑ ༑སློང་བྱེད་སྐྱོན་བྲལ་ནམ་མཁའི་མདངས་ངོམ་ཚེ། །བསྒྲིམས་ནས་བལྟས་ཀྱང་
གང་ཡང་མ་མཐོང་ནས། །བྱ་རྩལ་སྨྲ་བརྗོད་བྲལ་བའི་ངང་ལ་ཡུར། །གཡའ་དག་མཁའ་
ལ་འཇའ་ཚོན་དཀར་པོས་བྲེས། །བལྟས་པས་མཁའ་ཡང་འཇའ་ལ་འཇའ་ཡང་མཁའ། །འདི་
ཡི་དབྱེ་བ་ངས་ཀྱང་མ་ཤེས་ཏེ། །དེ་ཚེ་ང་ཡང་ནམ་མཁའི་མཐོངས་ལ་ཡིབས། །དེ་
ནས་ཤིན་ཏུ་རྣམ་དག་ནམ་མཁའ་ལ། །འོད་སྟོང་དྲ་བ་གཡོ་བའི་ཉི་མ་ཤར། །ཉི་མ་
དེ་ཡང་མཁའ་ལས་ཐ་མི་དད། །ནམ་མཁའ་དེ་ཡང་ཉི་མར་ངོ་བོ་གཅིག །ཨེ་མ་བལྟ་
བྱའི་ཡུལ་དང་ལྟ་བྱེད་མིག །གང་ཡང་མེད་ཀྱང་སྔོན་ཆད་མ་མཐོང་བའི། །ངོ་མཚར་
ལྟད་མོ་ཆེན་པོ་འདི་མཐོང་གིས། །ད་ནི་བདག་ལ་བལྟ་བྱ་ཅི་ཡང་མེད། །གལ་གནད་
རི་བོང་རྭ་ཡི་ཐེམ་སྐས་ལ། ། རྐང་ལག་སྐྱོད་པ་མེད་པར་འཛེགས་པ་ཡིས། །ནམ་
མཁའི་པདྨོའི་དགའ་ཚལ་ཉམས་དགའ་བར། །ཕྱིན་ནས་བདེ་བར་ཉལ་བའི་རྣལ་
འབྱོར་ངས། །དམིགས་མེད་སྐུ་གསུམ་གངས་རིའི་རྩེ་མོ་ནས། ། ཟླ་མེད་སྟོབས་
བཅུའི་སྦར་ཁྱིམ་གཡོ་བཞིན་དུ། །ཚད་མེད་སྤངས་རྟོགས་ཡོན་ཏན་མངོན་གྱུར་
ཚུལ། །འཇིགས་མེད་སྙན་འགྱུར་རྡོ་རྗེའི་གླུ་རུ་བླངས། །ཐུན་མོང་མིན་པའི་རྣམ་ཐར་
ཤིན་ཏུ་གསང་བ་ལས། །བཤེས་གཉེན་བསྟེན་པ་ནས་མི་སློབ་པའི་ཟུང་འཇུག་གི་
བར་གྱི་རྟོགས་པའི་ཡོན་ཏན་རྒྱུད་ལ་སྐྱེས་ཚུལ། བརྡའི་སྒོ་ནས་འཇིགས་མེད་རྡོ་རྗེའི་
གླུ་རུ་བླངས་པའི་ལེའུ་སྟེ་དང་པོའོ། །



-23
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གུཧྱ། ཨེ་ཧོ། ཡེ་དག་སྟོང་པ་ཆེན་པོའི་ནམ་མཁའ་ལ། །བདེ་ཆེན་བཅུ་གཉིས་
བདག་པོའི་རྩེ་འཇོ་ཅན། །མི་སློབ་ཟུང་འཇུག་གྲུབ་པའི་རྣལ་འབྱོར་ངའི། །གནས་ཚུལ་
སླར་ཡང་རབ་གསལ་གཏམ་གྱིས་འཆད། །བཤེས་གཉེན་བསྟེན་ནས་མི་སློབ་ལམ་
གྱི་བར། །ངོ་མཚར་ས་ལམ་ཇི་ལྟར་བགྲོད་པའི་ཚུལ། །རྣམ་ཐར་ལེའུ་དང་པོར་བཤད་
ཟིན་ཕྱིར། །འདི་ན་ད་ལྟའི་གནས་ཚུལ་དྲང་པོར་སྨྲ། །ལོངས་སྤྱོད་རྫོགས་དང་ཁ་སྦྱོར་
བདེ་ཆེན་སོགས། །མི་སློབ་རྒྱལ་བའི་ཡོན་ཏན་རྣམ་པ་བདུན། །ཁོ་བོས་ལེགས་པར་
མངོན་དུ་བྱས་ཟིན་གྱི། །ད་ནི་བདག་ལ་བསྒྲུབ་བྱ་ཅི་ཡང་མེད། །སྟོང་ལ་སླར་མི་ལྡོག་
པར་བློ་ཞུགས་བཞིན། །ཐ་སྙད་རེས་འཇོག་མེད་པར་མཐོང་བ་ཡིས། ། བདེན་གཉིས་
ལག་མཐིལ་སྐྱུ་རུ་ར་ལྟར་རིག །ད་ནི་བདག་ལ་མཉམ་རྗེས་དབྱེ་བ་མེད། །རྣམ་
ཀུན་མཁྱེན་པའི་ཉི་མ་བདག་རྒྱུད་ལ། །ཤར་ཟིན་དེ་ཕྱིར་དུས་གསུམ་དངོས་པོ་
ཀུན། །རེས་འཇོག་མེད་པར་མངོན་སུམ་རྟོགས་ཟིན་པས། །ད་ནི་བདག་ལ་དཔྱད་
བྱ་ཏིལ་ཙམ་མེད། །ཐུབ་པའི་གསུང་རབ་མདོ་སྔགས་མ་ལུས་པའི། །དགོངས་དོན་
ཚུལ་བཞིན་རྟོགས་ཏེ་ཉམས་བླང་མཐུས། །ཉིང་དགོས་མཐར་ཐུག་རྒྱུད་ལ་སྐྱེས་ཟིན་
ཕྱིར། །ད་ནི་བདག་ལ་ཐེ་ཚོམ་རྡུལ་ཙམ་མེད། །བགྲང་ཡས་རིག་པའི་གནས་རྣམས་
རྒྱ་ཆེ་ཡང་། །དེ་ཀུན་རྣམ་ཀུན་མཁྱེན་པས་མངོན་གཟིགས་ལ། །ཡེ་ཤེས་དེ་ཡང་
བདག་ལ་སྐྱེས་ཟིན་ཕྱིར། །ད་ནི་བདག་ལ་ལྐོག་གྱུར་འགའ་ཡང་མེད། །འདི་ན་ཐམས་
ཅད་མཁྱེན་པར་ཁས་འཆེ་འགའ། །ཚིག་རྐང་རེ་རེའི་དོན་ཙམ་དྲིས་ནའང་། །ཁྲོའམ་
ཡང་ན་ཐབས་ཀྱིས་བཟློག་རྣམས་ཀྱིས། །ད་ནི་བདག་ལ་ནམ་ཡང་བསྒྲུན་དུ་མེད། །དེས་
ན་བཅུ་ཕྲག་རིག་པའི་དཀའ་གནས་སམ། །བྱུང་དང་འབྱུང་འགྱུར་ལུང་དུ་སྟོན་པ་
སོགས། །འདྲི་བར་འདོད་རྣམས་བདག་ལ་དྲིས་ཤིག་དང་། །ད་ནི་བདག་ལ་ལན་གྱི་ཐོགས་
པ་མེད། །དེ་བཞིན་སྒྱུ་མའི་འཕྲུལ་ལ་དད་ན་ཡང་། །བདག་ལ་དེ་མཐུན་གསོལ་བ་ཐོབ་ཅིག་
དང་༑ ༑གྲུབ་ཐོབ་བརྒྱ་ཕྲག་ཐོས་པ་དགའ་སོགས་དང་། །ད་ནི་བདག་ལ་ཁྱད་པར་ཏིལ་
ཙམ་མེད། །མཐུ་སྟོབས་ནུས་པའི་རྩལ་ལ་མོས་གྱུར་ཀྱང༌། །གམ་དུ་ཤོག་ལ་འདོད་



མཛད་རྣམ།
ཀ-28
དོན་སྨྲོས་ཤིག་དང་། །རི་རབ་སོར་མོའི་རྩེ་ལ་བླང་དགོས་ཀྱང་། །ད་ནི་བདག་ལ་ཉམ་
ང་སྤུ་ཙམ་མེད། །གཏམ་འདི་ནམ་ཡང་དབྱུང་བྱ་མིན་མོད་ཀྱང་། །མིག་འདྲའི་སློབ་མ་
ཁྱོད་ཀྱི་ཞལ་མ་ལྡོག །མ་སྦས་གསང་པོར་བཤད་ན་དེ་ཡིན་ཏེ། །ད་ནི་བདག་ལ་རྣམ་
ཐར་དེ་ལས་མེད། །དེང་དུས་སྐྱེ་བོའི་བློ་གྲོས་གྱོ་མོག་གིས། །ངོ་མཚར་གསང་ལས་
ཆེས་གསང་གདོང་ལྔ་པའི། །ནུ་སྐྱེས་ནམ་ཡང་ཐུབ་པར་དཀའ་བས་ན། །ཁྱོད་ཀྱིས་
ཚུལ་འདི་བརྐུས་པའི་ནོར་བཞིན་སྦོས། །ཐུན་མོང་མིན་པའི་རྣམ་ཐར་ཤིན་ཏུ་གསང་
བ་ལས། འབྲས་བུ་མངོན་དུ་བྱས་ཟིན་པའི་སྐབས་ཀྱི་ཡོན་ཏན་གྱི་ཁྱད་པར་འགའ་
ཞིག་དྲང་པོར་སྨྲས་ཟིན་པའི་ལེའུ་སྟེ་གཉིས་པའོ། །
ཤིན་ཏུ་གསང་མ་བ་གུསྱ། ཨེ་ཧོ། སྟོབས་བཅུ་མི་འཇིགས་བཞི་ཡི་དཔའ་
གདེང་བརྟན། །སྐུ་གཉིས་ཟུང་དུ་འཇུག་པའི་དོ་ཀེར་ལྡེམ། །བདེན་སྟོང་སྟོང་པ་ཆེན་
པོའི་ཅང་ཏེའུ་ཁྲོལ། །འཇིགས་མེད་རྣལ་འབྱོར་ང་ཡི་བཞེད་དོན་སྨྲ། །སརྒ་སྔ་མ་
གཉིས་སུ་བཤད་པ་ཡི། །གང་ཡང་ཚད་བཟུང་བྲལ་བའི་ཡོན་ཏན་ཀུན། །སེམས་ཅན་
ཁོ་ནའི་དོན་དུ་བསྒྲུབས་བསྒྲུབས་ནས། །ད་གཟོད་རང་ཉིད་གང་ལ་ཕྱིན་པ་ཡི། །ལམ་
དེ་སྦས་གསང་མེད་པར་གསལ་པོར་སྟོན། །ཁྱེད་ཅག་མདོ་ཁམས་སྒང་དྲུག་སྐྱེ་བོ་
ཀུན། །ཕལ་ཆེར་ཁོ་བོའི་དངོས་ཀྱི་གདུལ་བྱ་ཡིན། །དེ་ཕྱིར་ཀུན་གྱིས་འདུན་པ་སྐྱེད་
ཅིག་དང༌། །ད་རེས་ཡང་དག་ལམ་ལ་ང་ཡིས་བཀྲི། །བདག་ལ་དགེ་འབྲེལ་དངོས་
སུ་གྲུབ་རྣམས་ཀྱིས། །གལ་ཏེ་ཚེ་འདིར་ལམ་སྣ་མ་ཟིན་ཀྱང་། །ཁོ་བོ་མ་འོངས་ཤམྦྷ་
ལར་བགྲོད་ཚེ། །ངེས་པར་རྗེས་འཛིན་གསང་ཆེན་ལམ་ལ་འགོད། །དེ་ཡང་བློན་པོ་
ཧ་ནུ་མན་དྷ་དང༌། །རུ་པའི་མཆོག་གམ་དམག་དཔོན་ཧུ་ནུའི་ཞབས། །བགྲང་ཡས་
དག་པའི་དཔུང་ཚོགས་བཅས་པ་ཀུན། །བདག་གི་སྒྱུ་འཕྲུལ་རོལ་པ་ཁོ་ན་ཡིན། །ཁོ་
བོའི་རྣམ་ཐར་རྣ་བར་ཐོས་པའམ། །མིང་ཙམ་རང་གར་ངག་ཏུ་ཟློ་བའམ། །འཁྲུགས་
བཞིན་མིག་གིས་མཐོང་བ་ཡན་ཆད་ཀྱང་། །དེ་ཚེ་ཕལ་ཆེར་ངེས་པར་རྗེས་འཛིན་
བྱེད། །གལ་ཏེ་དུས་འདིར་ལས་གཞན་དབང་གྱུར་ཀྱང༌། །མ་འོངས་སངས་རྒྱས་



-30
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཟླ་བ་ཀླུ་ཡི་ངོར། །ཁོ་བོ་མཆོག་གི་སྤྲུལ་སྐུར་སངས་རྒྱས་ཚེ། །ངེས་པར་ཐེག་པ་
ཆེན་པོའི་ལམ་ལ་འགོད། ། ནམ་ཡང་ཕྱོགས་བཅུའི་རྒྱལ་བ་ཐམས་ཅད་དང་། །གསང་
གསུམ་སྒྱུ་མའི་རྩེ་འཇོས་དུས་འདའ་བས། །རེས་འགའ་ཟ་དང་རེས་འགའ་ཉལ་སོགས་
སུ༑ ༑སྣང་ཡང་ཟ་ཉལ་ཕལ་བར་རྟོགས་མི་རུང་། །སྟོད་སྨད་ཀུན་ཏུ་བགྲོད་ཅིང་སྐལ་ལྡན་
ལ༑ ༑མན་ངག་སྟོན་དང་འབུལ་སྐྱེས་ལེན་སོགས་ཀྱང་། །གདུལ་བྱའི་བསོད་ནམས་
སྤེལ་བ་ཁོ་ནའི་ཆེད། །ཡིན་ཕྱིར་སྲེད་པ་ཅན་དུ་འཁྲུལ་མི་འཚལ། །མདོར་ན་བདག་
གི་མཐའ་ཡས་གསང་གསུམ་འཕྲུལ། །མཁའ་བས་རྒྱ་ཆེ་ཆུ་སྲིན་གྲོང་ལས་ཟབས།
།ལྷུན་པོ་ལས་མཐོ་ཕྲ་རབ་རྡུལ་ལས་ཞིབ། །དེ་ཕྱིར་སུས་ཀྱང་ཚད་བཟུང་བྱར་མི་
བཏུབ། །གཞལ་ཡས་སྐྱེ་ལྡན་བླ་ན་འཕྱོ་བ་ཡི། །མྱོང་བའི་དཔྱིད་གྱུར་སོར་མོ་ཁ་
འབྱེད་ཕྱིར། །བྱང་ཆེན་སྣང་བ་རྙེད་པའི་རྣལ་འབྱོར་པ། །ཨ་ཧོ་ངོ་མཚར་བས་ཀྱང་ངོ་
མཚར་ཆེ། །དེ་ལྟར་མཐའ་ཡས་ཡོན་ཏན་འཇིག་རྟེན་མིག །བདག་རྒྱུད་ཀུན་གསལ་
ཡངས་པོར་ཤར་བ་ཡི། །གསང་ལས་ཡང་གསང་རྣམ་ཐར་ཆུ་འཐུང་ཕོད། །ད་རེས་
དམ་ལྡན་ཐོས་འཛིན་པདྨར་སྤྲོས། །སྙན་འགྱུར་ཚངས་བྱུང་སྐྱེད་མེད་ཁ་ཆུ་ན་ཆུང་
མས༑ ༑གསང་ལས་ཡང་གསང་སིནྡྷ་ཝཱ་རའི་ལང་ཚོ་ཅན། །གསལ་དཀྲོལ་འདབ་
ཕྲེང་འབྱེད་པའི་མཛའ་བོར་བཀུག་པ་འདིས། །འཇོ་སྟེར་བསུང་མངར་འཕྲོ་བའི་རྩེ་
དགའ་འཕེལ་བར་ཤོག ༑ཐུན་མོང་མིན་པའི་རྣམ་ཐར་ཤིན་ཏུ་གསང་བ་ལས། འབྲེལ་
ཚད་དོན་ལྡན་གྱི་རྣམ་ཐར་ཟུར་ཙམ་ཤིན་ཏུ་གསལ་བར་བཤད་པའི་ལེའུ་སྟེ་གསུམ་
པའོ། །ཞེས་པའི་བར་གྱི་ཁོང་གི་རྟོགས་བརྗོད་ཀྱི་རྣམ་པར་ཐར་པ་འདི་ཉིད་མཐར་
ཆགས་སུ་བཀོད་པའོ། །དེ་ལྟར་རྟོགས་བརྗོད་འདི་ནི་མགོ་བཤེས་གཉེན་བསྟེན་ཚུལ་
ནས་མཇུག་མི་སློབ་ཟུང་འཇུག་གི་བར་གྱི་ཁོང་གི་གསང་གསུམ་གྱི་ཡོན་ཏན་རྣམས་
ཇི་བཞིན་དུ་བརྗོད་པའི་ཆེས་གསང་བའི་རྣམ་ཐར་ཞིག་ཡིན་ལ་ཚིག་དོན་རྣམས་
འགྲེལ་བ་ཟབ་གསང་དབང་ཆེན་བཞད་པའི་སྒྲ་དབྱངས་ལས་གསལ་ལོ། །དེ་ལྟར་
སྙན་ངག་དང་རྟོག་གེ་ལ་མཁས་པ་བརྒྱ་ཕྲག་དག་གིས་དུས་བསྐལ་པའི་བར་དུ་ཡང་



མཛད་རྣམ།
7-31
བསམ་བརྗོད་ཀྱི་ཡུལ་ལས་འདས་པའི་ཁོང་གི་ཕྱི་ནང་གསང་གསུམ་གྱི་ཡོན་ཏན་
རྣམས་རྡོ་རྗེའི་ཚིག་གིས་ཤིན་ཏུ་སྙན་པའི་གླུ་ངག་གི་ལམ་ནས་བརྗོད་པའི་རྟོགས་
བརྗོད་འདི་ལྟ་བུས་ཀྱང་ཁོང་ཉིད་ལ་མཁས་པ་དང་གྲུབ་པའི་ཉམས་རྟོགས་ཀྱི་ཡོན་
ཏན་ཇི་འདྲ་བ་ཞིག་མངའ་བ་རྗེས་སུ་དཔོག་ནུས་སོ། ། །
དེ་ལྟར་ལབ་སྐྱབས་མགོན་བཅུ་གཉིས་པ་ཆེན་པོ་རྡོ་རྗེ་འཆང་དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེའི་ཕྱི་ནང་གསང་བའི་མཛད་རྣམ་ཇི་ལྟ་བ་བཞིན་བརྗོད་པའི་ཡུལ་ལས་འདས་ཀྱང་།
འདིར་ཐུན་མོང་གདུལ་བྱའི་སྣང་ངོ་དང་མཐུན་པའི་མཛད་རྣམ་རགས་རིམ་མདོར་བསྡུས་པ་འདི་ནི་སེར་
བྱེས་ལྷ་རམས་པ་ལྡན་མ་བསོད་ནམས་ཆོས་གྲགས་དང་ལྡན་མ་བྱམས་པ་ཆོས་དབང་གཉིས་ཀྱིས་
ཕྱོགས་བསྒྲིགས་ཞུས་ཤིང་འདིས་ཀྱང་རྒྱལ་བསྟན་དར་ཞིང་འགྲོ་ཀུན་བདེ་བ་དང་མཆོག་སྤྲུལ་དམ་པའི་
སྐུ་ཚེ་བརྟན་ཅིང་མཛད་འཕྲིན་ཕྱོགས་བཅུར་རྒྱས་པའི་རྒྱུར་བསྔོ་བ་བཟང་པོས་མཚམས་སྦྱར་བ་དང་
བཅས་ཕྱི་ལོ་ ༢༠༡༡ ཟླ་བ་ ༣ པའི་ཚེས་བཟང་ཉིན་རྒྱ་གར་ལྷོ་ཕྱོགས་སྦེལ་ཀོབ་གདན་ས་ཆེན་པོ་སེ་ར་
ཆོས་སྒར་དུ་བྲིས་པ་དགེའོ།། །།



Biography of Gyerab Dorje.
B-1
Brief biography of Denma Kyabgon Gyerab Dorje.
Denma Lab Kyabgon Gyerab Dorje (1832-1888), the 12th
incarnation of Denma Lab Khenchen Yonten Pal, one of the greatest
(sets of six ‘giant-flags' who spread Tsongkhapa's teaching around
Tibet) direct disciples of Je Tsongkhapa, was born to his father, Zaya
(in the hereditary lineage of the great king, Songtsen Gampo), and to
his mother, Passang Dolma, in the Lhoka region of Central Tibet.
In 1832, it is said that wonderful dreams occurred to his parents
on the eve of his birth, and that a recitation of the Avaloketishvara
mantra immediately began flowing out of his mouth when he was
born, with other wonderful auspicious signs occurring. Since the
Buddha spoke numerous prophecies about other special higher beings
in the Haryagriva Tantra, his spiritual knowledge and great deeds in
his coming life was considered to have been clearly shown in that text.
With the formal recognition of the 7th Panchen Lama, Lobsang Tenpe
Nyima, he was formally ordained with the cutting of his hair. Having
been ordained, he went to the great monastery of Sera in Central Tibet
and joined the Denma Khangtsen, one of the community blocks of
Sera Je Monastery, where he studied the great Buddhist texts on the
complete range of topics of sutra and tantra by Je Tsongkhapa, Jetsun



B-2
The Collected work of Kyabgon Gyerab Dorje - Vol 2
Choekyi Gyaltsen, and their disciples. At that time, he studied under
many great famous teachers like Panchen Tenpe Nyima, the Sera Je
abbot Phenpo Phakpa Thokmey, Tagphu tutor Yeshe Gyatso, Gyudme
tantric monastery abbot Dakpa Tsondue, Dragri Lobsang Choejor
Gyatso, Panchen Chokle Namgyal, Serkong Rolpe Dorje, and others.
Studying not only Buddhist philosophy, he also engaged in
Herbal medicine studies with the father of the 4th Kunkhyen Jamyang
Shepa. He was also considered quite proficient at Tibetan poetic
writing, and it was said that Ju Mipham, the great scholar of Nyingma
tradition, became famous in writing under his guidance at one time.
Over time, his fame spread to every part of Tibet, China, and
even Mongolia, and as a result, more and more followers flocked to
him seeking the nectar of his vast knowledge. There were many famous
practitioners and scholars from all four schools of Tibetan Buddhism
– Sakya, Geluk, Kagyu, and Nyingma - who were his followers at that
time. Even the former Chinese emperor, Kangshi Wosel showed great
and sincere esteem for him and took him to be his root guru. Over the
course of his life, he bestowed Pratimoksha vows (Bhikshu and other),
and Vajrayana empowerments and initiations to many followers, and
his monastery still exists in Khuru, in Mongolia.
Not only was he fully-knowledgable in the texts of sutra and
tantra, but he was also a great sincere practitioner. Although there



Biography of Gyerab Dorje.
B-3
were many holy places where he had performed meditative practices,
Mount Wu Tai Shan, the Five Terraced mountain in China (generally
considered to be the abode of Manjushri) was the greatest holy place
where he had meditated for long periods of time, and where he had
also conducted teaching and wrote texts in the meantime. It is said
that he obtained a clear vision of Manjushri's countenance after
long strenuously meditation at there. Moreover, it is said that he had
especially strong karmic-connections with the deity, Haryagriva, and
behind Gawa Lab Monastery, there was rocky hill called Haryagriva
meditative rock, where he meditated for long periods of time, and
even getting clear image of Haryagriva's face as well.
This great Rinpoche was known not only for his purity in
external ethical conduct in accordance with the Four Canonical Vinaya
texts, but also for having internalized the philosophical practices of
Bodhichitta, Wisdom, and Meditative Stabilization in accordance
with the Sutra and Abhidharma texts. Moreover, he also held deep
knowledge of the secretive Four Tantric-sets. With such full-fledged
knowledge covering the entire range of Buddhist thought, he had
authored many texts on the subjects of sutra, tantra, and also medicinal
practices. But they had been out of sight to the common people for
a long period of time. Finally in the year of 2000, a native resident
scholar named Lobsang Lodoe went to every part of Tibet, China, and



B-4
The Collected work of Kyabgon Gyerab Dorje - Vol 2
Mongolia and collected his writings into 3 volumes, producing a new
collection of these valuable and useful texts.
Some of his most famous compositions are:
1) Instructions on the Six Preliminary Practices in Lamrim.
2) His auto-biography containing his past, present, and future life-
story, as well as statements about his self-realization and in particular,
his secret experiences.
3) Prophecies about him in the 'Hayagriva Tantra.?
4) The Mirror of White Marble, a text on Buddhist and Non-buddhist
tenets.
5) Transmission of Maitreya's teachings and commentaries on the
Prajnaparamita root text, “Ornament of Clear Realisation'.
6) Transmission of Manjushri's teachings and commentary on the root
text of Chandrakirti’s ‘Entering the Middle Way”.
7) Tantric performance text on Preparation and Actual Entering into
the mandala of Vairocana.
8) Tantric performance instruction text on Preparation and Actual
Entering into the mandala of Chakrasamvara.
9) Tantric performance instruction text on Preparation and Actual
entering into the mandala of Guhyasamaja, the king of all tantras.



Biography of Gyerab Dorje.
B-5
10) Notes on his teachings on 50 Verses on Guru Devotion'.
11) The grounds and paths of Tantra called "Chariot to the Union
Attainment realm”.
And others.
He left a legacy not only of many texts, but provided practical
help for the entirety of sentient beings and for the generations to come
by established many monasteries around Kyegu area (Yushu, East
Tibet). His main monastery was Lab Monastery (which had, in fact,
been founded by his first incarnation, Khenchen Yonten Pal) in which
three Lab Tulkus are considered to be the most revered and holy of all.
These three Rinpoches are Lab Kyabgon Rinpoche, Lab Khenchen
Rinpoche, and Lab Tengye Rinpoche, and each has had a number of
continual reincarnation tulkus to this day.
Out of the fifteen incarnations of Lab Kyabgon Rinpoche, the
first and twelfth came to be very famous throughout Tibet, not only
in terms of knowledge, but also in their meditative practices. For
example, the first Lab Kyabgon Rinpoche, Denma Khenchen Yonten
Pal, one of the greatest disciples of Je Tsongkhapa, established Lab
Monastery under the direct guidance of his guru, and spread his guru's
profound teaching in and around the Kyegu area. Likewise, the 12th
Lab Kyabgon Gyerab Dorje also established many monasteries around
Kyegu area, and spread the Buddhism throughout Tibet, China, and



B-6
The Collected work of Kyabgon Gyerab Dorje - Vol 2
Mongolia. During these two periods, there were none who hadn't
heard their famous names. Finally, in the year 1888, he passed away
in Beijing, at the age of only 56 yrs old. As per his last testament, his
body was smeared with mud and gold in Beijing and with deep grief,
sorrow and respect, brought back to Lab Monastery.
The following is a list of the reincarnation lineage of Denma Lab
Kyabgon lama:
Yonten Pal, the direct disciple of Je
1) Denma Khenchen
Tsongkhapa,1375-1438.
2) Lodoe Lekpa,
3) Yeshe Sangpo, 10th Ganden Throne Holder,
4) Choekyong Sangpo, 16th Ganden Throne Holder, 1473-1539,
5) Ngawang Dakpa,
6) Lodoe Gyatso, 1546-1618,
7) Lobsang Khedup,
8) Trinley Wangyal,
9) Lobsang Dhondup,



Biography of Gyerab Dorje.
B-7
10) Dogyue Gyatso,
11) Paljor Gyaltsen,
12) Gyerab Dorje, 1832-1888,
13) Jamyang Lobsang Gyatso, 1889-1944,
14) Lobsang Jigme Tenzin Gyatso, 1945-1970,
15) Tenzin Yonten Gonpo, b. 1975
Authored by compiler Jampa Choewang.
12/09/2011.



༄༅། །ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་གྱི་རྣམ་བཤད་
རྣམ་པ་གཉིས་ཀྱི་དཀའ་གནས་
གསལ་བར་བཤད་པ་ཕར་ཕྱིན་གྱི་
གཞུང་འགྲེལ་མི་ཕམ་ཞལ་ལུང་
ལེགས་བཤད་མཁས་པའི་
དགོངས་རྒྱན་ཞེས་བྱ་བ་
བཞུགས་སོ། །



དཀར་ཆག
ཡ-1
༄༅། །ཕར་ཕྱིན་གྱི་གཞུང་འགྲེལ་མི་ཕམ་ཞལ་ལུང་གི་དཀར་ཆག
བསྟན་བཅོས་ཀྱི་མཚན།
སྐབས་དང་བོའི་རྣམ་བཤད།
༡༽ བསྟན་བཅོས་ཀྱི་སྔོན་དུ་འགྲོ་བ་སྤྱིར་བཤད་པ།
༡༽ རྒྱན་གྱི་བཤད་བྱའི་རྩ་བའི་མདོ་ངོས་བཟུང་བ།་་
༢༽ ཤེར་ཕྱིན་གྱི་མདོའི་དགོངས་པ་འགྲེལ་བ་པོའི་རྟེན་གྱི་གང་ཟག་
ངོས་འཛིན་པ།་་་་་་་
༣༽ རྒྱན་ལ་འགྲེལ་པ་ཇི་ལྟར་བྱུང་ཚུལ།་
༤༽ འགྲེལ་པ་གང་གི་རྗེས་སུ་འབྲངས་ནས་མངོན་རྟོགས་རྒྱན་ཇི་ལྟར་
འཆད་པའི་ཚུལ་་་་་་་་་་་་་
༢༽ སྐབས་སུ་བབས་པའི་བསྟན་བཅོས་དངོས་བཤད་པ།་་་
རྗོད་བྱེད་དོན་ལྡན་གྱི་མཚན།་་་་་་་་་་་་་
[བརྗོད་བྱ་དེ་ལྡན་གྱི་གཞུང་བཤད་པ།་་་་་་་་་་
༥༽ བྱམས་གཞུང་།་་་་
ཡུམ་སྲས་ཀྱི་དོན་་་་་་་་་་་་
རྒྱན་གྱི་ཆེད་དུ་བྱ་བའི་གདུལ་བྱ་་་་
༡༽ སློབ་དཔོན་ཉིད་ཀྱིས་བཞེད་པའི་རྟགས་ཀྱི་དགག་བྱའི་ཆོས་ངོས་
བཟུང་བ།་་་་



ཁ-
2
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
༢༽ དེ་འགོག་བྱེད་ཀྱི་རིགས་པ་བཤད་པ།་་
ར༽ |མྱང་འདས།་
༩༽ | མཁྱེན་གསུམ།
༡༠༽ གཞུང་དངོས་བཤད་པ།་་་
༡༽ བཤད་པ་ལ་འཇུག་པ།་་
༡༡༽|ཆོས་འཁོར་་་་་་་་་
༡༢༽| བཤད་པ་ཉིད་ཉེ་བར་འགོད་པ།་་
༡༣༽ཡང་དག་མཐའ།་་་་་་
༡༤༽ བཀའ་བསྟན་བཅོས།
༡༥༽| བསྡུས་དོན་་་་་་་
[ ༡༽ ལུས་མདོར་བསྟན།་་་་་
༡༦༽| ལུས་རྒྱས་བཤད།་
༡༧༽[ ཚིག་དོན་ཡན་ལག་རྒྱས་བཤད།་
༡༨༽སེམས་བསྐྱེད།
༡༩༽| གདམས་ངག་ ་་་་་་་་་
༡༽ བདེན་གཉིས་་་་་
༢༽ དམིགས་ཡུལ་བདེན་བཞི།་་་་་་་་་་་
༣༽ རྟེན་དཀོན་མཆོག་གསུམ།་་་་་་་་
༤༽ མ་ཞེན་པའི་བརྩོན་འགྲུས་ལ་འདོམས་པའི་གདམས་ངག་་་་་་
༥༽ ཡོངས་སུ་མི་ངལ་བའི་བརྩོན་འགྲུས་ལ་འདོམས་པའི་གདམས་ངག་ ་་་་
༦༽ ལམ་ཡོངས་སུ་འཛིན་པའི་བརྩོན་འགྲུས་ལ་འདོམས་པའི་གདམས་ངག་



དཀར་ཆག
ཤ-3
༧༽ སྤྱན་ལྔ་།་་
ཏ༽ མངོན་ཤེས་དྲུག་
༩༽ མཐོང་ལམ་ལ་འདོམས་ཚུལ།་་་
༡༠༽ སྒོམ་ལམ་ལ་འདོམས་ཚུལ།་་་
༢༠༽| དགེ་འདུན་དཀོན་མཆོག་བྱེ་བྲག་ཏུ་བཤད་པ།་་་
༢༡༽[ ངེས་འབྱེད་ཡན་ལག་བཤད་པ།་་་་་
༡༽ སྦྱོར་ལམ་སྐྱེ་བའི་རྟེན།་་་
༢༽ སྦྱོར་ལམ་རང་གི་ངོ་བོ།་་་
༣༽ ཁྱད་ཆོས་བཤད་པ།་་
༤༽ དམིགས་རྣམ་བཤད་པ།
༥༽ མཐའ་དཔྱད་པ།་་་་
༢༢༽| སྒྲུབ་པའི་རྟེན་རིགས་བཤད་པ།་་
༡༽ སྤྱི་དོན།་་་
༢༽ རྩོད་པ་སྤོང་བ།་་་་་
༢༣༽ སྒྲུབ་པའི་དམིགས་པ།་་
༢༤༨ སྒྲུབ་པའི་ཆེད་དུ་བྱ་བ།་
༢༥༽ གོ་སྒྲུབ།
འཇུག་སྒྲུབ།་་
ཚོགས་སྒྲུབ།་
སའི་ཚོགས།།
༡༽ ས་དང་པོ།



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
༢༽ ས་གཉིས་པ།་་
༣༽ ས་གསུམ་པ།་་
༤༽ ས་བཞི་པ།་་་་་་
༢༽ ས་ལྔ་པ།་་་་་་་
༦༽ ས་དྲུག་པ།་་
༧༽ ས་བདུན་པ།་་
ར༽ ས་བརྒྱད་པ།་་
༩༽ ས་དགུ་པ།་་་་་་་
༡༠༽ ས་བཅུ་པ།་་
༢༩༽| གཉེན་པོའི་ཚོགས་སྒྲུབ།།
[ ངེས་འབྱུང་སྒྲུབ་པ།་་་
༣༡༽ གོ་འཇུག་ཚོགས་སྒྲུབ་ཀྱི་སྐབས་སུ་མཐའ་དཔྱད་པ།་་
༈ སྐབས་གཉིས་པའི་རྣམ་བཤད།
[༡༽ |ལམ་ཤེས་ཀྱི་ཡན་ལག ་་་་
ཉན་ཐོས་ཀྱི་ལམ་ཤེས་པའི་ལམ་ཤེས།་་་་་་་
རང་རྒྱལ་གྱི་ལམ་ཤེས་པའི་ལམ་ཤེས།་་་་་
མཐོང་ལམ།་་་་་
སྒོམ་ལམ་གྱི་བྱེད་པ།་
མོས་པ་སྒོམ་ལམ།་་



དཀར་ཆག
༤-5
མོས་པ་སྒོམ་ལམ་གྱི་ཕན་ཡོན།་
བསྔོ་བ་སྒོམ་ལམ།་་་་་
རྗེས་སུ་ཡི་རང་སྒོམ་ལམ།་་
སྒྲུབ་པ་སྒོམ་ལམ་་་་་་་་
༡༡༽ རྣམ་དག་སྒོམ་ལམ་་་
༡༢༽ སྐབས་གཉིས་པའི་རྣམ་བཤད་ཀྱི་མཐའ་དཔྱོད།་་
༈ སྐབས་གསུམ་པའི་རྣམ་བཤད།
༡༽ | ཤེས་པས་སྲིད་ལ་མི་གནས་པའི་ལམ་ཤེས།་་་་
༢༽ | སྙིང་རྗེ་ཞི་ལ་མི་གནས་པའི་ལམ་ཤེས།་་་
༣༽ འབྲས་ཡུམ་ལ་རིང་བའི་གཞི་ཤེས།་
འབྲས་ཡུམ་ལ་ཉེ་བའི་གཞི་ཤེས་
[ མི་མཐུན་ཕྱོགས་ཀྱི་གཞི་ཤེས།་་
༦༽ |གཉེན་པོའི་ཕྱོགས་ཀྱི་གཞི་ཤེས།་་་་་་་
1༧༽ བྱང་སེམས་ཀྱི་སྦྱོར་བ།་་་་་་་་་་
བྱང་སེམས་ཀྱི་སྦྱོར་བའི་མཉམ་ཉིད་་་་་་་་
༩༽ ཐེག་ཆེན་གྱི་མཐོང་ལམ།་་
༈ སྐབས་བཞི་པའི་རྣམ་བཤད།
༡༽ | ལམ་ཤེས་ཀྱི་རྣམ་པ།་་་་་



ཁ-6
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
༡༣ ༤
༡༣༧
༡༣ ར
༡༤༡
༡༤༦
༡༥༣
༡༥༣
གཞི་ཤེས་ཀྱི་རྣམ་པ་ཤེས་པའི་ལམ་ཤེས།་་་
ལམ་ཤེས་ཀྱི་རྣམ་པ་ཤེས་པའི་ལམ་ཤེས།་་་་
༡༣༦
རྣམ་མཁྱེན་གྱི་རྣམ་པ་ཤེས་པའི་ལམ་ཤེས།་་་
༡༽ ཉན་ཐོས་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ།་་་་་་
༢༽ བྱང་ཆུབ་སེམས་དཔའ་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་
གྱི་རྣམ་པ།
༣༽ ཐུན་མོང་མ་ཡིན་པའི་རྣམ་མཁྱེན་གྱི་ཤེས་རྣམ།་་
༥༽ སྒྲིབ་གཉིས་་
[༦༽ དུས་གསུམ།་་་
ཐེག་ཆེན་གྱི་སྦྱོར་བ།་་་་
སྦྱོར་བའི་ཡོན་ཏན།
༧༽ སྦྱོར་བའི་སྐྱོན།།
སྦྱོར་བའི་མཚན་ཉིད།
༡༽ ཤེས་མཚན་་་་
ཀ༽ གཞི་ཤེས་སྦྱོར་བ།་་་་་་་་
ཁ༽ ལམ་ཤེས་སྦྱོར་བ་་་་་་་་་་
ག༽ རྣམ་མཁྱེན་གྱི་སྦྱོར་བ།་་་
༢༽ ཁྱད་མཚན།་་
༣༽ བྱེད་མཚན།་་་
༤༽ ངོ་བོ་ཉིད་མཚན།་་
ཐར་པ་ཆ་མཐུན།་
༡༥༦
J4
༡༥༩
༡༦༡
༡༦༢
༡༦༣
༡༦༥
༡༦ ༦
•• 14



དཀར་ཆག
༤
༡༧༢
༡༧༥
༡༠༽ ངེས་འབྱེད་ཆ་མཐུན།་་་
༡༡༽སློབ་པ་ཕྱིར་མི་ལྡོག་པ་ད་་་་
[༡༽ སྦྱོར་ལམ་པ་ཕྱིར་མི་ལྡོག་པའི་རྟགས།་་་་་་་
༢༽ མཐོང་ལམ་པ་ཕྱིར་མི་ལྡོག་པའི་རྟགས།་་་་་་་
[༣༽ སྒོམ་ལམ་པ་ཕྱིར་མི་ལྡོག་པའི་རྟགས།་་་་་
༡༢༽| སྲིད་ཞི་མཉམ་ཉིད་ཀྱི་སྦྱོར་བ་་་
༡༣༽ ཞིང་དག་སྦྱོར་བ།་་་་
༡༤༽[ ཐབས་མཁས་སྦྱོར་བ།་་་་་་་་་
༡༥༽| བདུད་བཞི་ངོས་བཟུང་བ།
༡༧༨
༡༨༥
༡༦
༈ སྐབས་ལྔ་པའི་རྣམ་བཤད།
༢
༡༩་
༡༩༨
༢༠༡
སྦྱོར་ལམ་རྩེ་སྦྱོར།་
| མཐོང་ལམ་རྩེ་སྦྱོར།་
༡༽ སྤང་བྱ་རྟོག་པ།་་་་་་་་་
[༢༽ གཉེན་པོ་རྩེ་སྦྱོར།་་་་་
༣༽ སྒོམ་ལམ་རྩེ་སྦྱོར།་་་་་་་་་་
༡༽ གཉེན་པོ་སྒོམ་ལམ་་་
༢༽ སྤང་བྱ་རྟོག་པ།་་
བར་ཆད་མེད་པའི་རྩེ་སྦྱོར།་
༥༽ | བསལ་བྱ་ལོག་སྒྲུབ།་་་་་
༢༠་
༢༠༤
༢༠༦
+++
+
༢༡༠
༤



ཁ-
ལསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
༈ སྐབས་དྲུག་པའི་རྣམ་བཤད།
༡༽ མཐར་གྱིས་སྦྱོར་བ་མཚོན་བྱེད་ཀྱི་ཆོས་བཅུ་གསུམ།་
རྩོད་པ་སྤོང་བ་་་་་
༢༡༨
༢༢
༈ སྐབས་བདུན་བའི་རྣམ་བཤད།
[༡༽ | སྐད་ཅིག་མའི་སྦྱོར་བ་མཚོན་བྱེད་ཀྱི་ཆོས་བཞི་་་
༢༽ རྩོད་པ་སྤོང་བ།་་་་་་་
༈ སྐབས་བརྒྱད་པའི་རྣམ་བཤད།
༢༢༢
ངོ་བོ་ཉིད་སྐུ་
༢༣༩
༢༣༩
ཡེ་ཤེས་ཆོས་སྐུ།
ལོངས་སྐུ་་་་་་་་
སྤྲུལ་སྐུ།།
ཡེ་ཤེས་ཆོས་སྐུའི་འཕྲིན་ལས།་་་
མཐའ་དཔྱད་པ།་་
དྲུག་ཏུ་བསྡུ་བ།་་་
གསུམ་དུ་བསྡུ་བ།
འཇུག་གི་བྱ་བ་
༢༤༢
༢༥༣
སྨྲས་པ།་་་་་་་
མཇུག་བྱང་།་་་་
༡༥༤



སྐབས་དང་བོའི་རྣམ་བཤད།
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་གྱི་རྣམ་བཤད་རྣམ་པ་གཉིས་ཀྱི་དཀའ་གནས་
གསལ་བར་བཤད་པ་ཕར་ཕྱིན་གྱི་གཞུང་འགྲེལ་མི་ཕམ་ཞལ་ལུང་ལེགས་
བཤད་མཁས་པའི་དགོངས་རྒྱན་ཞེས་བྱ་བ་བཞུགས་སོ། །
སྐབས་དང་བོའི་རྣམ་བཤད།
༄༅། །ཨོཾ་བདེ་ལེགས་སུ་གྱུར་ཅིག །རྨད་བྱུང་ཐུགས་བསྐྱེད་ཕུལ་བྱུང་
སྙིང་སྟོབས་ཀྱིས། །རྣམ་འདྲེན་སྟོང་ལས་ཁྱད་འཕགས་ཤཱཀྱའི་ཏོག །དབྱེར་མེད་དྲིན་
ཅན་རྩ་བའི་བླ་མ་ལ། །བྱང་ཆུབ་སྙིང་པོའི་བར་དུ་གུས་པས་འདུད། །གང་དེའི་རྒྱལ་
ཚབ་མི་ཕམ་ཆོས་ཀྱི་རྗེ། །ཤེས་རབ་མཆོག་སྦྱིན་བརྟན་པའི་འཁོར་ལོའི་ཞབས། །ཀླུ་
སྒྲུབ་ཐོགས་མེད་རྒྱལ་སྲས་སེང་བཟང་སོགས། །འགྲེལ་མཛད་འགྲན་བྲལ་རྣམས་
ལ་གུས་པས་མཆོད། །བློ་གྲོས་མཆོག་གིས་བདེན་གཉིས་ཤེས་བྱ་གཟིགས། །བརྩེ་
བས་འགྲོ་ཀུན་ཐར་པའི་ལམ་དུ་བཀྲི། །མཐུ་ཆེན་སྟོབས་ཀྱིས་མི་བསྲུན་ཕ་མཐར་
མཛད། །ཀུན་མཁྱེན་ཙོང་ཁ་པ་དེ་གཙུག་ན་རྒྱལ། །རིགས་པའི་དབང་ཕྱུག་ཆོས་
ཀྱི་རྒྱལ་མཚན་རྗེ། །ཤེས་བྱ་ཀུན་གཟིགས་འཇམ་དབྱངས་བཞད་པ་དང་། །སྐྱབས་
གསུམ་ཀུན་འདུས་རཏྣའི་མཚན་ཅན་ཏེ། །དངོས་བརྒྱུད་ཡོངས་འཛིན་ཚོགས་ལ་ཕྱག་
བགྱིའོ། །ཤེས་རབ་ཕ་རོལ་ཕྱིན་གཞུང་རྟོགས་དཀའི་དོན། །འཁྲུལ་བྲལ་མཁས་པའི་
གཞུང་བཟང་ལ་བརྟེན་ནས། །བློ་གསལ་སྐལ་བཟང་དགའ་བ་བསྐྱེད་པའི་ཕྱིར། །དོན་
འགྲེལ་བློ་བཟང་དགོངས་རྒྱན་འདི་ན་སྤེལ། །



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བསྟན་བཅོས་ཀྱི་སྔོན་དུ་འགྲོ་བ་སྤྱིར་བཤད་པ།
དེ་ལ་འདིར་བསྟན་བཅོས་མངོན་པར་རྟོགས་པའི་རྒྱན་འདི་འཆད་པ་ལ།
བསྟན་བཅོས་ཀྱི་སྔོན་དུ་འགྲོ་བ་སྤྱིར་བཤད་པ་དང༌། སྐབས་སུ་བབ་པའི་བསྟན་
བཅོས་དངོས་བཤད་པ་གཉིས། དང་པོ་༼བསྟན་བཅོས་ཀྱི་སྔོན་དུ་འགྲོ་བ་སྤྱིར་བཤད་བ་༽ལ་
རྒྱན་གྱི་བཤད་བྱའི་རྩ་བའི་མདོ་ངོས་བཟུང་བ་དང་། ཤེར་ཕྱིན་གྱི་མདོའི་དགོངས་པ་
འགྲེལ་བ་པོའི་རྟེན་གྱི་གང་ཟག་ངོས་འཛིན་པ། རྒྱན་ལ་འགྲེལ་པ་ཇི་ལྟར་བྱུང་ཚུལ་
དང་༑ འགྲེལ་པ་གང་གི་རྗེས་སུ་འབྲངས་ནས་མངོན་རྟོགས་རྒྱན་ཇི་ལྟར་འཆད་པའི་
ཚུལ་དང་བཞི་ལས། དང་པོ་༼རྒྱན་གྱི་བཤད་བྱའི་རྩ་བའི་མདོ་ངོས་བཟུང་བ།༽ནི། ཆོས་ཀྱི་
རྗེ་ཐུབ་པའི་དབང་པོ་དེ་ཉིད་ཀྱིས་དང་པོར་བྱང་ཆུབ་མཆོག་ཏུ་ཐུགས་བསྐྱེད། བར་
དུ་བསྐལ་ཆེན་གྲངས་མེད་གསུམ་གྱི་ཚོགས་བསགས། མཐར་མངོན་པར་རྫོགས་
པར་སངས་རྒྱས་ཏེ། འཁོར་བའི་འབྲོག་དགོན་པ་ཆེན་པོ་ལས་ལུས་ཅན་མཐའ་དག་
བསྒྲལ་ཏེ་ཉིད་ཀྱི་སྐུ་ཉམས་སུ་བསྟར་བའི་འབྲས་བུ་མཆོག་ལ་འགོད་པར་མཛད་
ནས༑ སྲིད་པའི་སྡུག་བསྔལ་བརྒྱ་ཕྲག་གཞོམ་པའི་ཐབས་སུ་སྐལ་བ་དང་ལྡན་པའི་
གདུལ་བྱ་རྣམས་ལ་ཆོས་ཇི་སྙེད་ཅིག་བཀའ་སྩལ་པ་རྣམས་ཀྱི་ནང་ནས་ཆེས་ཤིན་
ཏུ་ཟབ་པ་དང་ལྡན་པ་ནི། རྒྱལ་བ་ཀུན་གྱི་མགྲོད་པ་གཅིག་པའི་ལམ་ཤེས་རབ་ཀྱི་
ཕ་རོལ་དུ་ཕྱིན་པའི་མདོ་སྡེ་རིན་པོ་ཆེ་འདི་ཉིད་ཡིན་ཏེ། མདོ་ལས། ཤཱ་རིའི་བུ་ཆོས་
ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་འཚལ་བས་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་གསུངས་པའི་ཕྱིར། དེ་
ཡང་གཙོ་བོ་ཡུམ་རྒྱས་འབྲིང་བསྡུས་གསུམ་པོ་འདི་ཉིད་འདིའི་བཤད་བྱ་རྩ་བའི་མདོ་
ཡིན་པའི་ཕྱིར། དེར་ཐལ༑ སློབ་དཔོན་སེངྒེ་བཟང་པོའི་འགྲེལ་པ་དོན་གསལ་ལས།
རྒྱལ་བའི་ཡུམ་རྣམ་པར་གསུམ་ཆར་ལས་ཀྱང་བརྗོད་པར་བྱ་བ་ཉིད་དུ་བསྟན་པ་



སྐབས་དང་བོའི་རྣམ་བཤད།
༣
ཞེས་གསུངས་པའི་ཕྱིར།
གཉིས་པ་༼ཤེར་ཕྱིན་གྱི་མདོའི་དགོངས་པ་འགྲེལ་བ་པོའི་རྟེན་གྱི་གང་ཟག་ངོས་འཛིན་པ།༽ནི།
ཤེར་ཕྱིན་གྱི་མདོའི་དགོངས་འགྲེལ་དུ་གྱུར་པའི་ཤིང་རྟའི་སྲོལ་འབྱེད་དེ་ལ་གཉིས་
སུ་ཡོད་དེ། དཔལ་མགོན་ཀླུའི་ཞབས་ཀྱིས་ཇི་ལྟར་བཀྲལ་བའི་ཚུལ་དང་། རྗེ་བཙུན་
མི་ཕམ་པས་ཇི་ལྟར་བཀྲལ་བའི་ཚུལ་གཉིས་སུ་ཡོད་པའི་ཕྱིར། ལེགས་པར་བཤད་
པའི་གསེར་གྱི་ཕྲེང་བ་ལས། དངོས་བསྟན་སྟོང་ཉིད་ཀྱི་དོན་རིགས་ཚོགས་དྲུག་དང་།
ཤུགས་བསྟན་སྟོང་ཉིད་བཤད་པ་ན་གདུལ་བྱའི་རྒྱུད་ལ་མངོན་རྟོགས་སྐྱེ་བའི་རིམ་
པ་རྣམས་རྒྱན་གྱིས་བཀྲལ་བས། རྗེ་བཙུན་དང་ཀླུ་སྒྲུབ་ཞབས་གཉིས་ཀྱིས་ཤེར་ཕྱིན་
གྱི་མདོའི་འགྲེལ་ཚུལ་གཉིས་སུ་འབྱུང་ངོ་ཞེས་བྱ་བ་ཡང་གནས་སོ། །ཞེས་གསུངས་
པའི་ཕྱིར། །
གསུམ་པ་༼རྒྱན་ལ་འགྲེལ་པ་ཇི་ལྟར་བྱུང་ཚུལ།༽ལ། སྤྱིར་མངོན་རྟོགས་རྒྱན་ལ་
འགྲེལ་པ་རྒྱ་གར་མར་གྲགས་པ་ཉེར་གཅིག་ཡོད་དེ། མདོ་དང་རྒྱན་སྦྱར་བའི་འགྲེལ་
པ་བཅུ་གཉིས། མ་སྦྱར་བའི་འགྲེལ་པ་དགུ་རྣམས་སུ་ཡོད་པའི་ཕྱིར། དང་པོ་གྲུབ་
སྟེ༑ འཕགས་པ་གྲོལ་སྡེས་མཛད་པའི་ཉི་ཁྲི་སྣང་བ། བཙུན་པས་མཛད་པའི་ཉི་ཁྲི་
རྣམ་འགྲེལ། ཤཱནྟི་པས་མཛད་པའི་ཉི་ཁྲི་དག་ལྡན། སློབ་དཔོན་གྱིས་མཛད་པའི་ཉི་
ཁྲི་ལེའུ་བརྒྱད་མ། སློབ་དཔོན་གྱི་རྒྱན་སྣང་། ཤཱནྟི་པའི་སྙིང་པོ་མཆོག ཨ་ཧྥུ་ཀ་རའི་
གནད་ཀྱི་ཟླ་འོད། སློབ་དཔོན་གྱི་སྡུད་འགྲེལ་རྟོགས་སླ། སངས་རྒྱས་ཡེ་ཤེས་ཀྱི་
སྡུད་པའི་དཀའ་འགྲེལ། དྷརྨ་ཤྲཱིས་མཛད་པར་གྲགས་པའི་ཤེར་ཕྱིན་མཛོད་ཀྱི་ལྡེ་
མིག ཁ་ཆེ་མཆེ་བའི་སྡེས་མཛད་པའི་ཡུམ་གསུམ་གནོད་འཇོམས། སྨྲ་ཏིས་མཛད་
པར་གྲགས་པའི་ཡུམ་གསུམ་དོན་བརྒྱད་མཐུན་པར་བསྟན་པ། དྷརྨཤཱིས་མཛད་
པའི་སྟོང་ཕྲག་བརྒྱ་པའི་བཤད་པ་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། སློབ་
དཔོན་གྱིས་མཛད་པའི་འགྲེལ་པ་དོན་གསལ། གསེར་གླིང་པའི་འགྲེལ་བཤད་རྟོགས་
དཀའི་སྣང་བ། ཆོས་ཀྱི་བཤེས་གཉེན་གྱི་ཚིག་གསལ། ཇོ་བོ། གཞོན་ནུ་དཔལ་དང་།



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཤེར་འབྱུང་བློ་གྲོས་གསུམ་གྱི་བསྡུས་དོན། རིན་ཆེན་གྲགས་པའི་འགྲེལ་པ་གྲགས་
ཆ༑ བུདྡྷ་ཤྲཱིས་མཛད་པའི་ཤེས་རབ་སྒྲོན་མེའི་ཕྲེང་བ། ཨ་ཧྥུ་ཀ་རའི་ཐུབ་པ་དགོངས་
རྒྱན་རྣམས་སུ་ཡོད་པའི་ཕྱིར། དེ་དག་གི་ནང་ནས་དྷརྨ་ཤྲཱིས་མཛད་པར་གྲགས་པའི་
འགྲེལ་པ་འདི་ཆོས་ཅན། རྒྱ་འགྲེལ་ཁུངས་ཐུབ་མ་ཡིན་པར་ཐལ། རྒྱ་གར་མཁས་
པའི་གཞུང་དང་མི་མཐུན་པའི་བཤད་པ་མང་པོ་བྱུང་བར་གསེར་ཕྲེང་ལས་གསལ་
བར་བཤད་པ་ལྟར་ཡིན་པའི་ཕྱིར། བྱས་པ་ལ། ཁོ་ན་རེ། ཐུབ་པ་དགོངས་རྒྱན་ཆོས་
ཅན༑ རྒྱན་གྱི་འགྲེལ་པ་མ་ཡིན་པར་ཐལ། དེས་གསུང་རབ་སྤྱིའི་དགོངས་པ་འགྲེལ་
བའི་ཕྱིར་ན་མ་ཁྱབ། ཡང་ཁ་ཅིག ཤེར་ཕྱིན་མཛོད་ཀྱི་ལྡེ་མིག་ཆོས་ཅན། མདོ་རྒྱན་
སྦྱར་བའི་འགྲེལ་པ་མ་ཡིན་པར་ཐལ། དེར་མདོ་ཚིག་དངོས་སུ་མ་དྲངས་པའི་ཕྱིར་ན་
མ་ཁྱབ། །
བཞི་པ་༼འགྲེལ་བ་གང་གི་རྗེས་སུ་འབྲངས་ནས་མངོན་རྟོགས་རྒྱན་ཇི་ལྟར་འཆད་བའི་ཚུལ།༽
འགྲེལ་པ་གང་གི་རྗེས་སུ་འབྲངས་ནས་མངོན་པར་རྟོགས་པའི་རྒྱན་ཇི་ལྟར་འཆད་
པའི་ཚུལ་ནི། འོ་ན་རྨད་དུ་བྱུང་བའི་བསྟན་བཅོས་ཆེན་པོ་མངོན་པར་རྟོགས་པའི་
རྒྱན་འདི་ལ་འགྲེལ་པ་དེ་ཙམ་ཡོད་ན། རང་ཉིད་འགྲེལ་པ་གང་གི་རྗེས་སུ་འབྲངས་
ནས་མངོན་རྟོགས་རྒྱན་འཆད་པ་ཡིན་ཞེ་ན། རྒྱལ་བའི་སྲས་པོ་སློབ་དཔོན་སེང་གེ་
བཟང་པོས་མཛད་པའི་འགྲེལ་པ་དོན་གསལ་གྱི་རྗེས་སུ་འབྲངས་ནས་འཆད་པ་ཡིན་
ཏེ་འགྲེལ་པ་འདི་རྗོད་བྱེད་ཀྱི་ཚིག་ཚོགས་ཉུང་ཞིང་། བརྗོད་དོན་ཧྲིལ་གྱིས་འགྲེལ་ལ།
དོན་གསལ་བས་ན་འགྲེལ་པ་གཞན་ལས་ཁྱད་པར་འཕགས་པའི་ཕྱིར། དེར་ཐལ། སྤྱི་
དོན་ཀླུ་དབང་རོལ་མཚོ་ལས། འགྲེལ་པ་འདི་ཚིག་ཉུང་ཞིང་དོན་གསལ་བས་ན་འགྲེལ་
པ་གཞན་ལས་ཁྱད་པར་དུ་འཕགས་ཞེས་གསུངས་པའི་ཕྱིར།



སྐབས་དང་བོའི་རྣམ་བཤད།
སྐབས་སུ་བབ་པའི་བསྟན་བཅོས་དངོས་བཤད་པ།
གཉིས་པ་༼སྐབས་སུ་བབ་བའི་བསྟན་བཅོས་དངོས་བཤད་པ། ༽སྐབས་སུ་བབ་པའི་
བསྟན་བཅོས་དངོས་བཤད་པ་ལ། འགྲེལ་པ་འདིའི་རྗེས་སུ་འབྲངས་ནས་མངོན་
རྟོགས་རྒྱན་འཆད་ཚུལ་དེ་ལ་གསུམ། རྗོད་བྱེད་དོན་ལྡན་གྱི་མཚན་དང་། བརྗོད་བྱ་དེ་
ལྡན་གྱི་གཞུང་དང་། རྗོད་བྱེད་ཀྱི་བསྟན་བཅོས་བཤད་པ་མཐར་ཕྱིན་པའི་འཇུག་གི་
བྱ་བའོ། །དང་པོ་༼རྗོད་བྱེད་དོན་ལྡན་གྱི་མཚན།༽ལ་དངོས་དང་ཞར་ལས་བྱུང་བ་གཉིས།
དང་པོ་༼དངོས།༽ནི།
རྒྱ་གར་སྐད་དུ། ཨ་བྷི་ས་མ་ཡ་ཨ་ལཾ་ཀཱ་ར་ནཱ་མ་པྲཛྙཱ་པཱ་ར་མི་ཏ་ཨུ་པ་དེ་ཤ་ཤཱསྡུ།
བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་ཅེས་བྱ་བ་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ལ་ཕྱག་འཚལ་ལོ། །
རྒྱ་གར་འཕགས་ཡུལ་དུ་བསྟན་བཅོས་ཀྱི་མིང་རང་བཞིན་གྱིས་སྐད་རིགས་
ཆེན་པོ་བཞི་ཡོད་པ་ལས། ལེགས་སྦྱར་སཾ་སྐྲྀ་ཏིའི་སྐད་དུ་བསྟན་བཅོས་འདིའི་མཚན་
ལ༑ ཨ་བྷི་ས་མ་ཡ་ཨཱ་ལཾ་ཀཱ་ར་ནཱ་མ་པྲཉཛཱ་པ་ར་མི་ཏ་ཨུ་པ་དེ་ཤ་ཤསྡུ་ཞེས་འབྱུང་།
དེ་བོད་སྐད་དུ་བསྒྱུར་ན། ཤེས་རབ་ཀྱི་ཕ་རོལ་དུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཞེས་འགྱུར། ལོ་པཎ་མཁས་པས་དེ་ལྟར་བརྗོད་པ་ལ།
དགོས་པ་དུ་མ་དང་ལྡན་ཏེ་དགོས་པ་གསུམ་དང་ལྡན་པའི་ཕྱིར། དང་པོ་གྲུབ་སྟེ། རྒྱ་
སྐད་སྨོས་པས་སྐད་ལ་བག་ཆགས་འཇོག རྒྱུད་ལ་བྱིན་རླབས་འཇུག བསྟན་བཅོས་
ཁུངས་བཙུན་པར་བསྟན་པའི་དགོས་པ་དང་ལྡན་པའི་ཕྱིར། གཉིས་པ་གྲུབ་སྟེ། བོད་
སྐད་སྨོས་པས་ལོ་པཎ་རྣམས་ལ་བྱས་པ་ཤེས་ཤིང་དྲིན་དུ་གཟོ་བའི་ཕྱིར། གསུམ་པ་
གྲུབ་སྟེ། སྐད་གཉིས་སྦྱར་བས་སྐད་གཉིས་ལ་མི་རྨོངས་ཤིང་རྣམ་དབྱེ་བདེ་བླག་ཏུ་



ལསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
རྟོགས་པའི་ཆེད་ཡིན་པའི་ཕྱིར།
གཉིས་པ་༼ཞར་ལས་བྱུང་བ།༽ནི། གཞུང་ཚད་ལ་སྒྲོ་སྐུར་སྤང་ཕྱིར་བམ་ཚད་
སྨོས་པ་དང༌། འགྱུར་མཐར་ཕྱིན་པའི་ཆེད་དུ་འགྱུར་ཕྱག་མཛད་པ་ཡིན་པའི་ཕྱིར།
འགྱུར་ཕྱག་གི་ཡུལ་དུ་སངས་རྒྱས་དང་བྱང་ཆུབ་སེམས་དཔའ་རྣམས་བཀོད་པ་ལ་
དགོས་པ་ཡོད་དེ། སྔོན་གྱི་ཆོས་རྒྱལ་རྣམས་ཀྱི་བཀས་བཅད་དང་མཐུན་པར་བསྟན་
བཅོས་འདི་ལྷག་པའི་ཏིང་ངེ་འཛིན་གྱི་བསླབ་པ་བརྗོད་བྱའི་གཙོ་བོར་བྱེད་པའི་མདོ་
སྡེའི་སྡེ་སྣོད་དུ་ཤེས་པར་བྱ་བའི་ཆེད་ཡིན་པའི་ཕྱིར།
བརྗོད་བྱ་དེ་ལྡན་གྱི་གཞུང་བཤད་པ།
གཉིས་པ་༼བརྗོད་བྱ་དེ་ལྡན་གྱི་གཞུང་།༽བརྗོད་བྱ་དེ་ལྡན་གྱི་གཞུང་བཤད་པ་ལ།
གཞུང་སྤྱིའི་ཆིངས་དང་། གཞུང་དངོས་བཤད་པའོ། །དང་པོ་༼གཞུང་སྤྱིའི་ཆིངས།༽ནི།
གཞུང་འཆད་པའི་ཐོག་མར། གཞུང་གིས་མཚམས་སོ་སོར་བཤད་པ། དེས་རང་གི་
རྩ་བ་བཀྲལ་ཚུལ་བཤད་པ། བློ་མི་འཁྲུག་ཅིང་དོན་སོ་སོར་འབྱེད་པས། རྩ་བས་དོན་
དུ་ཞིག་གིས་མདོ་དོན་བཀྲལ་བ་དང༌། འགྲེལ་པས་རྩ་བ་དེ་ལྟར་བཀྲལ་བའི་རིམ་པ་
རྣམས་ཇི་ལྟ་བུ་ཞེ་ན། རྗེ་བཙུན་གྱིས་མདོ་བཤད་ཐབས་ཡན་ལག་ལྔས་བཤད་པ་དེ་
བཞིན་དུ། སློབ་དཔོན་གྱིས་རྒྱན་བཤད་ཐབས་ཡན་ལག་ལྔའི་སྒོ་ནས་འཆད་པ་ཡིན་
ཏེ༑ ཐོག་མར་རྒྱན་གྱི་མཆོད་བརྗོད་བཤད་ཐབས་ཡན་ལག་ལྔའི་སྒོ་ནས་འཆད་པར་
མཛད་པའི་ཕྱིར། དེ་ཡང་ཡིན་ཏེ། འཕགས་པ་བྱམས་པ་རང་ཉིད་དམ་པའི་སྤྱོད་པ་
དང་མཐུན་པ་ཞེས་སོགས་ཀྱིས་མཚམས་སྦྱར་གྱི་སྒོ་ནས་འཆད། ཚིགས་སུ་བཅད་
པ་འདིས་ནི། ཞེས་སོགས་ཀྱིས་བསྡུས་དོན་གྱི་སྒོ་ནས་འཆད། རེ་ཞིག་དད་པའི་
རྗེས་སུ་འབྲང་བ་རྣམས་ཀྱིས་ཞེས་སོགས་ཀྱིས་དགོས་དོན་གྱི་སྒོ་ནས་འཆད། ཉན་
ཐོས་དང་དེའི་ཕྱོགས་སུ་བསླན་པ་ཞེས་སོགས་ཀྱིས་ཚིག་དོན་གྱི་སྒོ་ནས་འཆད། དེ་



སྐབས་དང་བོའི་རྣམ་བཤད།
ལ་ཐམས་ཅད་མཁྱེན་པ་ཉིད་གསུམ་གྱིས་དོན་བརྒྱད་བསྡུས་ལ། ཞེས་སོགས་ཀྱིས་
བརྒལ་ལན་གྱི་སྒོ་ནས་འཆད་པའི་ཕྱིར།
བྱམས་གཞུང་།
འཕགས་པ་བྱམས་པ་ཞེས་པའི་སྐབས་སུ་གཞུང་དོན་དང་། མཐའ་དཔྱད་པ་
གཉིས། དང་པོ་༼གཞུང་དོན།༽ནི། རྗེ་བཙུན་མ་ཕམ་པས་ཡུམ་ལ་བསྟོད་ཕྱག་མཛད་པ་
ལ་ཆོས་ཅན། དགོས་པ་ཡོད་དེ། རང་ཉིད་དམ་པའི་སྤྱོད་པ་དང་མཐུན་པར་སྟོན་པ་
དང་༑ གདུལ་བྱ་གཞན་དག་ཡུམ་ལ་དད་པ་བསྐྱེད་པ་སོགས་ཀྱི་དགོས་པ་ཡོད་པའི་
ཕྱིར། དེར་ཐལ། མདོ་ལས། རྣམ་དཀར་ལས་རྣམས་གང་བྱེད་པ། །དེ་ཡི་ཐོག་མར་
རྒྱལ་བ་མཆོད། །ཅེས་གསུངས་པའི་ཕྱིར། །
གཉིས་པ་༼མཐའ་དཔྱད་པ།༽ལ། རང་ལུགས་ནི། རྗེ་བཙུན་བྱམས་པ། དགའ་
ལྡན་གྱི་རྟེན་ཅན་གྱི་བྱམས་པ། རྒྱན་རྩོམ་པ་པོའི་རྗེ་བཙུན་བྱམས་པ་རྣམས་དོན་
གཅིག་ཏུ་ཁས་ལེན་ཅིང་། སྐུ་བཞིའི་ནང་ནས་སྐྱེ་བ་སྤྲུལ་སྐུར་ཁས་ལེན་པའི་ཕྱིར།
དེར་ཐལ། རྗེ་བཙུན་གྱི་མཐའ་དཔྱོད་ལས། དེ་ཆོས་ཅན། མ་འོངས་པའི་སངས་རྒྱས་
ཡིན་པར་ཐལ། མ་འོངས་པ་ན་བསྐལ་བ་བཟང་པོ་འདི་ལ་མཆོག་གི་སྤྲུལ་སྐུའི་མཛད་
པ་སྟོན་པར་འགྱུར་པའི་སྐྱེ་བ་མངོན་པར་སྐྱེ་བའི་མཛད་པ་གནས་པའི་གང་ཟག་ཡིན་
པའི་ཕྱིར་ཞེས་དང་། རྒྱུད་བླ་མའི་དར་ཊཱིཀ་ལས། གདུལ་བྱ་ཐུན་མོང་བ་འགའ་ཞིག་
རྗེས་སུ་འཛིན་པའི་ཕྱིར་དུ་དེ་ལྟར་གསུངས་ཀྱི། ངེས་པའི་དོན་དུ་མ་ཡིན་ཏེ། བཅོམ་
ལྡན་འདས་བྱམས་པ་ཉིད་ཆོས་ཀྱི་སྐུར་མངོན་པར་རྫོགས་པར་སངས་རྒྱས་ཟིན་པའི་
ཕྱིར་རོ། །ཞེས་དང༌། སྔགས་རིམ་ཆེན་མོ་ལས་ཀྱང༌། དེ་དག་དངོས་པོ་ལ་སངས་
རྒྱས་ཀྱང་། སངས་རྒྱས་པའི་མཛད་པ་གདུལ་བྱ་རྣམས་ལ་ཐུན་མོང་དུ་མི་སྟོན་པ་མི་
འགལ་བའི་ཕྱིར་ཏེ། ཞིང་འདིར་སྟོན་པའི་འཁོར་དུ་བྱོན་པའི་བྱམས་པ་ལ་སོགས་པ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བཞིན་ནོ། ཞེས་གསུངས་པའི་ཕྱིར། བྱས་པ་ལ། ཁོ་ན་རེ། རྗེ་བཙུན་བྱམས་མགོན་
ཆོས་ཅན། མ་འོངས་པ་ན་འཚང་རྒྱ་འགྱུར་གྱི་གང་ཟག་ཡིན་པར་ཐལ། མ་འོངས་
པའི་སངས་རྒྱས་ཡིན་པའི་ཕྱིར་ན་མ་ཁྱབ་སྟེ། མ་འོངས་པ་ན་འཚང་རྒྱ་འགྱུར་གྱི་
གང་ཟག་ཡིན་ན་སེམས་ཅན་ཡིན་དགོས་པའི་ཕྱིར་དང་། དུས་གསུམ་ཀའི་སངས་
རྒྱས་སངས་རྒྱས་ཡིན་པའི་ཕྱིར། ཡང་ཁོ་ན་རེ། སངས་རྒྱས་བྱམས་པ་སྐྱེ་བ་སྤྲུལ་
སྐུ་ཡིན་པར་ཐལ། རྗེ་བཙུན་བྱམས་པ་སྐྱེ་བ་སྤྲུལ་སྐུ་ཡིན་པའི་ཕྱིར་ན་མ་ཁྱབ་སྟེ།
སངས་རྒྱས་བྱམས་པ་མཆོག་གི་སྤྲུལ་སྐུ་ཡིན་པའི་ཕྱིར་ཏེ། དེ་བསྐལ་བཟང་སངས་
རྒྱས་སྟོང་གི་ལྔ་པ་ཡིན་པའི་ཕྱིར། ཡང་ན་ཀུན་མཁྱེན་འཇམ་དབྱངས་བཞད་པ་སྐུ་
གོང་མ་ཆེན་མོའི་དགོངས་པ་ལྟར་ན། རྗེ་བཙུན་བྱམས་པ་སངས་རྒྱས་ཀྱང་མ་ཡིན།
བྱང་སེམས་ཀྱང་མ་ཡིན། དེ་ལ་དེ་གཉིས་ཀ་ཡོད། དགའ་ལྡན་གྱི་རྟེན་ཅན་གྱི་རྗེ་
བཙུན་བྱམས་པ་སངས་རྒྱས་ཡིན་པའི་ཁྱད་པར་དབྱེ་དགོས་ཏེ། དེ་ཉིད་ཀྱིས་མཛད་
པའི་ཕར་ཕྱིན་ཡིག་ཆ་ལས། དང་པོ་ལ། ཁ་ཅིག་གིས། རྗེ་བཙུན་བྱམས་པ་སངས་
རྒྱས་འཕགས་པ་ཡིན་ཟེར། ལ་ལ་རྗེ་བཙུན་བྱམས་པ་བྱང་སེམས་ཡིན་ཟེར་ན། འོ་ན་
རྗེ་བཙུན་བྱམས་པ་ལ་སངས་རྒྱས་དང་བྱང་སེམས་གཉིས་མེད་པར་ཐལ། རྗེ་བཙུན་
བྱམས་པ་སངས་རྒྱས་ཡིན་པའི་ཕྱིར། རྟགས་དམ་བཅའ་ཁས། འདོད་མི་ནུས་ཏེ། དེ་
ལ་སངས་རྒྱས་ཤིག་ཡོད་པ་གང་ཞིག དེ་ལ་བྱང་སེམས་ཤིག་ཀྱང་ཡོད་པའི་ཕྱིར།
དང་པོ་གྲུབ་སྟེ། རྡོ་རྗེ་གདན་དུ་འཚང་རྒྱ་ཚུལ་བསྟན་པའི་རྗེ་བཙུན་བྱམས་པ་དེ་རྗེ་
བཙུན་བྱམས་པ་དང་སངས་རྒྱས་འཕགས་པའི་གཞི་མཐུན་ཡིན་པའི་ཕྱིར། དེ་དེ་ཡིན་
པར་ཐལ། བསྐལ་བཟང་སངས་རྒྱས་སྟོང་གི་ནང་གི་རྗེ་བཙུན་བྱམས་པ་ཡོད་པའི་
ཕྱིར། བྱམས་པ་ལུང་བསྟན་པའི་མདོ་ལས། འབྱུང་པོ་ཀུན་ལ་ཐུགས་བརྩེ་བ། །བྱམས་
པ་རྐང་གཉིས་རྣམས་ཀྱི་མཆོག །ལོ་ནི་དྲུག་ཁྲི་དག་ཏུ་ཡང་། །དམ་པའི་ཆོས་ནི་སྟོན་
པར་འགྱུར། །ཞེས་གསུངས་པའི་ཕྱིར། གཉིས་པ་གྲུབ་སྟེ། རྗེ་བཙུན་བྱམས་པ་ལ་
སློབ་མི་སློབ་གཉིས་ཡོད་པའི་ཕྱིར། དེར་ཐལ། རྗེ་བཙུན་བྱམས་པ་འདི་སློབ་ལམ་



སྐབས་དང་བོའི་རྣམ་བཤད།
དུ་བྱམས་པ་སྒོམ་ཞིང་སྨོན་ལམ་གནང་བས་དེ་ནས་བཟུང་སློབ་མི་སློབ་ཐམས་ཅད་
དུ་བྱམས་པའི་མཚན་ཅན་དུ་འགྱུར་བ་ཡིན་པའི་ཕྱིར། ཤེར་མདོ་ལས། སློབ་པ་དང་
མི་སློབ་པའི་གནས་སྐབས་ཐམས་ཅད་དུ་བྱམས་པ་ཞེས་པའི་མཚན་མི་འདོར་བའི།
ཞེས་གསུངས་པའི་ཕྱིར། གཞན་ཡང་། ཉེ་བའི་སྲས་བརྒྱད་མེད་པར་ཐལ། རྗེ་བཙུན་
བྱམས་པ་སངས་རྒྱས་ཡིན་པའི་ཕྱིར། གཞན་ཡང་། བསྐལ་བཟང་གི་སངས་རྒྱས་
སྟོང་མེད་པར་ཐལ། འཁོར་བ་འཇིག་དང་པོ་དང་། གསེར་ཐུབ་གཉིས་པ། འོད་སྲུང་
གསུམ་པ། ཤཱཀྱ་ཐུབ་པ་བཞི་པ་དང༌། འཁོར་བསྒྱུར་དུང་གི་མདུན་ན་མདོན་བྲམ་ཟེ་
ཚངས་རབ་ཀྱི་སྲས་པོ་བྱམས་པ་དེ་ལྔ་པ་མ་ཡིན་པའི་ཕྱིར། དེར་ཐལ། དགའ་ལྡན་
གྱི་རྟེན་ཅན་གྱི་རྗེ་བཙུན་བྱམས་པ་སངས་རྒྱས་མ་ཡིན་པའི་ཕྱིར། ཞེས་གསུངས་པའི་
ཕྱིར།
ཡུམ་སྲས་ཀྱི་དོན།
ཚིགས་སུ་བཅད་པ་འདིས་ནི་ཞེས་པའི་སྐབས་སུ་གཉིས། དང་པོ་༼སྤྱི་དོན།༽
ནི༑ འོག་ཏུ་སྟོན་པར་འགྱུར་ལ། གཉིས་པ་༼མཐའ་དཔྱད་པ།༽ལ། རང་ལུགས་ནི་གོ་རིམ་
ངེས་པ། གྲངས་ངེས་པ། ཡུམ་སྲས་ཀྱི་དོན། བསྟོད་ཡུལ་གྱི་མཁྱེན་གསུམ་ངོས་
བཟུང་བ་དང་བཞི། དང་པོ་༼གོ་རིམ་ངེས་པ།༽ནི། མཆོད་བརྗོད་ཀྱི་སྐབས་སུ། གཞི་
ཤེས། ལམ་ཤེས། རྣམ་མཁྱེན་གསུམ་ལ་རིམ་བཞིན་བསྟོད་པ་དེ་རྒྱན་གྱི་ཆེད་དུ་བྱ་
བའི་གདུལ་བྱས་ལམ་ཉམས་སུ་ལེན་པའི་གོ་རིམ་དང་མཐུན་པར་བསྟོད་པ་ཡིན་ཏེ་
སྐབས་གསུམ་པར་བསྟན་པའི་སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་
བློ་མ་སྦྱངས་པར་སྐྱེས་བུ་ཆེན་པོའི་ལམ་གྱི་རིམ་པས་བསྡུས་པའི་སྙིང་རྗེ་ཆེན་པོ་རྒྱུད་
ལ་མི་སྐྱེ། དེ་མ་སྐྱེས་ན་ཐེག་ཆེན་སེམས་བསྐྱེད་དང་། ལམ་ཤེས་སོགས་རྒྱུད་ལ་མི་
སྐྱེ་བས་དེ་དག་གི་གོ་རིམ་དང་མཐུན་པར་བསྟན་པའི་ཕྱིར།



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གཉིས་པ་༼གྲངས་ངེས་པ།༽ནི། སྐབས་འདིར་དངོས་སུ་བསྟན་པའི་ཡུམ་དེ་
ལ་མཁྱེན་པ་གསུམ་དུ་གྲངས་ངེས་ཏེ། དེ་ལ་མཁྱེན་གསུམ་དུ་དབྱེར་ཡོད། དེ་ལས་
གྲངས་མང་ན་མི་དགོས་ཤིང༌། ཉུང་ན་མི་འདུ་བའི་ཕྱིར། །
གསུམ་པ་༼ཡུམ་སྲས་ཀྱི་དོན།༽ནི། འཕགས་པ་དེའི་ཡུམ་ཡིན་ན་འཕགས་པ་
དེའི་སྐྱེད་བྱེད་ཡིན་པས་ཁྱབ། མཁྱེན་པ་དེའི་སྲས་ཡིན་ན་མཁྱེན་པ་དེའི་བསྐྱེད་བྱ་
ཡིན་པར་ཁྱབ། ཡུམ་སྲས་གཉིས་རྒྱུ་འབྲས་སུ་འདོད་དགོས་པའི་ཕྱིར། དེར་ཐལ།
སློབ་དཔོན་སེང་གེ་བཟང་པོས། སངས་རྒྱས་ལ་སོགས་པ་བསྐྲུན་པར་མཛད་པ་ནི་
གདོན་མི་ཟ་བར་སྲིད་པ་ཉིད་དོ་ཞེས་དང༌། རྣམ་བཤད་སྙིང་པོ་རྒྱན་ལས། མཁྱེན་
པ་སྔ་མས་འཕགས་པ་ཕྱི་མ་བསྐྱེད་ཅིང་ཉེར་ཞི་ལ་སོགས་པའི་བཞེད་དོན་སྒྲུབ་
པར་བྱེད་པས་ཡུམ་དང་སྲས་གཉིས་བསྐྱེད་བྱ་སྐྱེད་བྱེད་དུ་ཤེས་པར་བྱའོ། །ཞེས་
གསུངས་པའི་ཕྱིར། །
བཞི་པ་༼བསྟོད་ཡུལ་གྱི་མཁྱེན་གསུམ་ངོས་བཟུང་བ།༽ནི། རང་སྲས་འཕགས་པའི་
བཞེད་དོན་ཕུན་ཚོགས་སྒྲུབ་ནུས་ཀྱི་མཁྱེན་པ་དེ། རྒྱན་གྱི་མཆོད་བརྗོད་ཀྱི་ཡུལ་
དུ་གྱུར་པའི་ཡུམ་གྱི་མཚན་ཉིད། དེ་ལ་དབྱེ་ན། ཉན་ཐོས་འཕགས་པ། རང་རྒྱལ་
འཕགས་པ། བྱང་སེམས་འཕགས་པ། སངས་རྒྱས་འཕགས་པའི་ཡུམ་བཞི་ཡོད་
བྱས་པ་ལ། །
ཁོ་ན་རེ། རིགས་ངེས་ཐེག་ཆེན་ཚོགས་ལམ་ཆོས་ཅན། འཕགས་རྒྱུད་ཀྱི་
མཁྱེན་པ་ཡིན་པར་ཐལ། མཆོད་བརྗོད་ཀྱི་ཡུལ་དུ་གྱུར་པའི་ཡུམ་ཡིན་པའི་ཕྱིར་ན་
མ་ཁྱབ། ཡང་དེ་ཆོས་ཅན། ཁྱོད་ཀྱི་སྲས་སུ་གྱུར་པའི་འཕགས་པ་མེད་པར་ཐལ།
ཁྱོད་སོ་སྐྱེས་རྒྱུད་ཀྱི་ལམ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ་ཁྱོད་ཀྱི་སྲས་
སུ་གྱུར་པའི་བྱང་སེམས་འཕགས་པ་ཡོད་པའི་ཕྱིར། འདིའི་སྐབས་ཀུན་མཁྱེན་ཆེན་
པོ་འཇམ་དབྱངས་བཞད་པའི་དགོངས་པ་ནི། ཡུམ་སྲས་ལ་བསྐྱེད་བྱ་སྐྱེད་བྱེད་མི་
དགོས་ཤིང་། དུས་མཉམ་པ་བཞེད་པར་གསལ་ཏེ། དམ་པ་དེ་ཉིད་ཀྱིས་ཕར་ཕྱིན་



སྐབས་དང་བོའི་རྣམ་བཤད།
ཡིག་ཆ་ལས། ཡང་ཁ་ཅིག་གིས། ཡུམ་སྲས་ཡིན་ན། བསྐྱེད་བྱ་སྐྱེད་བྱེད་ཡིན་
དགོས་ཏེ། རྣམ་བཤད་ལས། མཁྱེན་པ་སྔ་མས་འཕགས་པ་ཕྱི་མ་སྐྱེད་ཅིང་། ཞེས་
གསུངས་པའི་ཕྱིར་ཟེར་ན། འོ་ན། སྐྱེ་འཕགས་ཀྱི་ཡུམ་གྱི་གཞི་མཐུན་ཡོད་པར་ཐལ།
བྱང་སེམས་སྦྱོར་ལམ་ཆོས་མཆོག་དེ་དེ་ཡིན་པའི་ཕྱིར། དེར་ཐལ། དེ་རང་སྲས་སྐྱེ་
འཕགས་གཉིས་ཀའི་ཡུམ་ཡིན་པའི་ཕྱིར། དེར་ཐལ། རང་སྲས་སྦྱོར་ལམ་པའི་ཡུམ་
གང་ཞིག རང་སྲས་བྱང་སེམས་མཐོང་ལམ་པའི་ཡུམ་ཡིན་པའི་ཕྱིར། དང་པོ་མ་
གྲུབ་ན། དེ་ཆོས་ཅན། ཁྱོད་རང་སྲས་བྱང་སེམས་སྦྱོར་ལམ་པའི་ཡུམ་ཡིན་པར་ཐལ།
ཁྱོད་དེའི་ལམ་ཡིན་པའི་ཕྱིར། ཁྱབ་སྟེ། དེའི་ཡུམ་དང་དེའི་མཁྱེན་པ་དང་དེའི་ལམ་
དང་དེའི་མངོན་རྟོགས་རྣམས་དོན་གཅིག་ཡིན་པའི་ཕྱིར། དེར་ཐལ། དེའི་རྒྱུ་མཚན་
གྱིས་ཡུམ་སྲས་ལ་དུས་མཉམ་པས་ཁྱབ་པའི་ཕྱིར། གསེར་ཕྲེང་ལས། སྲས་གང་
ཟག་དང་། ཡུམ་མངོན་རྟོགས་ཡིན་པས་དུས་མི་མཉམ་མི་རུང་བའི་ཕྱིར་རོ། །ཞེས་
གསུངས་པའི་ཕྱིར། རྟགས་གཉིས་པ་ཁྱོད་ལ་ཁས་སོ་ཞེས་གསུངས་པའི་ཕྱིར།
རྒྱན་གྱི་ཆེད་དུ་བྱ་བའི་གདུལ་བྱ།
རེ་ཞིག་དད་པའི་རྗེས་སུ་འབྲང་བ་རྣམས་ཀྱང༌། ཞེས་སོགས་ཀྱི་སྐབས་སུ།
ཆོས་ཀྱི་རྗེས་འབྲངས་ལ་དོགས་པ་དམིགས་ཀྱིས་བཀར་ནས་བཅད་དགོས་པས་
འདི་ལ་གཞུང་དོན་དང་མཐའ་དཔྱད་པ་གཉིས། དང་པོ་༼གཞུང་དོན།༽ལ་གཉིས། སློབ་
དཔོན་ཉིད་ཀྱིས་བཞེད་པའི་རྟགས་ཀྱི་དགག་བྱའི་ཆོས་ངོས་བཟུང་བ། དེ་འགོག་བྱེད་
ཀྱི་རིགས་པ་བཤད་པའོ། །དང་པོ་༼སློབ་དཔོན་ཉིད་ཀྱིས་བཞེད་པའི་རྟགས་ཀྱི་དགག་བྱའི་ཆོས་
ངོས་བཟུང་བ།༽ནི། བློ་གནོད་མེད་ལ་སྣང་བའི་དབང་གིས་བཞག་པ་མ་ཡིན་པར་ཡུལ་
ཁོ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པ་དེ་དོན་དམ་དཔྱོད་
བྱེད་ཀྱི་རིགས་པའི་དགག་བྱ་ཡིན་པའི་ཕྱིར། དེར་ཐལ། ལང་ཀར་གཤེགས་པ་ལས།



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
དངོས་རྣམས་སྐྱེ་བ་ཀུན་རྫོབ་ཏུ། །དམ་པའི་དོན་དུ་རང་བཞིན་མེད། །རང་བཞིན་
མེད་ལ་འཁྲུལ་བ་གང་། །དེ་ནི་ཡང་དག་ཀུན་རྫོབ་འདོད། །ཅེས་གསུངས་པའི་ཕྱིར།
གཉིས་པ་༼དེ་འགོག་བྱེད་ཀྱི་རིགས་བ་བཤད་བ།༽ལ་སྤྱིར་བདེན་མེད་གཏན་ལ་
འབེབས་པའི་རིགས་པ་ལ་མང་དུ་ཡོད་དེ། རྒྱུ་ལ་དཔྱོད་པ་རྡོ་རྗེ་གཟེགས་མའི་གཏན་
ཚིགས། འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་གཏན་ཚིགས། རྒྱུ་འབྲས་
གཉིས་ཀ་ལ་དཔྱོད་པ་མུ་བཞི་སྐྱེ་འགོག་གི་གཏན་ཚིགས། རིགས་པའི་རྒྱལ་པོ་
རྟེན་འབྲེལ་གྱི་གཏན་ཚིགས་རྣམས་སུ་ཡོད་པའི་ཕྱིར། དང་པོ་གྲུབ་སྟེ། ཕྱི་ནང་གི་
དངོས་པོ་རྣམས་ཆོས་ཅན། དོན་དམ་པར་མི་སྐྱེ་སྟེ། བདག་ལས་མི་སྐྱེ། དོན་དམ་
པར་གཞན་ལས་མི་སྐྱེ། བདག་གཞན་གཉིས་ཀ་ལས་མི་སྐྱེ། རྒྱུ་མེད་ལས་ཀྱང་མི་
སྐྱེ་བའི་ཕྱིར་ཏེ། སློབ་དཔོན་ཀླུའི་ཞབས་ཀྱིས། བདག་ལས་མ་ཡིན་གཞན་ལས་
མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་གང་ན་ཡང་། །སྐྱེ་
བ་ནམ་ཡང་ཡོད་མ་ཡིན། །ཞེས་གསུངས་པའི་ཕྱིར། གཉིས་པ་གྲུབ་སྟེ། དེ་རྣམས་
ཆོས་ཅན། དོན་དམ་པར་མི་སྐྱེ་སྟེ། རང་གི་རྒྱུའི་དུས་སུ་ཡོད་པར་མི་སྐྱེ། མེད་པར་
ཡང་དོན་དམ་པར་མི་སྐྱེ། གཉིས་ཀར་ཡང་དོན་དམ་པར་མི་སྐྱེ། གཉིས་ཀ་མ་ཡིན་
པར་ཡང་དོན་དམ་པར་མི་སྐྱེ་བའི་ཕྱིར་རོ། །སློབ་དཔོན་ཞི་འཚོས། ཡོད་པ་ཡོད་
ཕྱིར་སྐྱེ་མ་ཡིན། །མེད་པ་ནམ་མཁའི་པདྨོ་བཞིན། །ཆོས་མི་མཐུན་ཕྱིར་གཉིས་ཆོས་
མིན། །གཉིས་ཀའི་བདག་ཉིད་མིན་པའང་མིན། །ཞེས་གསུངས་པའི་ཕྱིར། གསུམ་
པ་གྲུབ་སྟེ། ཤེས་བྱ་ཆོས་ཅན། འབྲས་བུ་རྣམས་དོན་དམ་པར་མི་སྐྱེ་སྟེ། རྒྱུ་དུ་མས་
འབྲས་བུ་གཅིག་དོན་དམ་པར་མི་སྐྱེད། རྒྱུ་དུ་མས་འབྲས་བུ་དུ་མ་ཡང་དོན་དམ་པར་
མི་སྐྱེད། རྒྱུ་གཅིག་གིས་འབྲས་བུ་དུ་མ་ཡང་དོན་དམ་པར་མི་སྐྱེད། རྒྱུ་གཅིག་གིས་
འབྲས་བུ་གཅིག་ཀྱང་དོན་དམ་པར་མི་སྐྱེད་པའི་ཕྱིར་ཏེ། སློབ་དཔོན་ཡེ་ཤེས་སྙིང་
པོས། དུ་མས་དངོས་པོ་གཅིག་མི་བྱེད། །དུ་མས་དུ་མ་བྱེད་མ་ཡིན། །གཅིག་གིས་
དུ་མའི་དངོས་མི་བྱེད། །གཅིག་གིས་གཅིག་བྱེད་པ་ཡང་མིན། །ཞེས་གསུངས་པའི་



སྐབས་དང་བོའི་རྣམ་བཤད།
ཕྱིར། བཞི་པ་གྲུབ་སྟེ། ཕྱི་ནང་གི་དངོས་པོ་རྣམས་ཆོས་ཅན། དོན་དམ་པར་མེད་དེ།
རྟེན་འབྲེལ་ཡིན་པའི་ཕྱིར་ཏེ། མ་དྲོས་པས་ཞུས་པའི་མདོ་ལས། གང་ཞིག་རྐྱེན་ལས་
སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་
དེ་སྟོང་པར་བཤད། །གང་ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་དང་། ཤིང་
རྟ་ཆེན་པོ་ཀླུ་སྒྲུབ་ཞབས་ཀྱིས། རྟེན་ནས་འབྱུང་བ་གང་ཡིན་པ། །དེ་དག་ངོ་བོ་ཉིད་
ཀྱིས་ཞི། །ཞེས་གསུངས་པའི་ཕྱིར། འདིའི་དངོས་བསྟན་གྱི་གཏན་ཚིགས་ནི། གཞི་
ལམ་རྣམ་གསུམ་ཆོས་ཅན། བདེན་པར་མེད་དེ། བདེན་གྲུབ་ཀྱི་གཅིག་དང་བདེན་
གྲུབ་ཀྱི་དུ་མ་གང་རུང་དུ་མེད་པའི་ཕྱིར། དཔེར་ན་གཟུགས་བརྙན་བཞིན། དེའི་ཚུལ་
སྒྲུབ་པ་ལ། ཕྱོགས་ཆོས་སྒྲུབ་པ་དང་། ཁྱབ་པ་སྒྲུབ་པ་གཉིས། དང་པོ་ནི། བདེན་
གྲུབ་ཀྱི་གཅིག་བྲལ་དུ་སྒྲུབ་པ་དང་། བདེན་གྲུབ་ཀྱི་དུ་བྲལ་དུ་སྒྲུབ་པ་གཉིས། དང་
པོ་ནི། གཞི་ལམ་རྣམ་གསུམ་ཆོས་ཅན། བདེན་གྲུབ་ཀྱི་གཅིག་ཏུ་མེད་དེ། ཆ་བཅས་
ཡིན་པའི་ཕྱིར། ཁྱབ་སྟེ། བདེན་གྲུབ་ཀྱི་གཅིག་ཡིན་ན་རང་གི་ཆ་ཤས་ལ་ལྟོས་མེད་
ཀྱི་གཅིག་ཡིན་དགོས། དེ་ཡིན་ན་ཆ་བཅས་མ་ཡིན་དགོས་པའི་ཕྱིར། དེ་ཆོས་ཅན།
ཆ་བཅས་ཡིན་ཏེ། ཡོད་པ་གང་ཞིག་ཆ་བཅས་ཆ་མེད་དངོས་འགལ་ཡིན་པའི་ཕྱིར།
དེར་ཐལ། དབུ་མ་རྒྱན་ལས། དེ་ནི་རྣམ་པ་ཐ་དད་ལྟར། །གཅིག་པའི་རང་བཞིན་
མི་རིགས་སོ། །ཞེས་གསུངས་པའི་ཕྱིར། གཉིས་པ་བདེན་གྲུབ་ཀྱི་དུ་བྲལ་དུ་སྒྲུབ་
པ་ནི། དེ་ཆོས་ཅན། བདེན་གྲུབ་ཀྱི་དུ་མར་མེད་དེ། བདེན་གྲུབ་ཀྱི་གཅིག་མེད་པའི་
ཕྱིར། ཁྱབ་པར་ཐལ། བཞི་བརྒྱ་པ་ལས། དངོས་པོ་གང་གང་རྣམ་བརྟགས་ན། །དེ་
དང་དེ་ལ་གཅིག་པ་མེད། །གང་ལ་གཅིག་པ་ཡོད་པ་མིན། །དེ་ལ་དུ་མའང་མེད་པ་
ཡིན། །ཞེས་གསུངས་པའི་ཕྱིར། གཉིས་པ་ཁྱབ་པ་སྒྲུབ་པ་ནི། བདེན་གྲུབ་ཀྱི་གཅིག་
དང་བདེན་གྲུབ་ཀྱི་དུ་མ་གང་རུང་དུ་མེད་ན་བདེན་པར་མེད་པས་ཁྱབ་པའི་ཕྱིར།
རྟགས་གྲུབ་སྟེ། དབུ་མ་རྒྱན་ལས། གཅིག་དང་དུ་མ་མ་གཏོགས་པའི། །རྣམ་པ་
གཞན་དང་ལྡན་པ་ཡི། །དངོས་པོ་མི་རུང་འདི་གཉིས་ནི། ། ཕན་ཚུན་སྤངས་ཏེ་གནས་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་པ།
པའི་ཕྱིར་རོ། །ཞེས་གསུངས་པའི་ཕྱིར། །
བྱས་པ་ལ། ཁོ་ན་རེ། བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མ་གང་
རུང་དུ་མེད་པ་ཆོས་ཅན། གཞི་ལམ་རྣམ་གསུམ་བདེན་མེད་དུ་སྒྲུབ་པའི་ཐ་སྙད་
འབའ་ཞིག་སྒྲུབ་ཀྱི་རྟགས་ཡང་དག་མ་ཡིན་པར་ཐལ། དེ་དེ་སྒྲུབ་ཀྱི་ཁྱབ་བྱེད་མ་
དམིགས་པའི་རྟགས་ཡང་དག་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། རྗེ་བཙུན་
གྱི་མཐའ་དཔྱོད་ལས། ཊཱིཀ་ལས། དེ་དེ་སྒྲུབ་ཀྱི་ཁྱབ་བྱེད་མ་དམིགས་པའི་རྟགས་
སུ་བཤད་པའི་ཕྱིར་ཞེས་གསུངས་པའི་ཕྱིར། འདོད་མི་ནུས་པར་ཐལ། རྗེའི་ཚད་
མའི་ལམ་བསྒྲིགས་ལས། རང་བཞིན་གཅིག་ཐ་དད་ཀྱིས་སྟོང་པ་དེ་རང་བཞིན་མེད་
པའི་དོན་ལྡོག་ཡིན་པས་ཐ་སྙད་འབའ་ཞིག་སྒྲུབ་ཡིན་གྱིས་དོན་སྒྲུབ་མིན་ཏེ། ཞེས་
དང་༑ དབུ་མ་རྒྱན་གྱི་འགྲེལ་པ་ལས། རྨོངས་པ་རྣམས་ལ་དངོས་པོ་ཐམས་ཅད་ངོ་
བོ་ཉིད་མེད་པ་ཉིད་ཀྱི་ཐ་སྙད་དུ་རུང་བ་ཉིད་རབ་ཏུ་བསྒྲུབ་པའི་ཕྱིར། དམ་བཅའ་བའི་
དོན་གྱི་ཕྱོགས་གཅིག་གི་གཏན་ཚིགས་ཡིན་ནོ། །ཞེས་གསུངས་པའི་ཕྱིར། རིགས་
པའི་དབང་ཕྱུག་སེ་ར་རྗེ་བཙུན་པ་དང༌། ཀུན་མཁྱེན་འཇམ་དབྱངས་བཞད་པའི་རྡོ་
རྗེ་སྟེ་མཁས་པའི་དབང་པོ་རྣམ་གཉིས། འདི་སྐོར་དགོངས་པ་ཕལ་ཆེར་མཐུན་ནམ་
སྙམ་པས་རྣམ་དཔྱོད་དང་ལྡན་པས་དཔྱད་འཚལ། ཡང་ཁོ་ན་རེ། ཐལ་འགྱུར་བས་
རང་རྒྱུད་ཀྱི་རྟགས་ཁས་ལེན་པར་ཐལ། སློབ་དཔོན་སེང་གེ་བཟང་པོས་རང་རྒྱུད་ཀྱི་
རྟགས་ཞལ་གྱིས་བཞེད་པའི་ཕྱིར་ན་མ་ཁྱབ། ཡང་ཁོ་ན་རེ། སེམས་ཙམ་པས་གཞི་
གྲུབ་ན་རང་གི་མཚན་ཉིད་ཀྱི་གྲུབ་པས་ཁྱབ་པར་ཁས་ལེན་པར་ཐལ། དབུ་མ་རང་
རྒྱུད་པས་གཞི་གྲུབ་ན་རང་གི་མཚན་ཉིད་ཀྱི་གྲུབ་པས་ཁྱབ་པར་ཁས་ལེན་པའི་ཕྱིར་
ན་མ་ཁྱབ་སྟེ། འདི་པའི་ལུགས་ལ་རང་གི་མཚན་ཉིད་ཀྱི་གྲུབ་པ། རང་ངོས་ནས་
གྲུབ་པ། རང་བཞིན་གྱིས་གྲུབ་པ་རྣམས་ཁས་ལེན། བདེན་པར་གྲུབ་པ། དོན་དམ་
པར་གྲུབ་པ། གནས་ལུགས་སུ་གྲུབ་པ་རྣམས་ཁས་མི་ལེན་པའི་ཁྱད་པར་འཐད་པའི་
ཕྱིར། ཡང་ཁོ་ན་རེ། གང་ཟག་ཆོས་ཅན། རྫས་ཡོད་ཡིན་པར་ཐལ། རྫས་སུ་གྲུབ་



སྐབས་དང་བོའི་རྣམ་བཤད།
པའི་ཕྱིར་ན་མ་ཁྱབ། འདོད་མི་ནུས་ཏེ། བཏགས་ཡོད་ཡིན་པའི་ཕྱིར། བདེན་གྲུབ་
ཀྱི་གཅིག་དང་བདེན་གྲུབ་ཀྱི་དུ་མ་གང་རུང་དུ་མ་གྲུབ་པ་ཆོས་ཅན། གནས་ལུགས་
མཐར་ཐུག་མ་ཡིན་པར་ཐལ། གཞི་ལམ་རྣམ་གསུམ་བདེན་མེད་དུ་སྒྲུབ་པའི་རྟགས་
ཡང་དག་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། བདེན་གྲུབ་ཀྱི་གཅིག་དང་
བདེན་གྲུབ་ཀྱི་དུ་མ་གང་རུང་དུ་འཛིན་པ། བདེན་འཛིན་ཡིན་པའི་ཕྱིར། ཡང་ཁོ་ན་
རེ༑ སློབ་དཔོན་སངས་རྒྱས་བསྐྱངས་ཆོས་ཅན། ཆོས་ཐམས་ཅད་རང་གི་མཚན་ཉིད་
ཀྱི་གྲུབ་པར་ཁས་ལེན་པར་ཐལ། དབུ་མ་པ་ཡིན་པའི་ཕྱིར་ན་མ་ཁྱབ། འདོད་མི་ནུས་
ཏེ༑ ཆོས་ཐམས་ཅད་རང་གི་མཚན་ཉིད་ཀྱི་མ་གྲུབ་པར་ཁས་ལེན་པའི་ནང་པའི་གྲུབ་
མཐའ་སྨྲ་བ་ཞིག་ཡོད་པའི་ཕྱིར་ཏེ། ཤེས་རབ་སྙིང་པོ་སྒྲ་ཇི་བཞིན་དུ་ཁས་ལེན་པའི་
ནང་པའི་གྲུབ་མཐའ་སྨྲ་བ་ཞིག་ཡོད་པའི་ཕྱིར།
མྱང་འདས།
ཉན་ཐོས་དང་དེའི་ཕྱོགས་སུ་བསླན་པ་ཞེས་པའི་སྐབས་སུ་གཉིས་ལས།
དང་པོ་སྤྱི་དོན།༽ལ། མྱང་འདས་ཀྱི་མཚན་ཉིད། དབྱེ་བ། ས་མཚམས་གསུམ། ཉོན་
སྒྲིབ་མ་ལུས་པར་སྤངས་པའི་སོ་སོར་བརྟགས་འགོག་དེ་མྱང་འདས་ཀྱི་མཚན་ཉིད།
དེ་ལ་དབྱེ་ན། ལྷག་བཅས་ཀྱི་མྱང་འདས་དང༌། ལྷག་མེད་མྱང་འདས། མི་གནས་པའི་
མྱང་འདས་གསུམ། ཉོན་སྒྲིབ་མ་ལུས་པ་སྤངས་ཤིང་། སྡུག་བསྔལ་གྱི་ཕུང་པོ་ལྷག་
མ་དང་བཅས་པའི་དམན་པའི་མྱང་འདས་དང་པོའི་མཚན་ཉིད། ཉོན་སྒྲིབ་མ་ལུས་
པ་སྤངས་ཤིང་སྡུག་བསྔལ་གྱི་ཕུང་པོ་ལྷག་མ་དང་བྲལ་བའི་དམན་པའི་མྱང་འདས་
གཉིས་པའི་མཚན་ཉིད། ཁམས་གསུམ་གང་རུང་གི་རྟེན་ཅན་གྱི་ཉན་ཐོས་དགྲ་བཅོམ་
པའི་རྒྱུད་ཀྱི་འགོག་བདེན་དང་པོའི་མཚན་གཞི། བདེ་བ་ཅན་གྱི་རྟེན་ཅན་གྱི་ཉན་ཐོས་
དགྲ་བཅོམ་པའི་རྒྱུད་ཀྱི་འགོག་བདེན་གཉིས་པའི་མཚན་གཞི། སྒྲིབ་གཉིས་མ་ལུས་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
པར་སྤངས་པའི་སོ་སོར་བརྟགས་འགོག་དེ་མི་གནས་པའི་མྱང་འདས་ཀྱི་མཚན་ཉིད།
དེ་དང་ཐེག་ཆེན་གྱི་མྱང་འདས་དོན་གཅིག གསུམ་པ་ས་མཚམས་དགྲ་བཅོམ་པ་
མཐའ་དག་གི་རྒྱུད་ལ་ཡོད།
གཉིས་པ་༼མཐའ་དཔྱད་པ།༽ལ། ཁ་ཅིག ཉོན་སྒྲིབ་ཀུན་བཏགས་སྤངས་པའི་
ཉན་ཐོས་མཐོང་ལམ་པའི་རྒྱུད་ཀྱི་བྲལ་བ་ཆོས་ཅན། མྱང་འདས་ཡིན་པར་ཐལ།
འགོག་བདེན་ཡིན་པའི་ཕྱིར་ན་མ་ཁྱབ། འདོད་པའི་རྟེན་ཅན་གྱི་ཉན་ཐོས་དགྲ་བཅོམ་
ཚེ་དེ་ལ་ཐེག་ཆེན་ལམ་དུ་ཞུགས་པའི་བྱང་སེམས་ཚོགས་ལམ་པའི་རྒྱུད་ཀྱི་མྱང་
འདས་ཆོས་ཅན། ལྷག་བཅས་མྱང་འདས་ཡིན་པར་ཐལ། སྡུག་བསྔལ་གྱི་ཕུང་པོའི་
ལྷག་མ་དང་བཅས་པའི་མྱང་འདས་ཡིན་པའི་ཕྱིར་ན་མ་ཁྱབ། ཡང་དེ་ཆོས་ཅན། མི་
གནས་པའི་མྱང་འདས་ཡིན་པར་ཐལ། ཐེག་ཆེན་གང་ཟག་གི་རྒྱུད་ཀྱི་མྱང་འདས་
ཡིན་པའི་ཕྱིར་ན་མ་ཁྱབ་སྟེ། མི་གནས་པའི་མྱང་འདས་དང་། སངས་འཕགས་ཀྱི་
རྒྱུད་ཀྱི་མྱང་འདས་གཉིས་དོན་གཅིག་ཡིན་པའི་ཕྱིར།
མཁྱེན་གསུམ།
དེ་ལ་ཐམས་ཅད་མཁྱེན་པ་ཉིད་གསུམ་གྱིས་དོན་བརྒྱད་བསྡུས་ལ་ཞེས་པའི་
སྐབས་སུ་གཉིས་ལས། དང་པོ་༼སྤྱི་དོན།༽ནི། དོན་མངོན་པར་རྟོགས་པ་བརྒྱད་པོ་
གང་རུང་ཡིན་ན། མཁྱེན་གསུམ་གང་རུང་གི་རྣམ་པ་ཡིན་པས་ཁྱབ་ཀྱང་། ཚུལ་དེ་
ལྟར་ཉམས་སུ་ལེན་པ་ནི། མཁྱེན་གསུམ་གྱིས་མངོན་པར་རྟོགས་པ་བརྒྱད་བསྡུས་
པའི་དོན་ཡིན་ལ། མཁྱེན་གསུམ་ལ་བསྟོད་པས་མངོན་རྟོགས་བརྒྱད་ལ་བསྟོད་པར་
འགྱུར་བས་དོན་དེ་ལ་དགོངས་ནས་མཁྱེན་གསུམ་ལ་དངོས་སུ་བསྟོད་པར་མཛད་པ་
ཡིན་པའི་ཕྱིར། །
གཉིས་པ་༼མཐའ་དཔྱད་པ། ༽ལ། ཁོ་ན་རེ། མཁྱེན་གསུམ་གྱིས་མངོན་པར་



སྐབས་དང་བོའི་རྣམ་བཤད།
རྟོགས་པར་བརྒྱད་བསྡུས་པར་ཐལ། དམ་བཅའ་དེ་འཐད་པའི་ཕྱིར། འདོད་ན། མངོན་
པར་རྟོགས་པ་བརྒྱད་སྡུད་བྱེད་ཀྱི་མཁྱེན་གསུམ་ཡོད་པར་ཐལ། འདོད་པའི་ཕྱིར་ན་
མ་ཁྱབ། འདོད་ན་སྦྱོར་བཞི་སྡུད་བྱེད་ཀྱི་མཁྱེན་གསུམ་ཡོད་པར་ཐལ་ལོ། ཐེག་ཆེན་
ཚོགས་ལམ་ཆོས་ཅན། ལམ་བདེན་ཡིན་པར་ཐལ། ལམ་བདེན་གྱིས་བསྡུས་པའི་
ཕྱིར་ན་མ་ཁྱབ། མཁྱེན་གསུམ་ཡིན་པ་ཡོད་བྱས་པ་ལ་ཁོ་ན་རེ། མཁྱེན་གསུམ་ཡིན་
པ་རྣམ་མཁྱེན་ཡིན་པར་ཐལ། མཁྱེན་གསུམ་ཡིན་ན་རྣམ་མཁྱེན་ཡིན་དགོས་པའི་
ཕྱིར་ན་མ་ཁྱབ། སངས་འཕགས་ཀྱི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་
རྟོགས་པའི་མཁྱེན་པ་དེ་མཁྱེན་གསུམ་ཡིན་བྱས་པ་ལ། ཁོ་ན་རེ། སངས་འཕགས་
ཀྱི་རྒྱུད་ཀྱི་མཁྱེན་པ་ཡིན་ན། མཁྱེན་གསུམ་ཡིན་པས་ཁྱབ་པར་ཐལ། ༼མ་དཔེ་ནང་།
མཁྱེན་གསུམ་ཡིན་པར་ཐལ། ཞེས་གསལ་༽ འདོད་པའི་ཕྱིར་ན་མ་ཁྱབ། འདོད་ན། སངས་
རྒྱས་འཕགས་པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། མཁྱེན་གསུམ་ཡིན་པ་
ཡིན་པར་ཐལ། དེའི་རྒྱུད་ཀྱི་མཁྱེན་པ་ཡིན་པའི་ཕྱིར། རྟགས་སླ། འདོད་མི་ནུས་པར་
ཐལ༑ གཞི་ཤེས་མ་ཡིན་པའི་ཕྱིར། དེར་ཐལ། ཐེག་ཆེན་གྱི་རྟོགས་རིགས་ཡིན་པའི་
ཕྱིར། བསྡུས་ཚུལ་ལ་མཁས་དབང་རྣམ་གཉིས་དགོངས་པ་མཐུན།
གཞུང་དངོས་བཤད་པ།
གཉིས་པ་༼གཞུང་དངོས་བཤད་པ།༽གཞུང་དངོས་བཤད་པ་ལ། བཤད་པ་ལ་
འཇུག་པ། བཤད་པ་ཉིད་ཉེ་བར་འགོད་པ་དང་། བསྡུས་དོན་གཞན་བསྟན་པ་གསུམ།
དང་པོ་༼བཤད་པ་ལ་འཇུག་པ། ༽བཤད་པ་ལ་འཇུག་པའི་མཆོད་བརྗོད་ནི། །
ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་ཁྲིད་མཛད་གང་ཡིན་དང་། །
འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་རྟེན་དོན་གྲུབ་མཛད་པ་གང་། །
གང་དང་ཡང་དག་ལྡན་པའི་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུངས་བ། །



1
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་པ།
ཉན་ཐོས་བྱང་ཆུབ་སེམས་དཔའི་ཆོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ་ལོ། །
ཉན་ཐོས་ཞི་བ་འཚོལ་རྣམས་ཞེས་སོགས་གསུངས། དོན་ནི། རྟེན་ཉན་རང་རང་དོན་
དུ་སྡུག་ཀུན་སྤངས་པའི་ཞི་བ་མྱང་འདས་འཚོལ་བ་པོ་རྣམས་ཆོས་ཅན། ཁྱོད་འབྲས་
བུ་སྡུག་ཀུན་ཉེ་བར་ཞི་བའི་ཉེར་ཞིར་འཁྲིད་པའི་ཐབས་ཡོད་དེ། གང་ཟག་གི་བདག་
མེད་རྟོགས་པའི་ཀུན་ཤེས་དེ་གཞི་ཤེས་གང་ཡིན་པའི་ཐབས་དེ་ཉིད་ཀྱིས་འཁྲིད་པར་
མཛད་པའི་ཕྱིར། རྟེན་འགྲོ་ལ་ཕན་པ་སྒྲུབ་པར་བྱེད་པའི་བྱང་འཕགས་རྣམས་ཆོས་
ཅན༑ ཁྱོད་ཀྱི་འབྲས་བུ་འཇིག་རྟེན་གདུལ་བྱ་རིགས་ཅན་གསུམ་གྱི་དོན་སྒྲུབ་པའི་
ཐབས་ཡོད་དེ། ལམ་གསུམ་བདག་མེད་པར་རྟོགས་པའི་ལམ་ཤེས་གང་ཡིན་པའི་
ཐབས་དེ་ཉིད་ཀྱིས་འཁྲིད་པར་མཛད་པའི་ཕྱིར། རྟེན་ཐུབ་པ་སངས་རྒྱས་བཅོམ་ལྡན་
འདས་རྣམས་ཆོས་ཅན། ཁྱོད་ཀྱི་འབྲས་བུ་བརྗོད་བྱ་རྣམ་པ་ཀུན་ལྡན་གྱི་སྡེ་སྣོད་རིན་
པོ་ཆེ་སྣ་ཚོགས་འདི་གསུངས་པའི་ཐབས་ཡོད་དེ། ཆོས་རྣམས་ཀྱི་ངོ་བོ་རྒྱུ་འབྲས་ཀྱི་
རྣམ་པ་ཐམས་ཅད་བདག་མེད་དུ་རྟོགས་པའི་རྣམ་མཁྱེན་གང་དང་ཡང་དག་ལྡན་པའི་
ཐབས་དེ་ལ་བརྟེན་ནས་བསྐོར་བའི་ཕྱིར། མཁྱེན་གསུམ་ཆོས་ཅན། འཕགས་བཞིའི་
བཞེད་དོན་སྒྲུབ་ནུས་ཀྱི་ཡོན་ཏན་དང་ལྡན་པ་ཡིན་ཏེ། རང་སྲས་ཉན་ཐོས་འཕགས་
པ་དང་བྱང་སེམས་འཕགས་པའི་ཚོགས་དང་བཅས་པ་སྟེ། རང་རྒྱལ་དང་སངས་
རྒྱས་འཕགས་པ་རྣམས་ཀྱི་བཞེད་དོན་སྒྲུབ་པའི་ཡོན་ཏན་རྣམས་དང་ལྡན་པའི་ཕྱིར།
གོ་རིམ་དང་གྲངས་ངེས་སོགས་གོང་དུ་བཤད་ཟིན་ལ། དེ་ལྟར་བསྟོད་པས་རྒྱན་གྱི་
ཆེད་དུ་བྱ་བའི་གདུལ་བྱས་ཡུམ་གྱི་ངོ་བོ་དང་ནུས་པ་ལ་དང་བ་བསྐྱེད་པའི་དགོས་པ་
ཁྱད་པར་ཅན་དང་ལྡན་པའི་ཕྱིར། །
ཆོས་འཁོར།
རྐང་པ་བཞི་པའི་དོན་འཆད་པའི་འགྲེལ་པ་ལས། རྣམ་པ་ཐམས་ཅད་སྐྱེ་བ་



སྐབས་དང་བོའི་རྣམ་བཤད།
19
མེད་པར་ཞེས་སོགས་ཀྱི་སྐབས་སུ། སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་
དོན། ༽ལ། ཆོས་འཁོར་གྱི་ངོ་བོ། དབྱེ་བ། ངེས་ཚིག་དང་གསུམ། དང་པོ་༼ཆོས་འཁོར་
གྱི་ངོ་བོ།༽ནི། བཀའ་དང་ལམ་ཞུགས་ཀྱི་མངོན་རྟོགས་གང་རུང་གི་བསྡུས་པའི་དམ་
ཆོས། ཆོས་འཁོར་གྱི་མཚན་ཉིད། གཉིས་པ་༼དབྱེ་བ།༽དེ་ལ་དབྱེ་ན། ལུང་གི་ཆོས་
འཁོར་དང་། རྟོགས་པའི་ཆོས་འཁོར་གཉིས། སངས་རྒྱས་ཀྱི་བཀའ་ཡི་བསྡུས་པའི་
རྣམ་དཀར་གྱི་ཡོན་ཏན། ལུང་གི་ཆོས་འཁོར་གྱི་མཚན་ཉིད། དེ་ལ་དབྱེ་ན། བཀའ་དང་
པོ་བདེན་བཞིའི་ཆོས་འཁོར། བར་པ་མཚན་ཉིད་མེད་པའི་ཆོས་འཁོར། ཐ་མ་ལེགས་
པར་རྣམ་པར་ཕྱེ་བའི་ཆོས་འཁོར་དང་གསུམ། བདེན་བཞི་དངོས་ཀྱི་བརྗོད་བྱའི་གཙོ་
བོར་བྱས་ནས་སྟོན་པའི་ཆེད་དུ་བྱ་བའི་གདུལ་བྱ་ཉན་ཐོས་ལ་གཙོ་བོར་གསུངས་
པའི་ཐེག་དམན་གྱི་ཐུན་མོང་མ་ཡིན་པའི་མདོ་དེ། བཀའ་དང་པོ་བདེན་བཞིའི་ཆོས་
འཁོར་གྱི་མཚན་ཉིད། སྟོང་ཉིད་དངོས་ཀྱི་བརྗོད་བྱའི་གཙོ་བོར་བྱས་ནས་སྟོན་པའི་
ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་ལ་གཙོ་བོར་གསུངས་པའི་ཐེག་
ཆེན་གྱི་ཐུན་མོང་མ་ཡིན་པའི་མདོ། བཀའ་བར་པ་མཚན་ཉིད་མེད་པའི་ཆོས་འཁོར་
གྱི་མཚན་ཉིད། མཚན་ཉིད་གསུམ་ལ་སེམས་ཙམ་པའི་འདོད་པ་ལྟར་གྱི་བདེན་པར་
ཡོད་མེད་ཀྱི་ཁྱད་པར་ཕྱེ་ནས་སྟོན་པའི་ཆེད་དུ་བྱ་བའི་གདུལ་བྱ་ཐེག་པ་ཆེ་ཆུང་
གི་རིགས་ཅན་ལ་གཙོ་བོར་གསུངས་པའི་ཐེག་པ་ཐུན་མོང་བའི་མདོ་དེ། བཀའ་ཐ་
མ་ལེགས་པར་ཕྱེ་བའི་ཆོས་འཁོར་གྱི་མཚན་ཉིད། འཁོར་ལོ་དང་པོ་དང་དགོངས་
འགྲེལ་ལས་གསུངས་པའི་འཁོར་ལོ་དང་པོ་དོན་གཅིག མཚན་གཞི་ནི། ལྔ་སྡེ་ལ་
གསུངས་པའི་ཆོས་ཀྱི་འཁོར་ལོའི་མདོའམ། མར་མེའི་མདོ་ལྟ་བུ་ལ་བྱེད། འཁོར་ལོ་
བར་པ་དང་དགོངས་འགྲེལ་ནས་གསུངས་པའི་འཁོར་ལོ་བར་པ་དོན་གཅིག མཚན་
གཞི་ནི། ཤེས་རབ་སྙིང་པོ་དང༌། རྒྱས་འབྲིང་བསྡུས་གསུམ་ལྟ་བུ་ལ་བྱེད། འཁོར་ལོ་
ཐ་མ་དང་དགོངས་འགྲེལ་ལས་གསུངས་པའི་འཁོར་ལོ་ཐ་མ་དོན་གཅིག མཚན་གཞི་
ནི༑ མདོ་སྡེ་དགོངས་འགྲེལ་ལྟ་བུ་ལ་བྱེད།



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
ཉིད། འཁོར་ལོ་བར་པའི་མཚན་གཞིར་འདོད་ཚུལ་མི་་རང་རྒྱུད་པའི་སློབ་མ་
ཡང་མདོ་ལ་དབྱེ་ན། དྲང་དོན་གྱི་མདོ་དང་། ངེས་དོན་གྱི་མདོ་གཉིས། དྲང་
དོན་གྱི་མདོ་དང་ངེས་དོན་གྱི་མདོ་གང་རུང་གང་ཞིག ཀུན་རྫོབ་བདེན་པ་དངོས་ཀྱི་
བརྗོད་བྱའི་གཙོ་བོར་བྱས་ནས་སྟོན་པའི་མདོ་དང་སྒྲས་ཟིན་སྒྲ་ཇི་བཞིན་དུ་ཁས་བླང་
དུ་མི་རུང་བའི་མདོ་གང་རུང་དུ་དམིགས་པ་དེ། དྲང་དོན་གྱི་མདོའི་མཚན་ཉིད། དྲང་
ངེས་ཀྱི་མདོ་གང་རུང་གང་ཞིག རང་གི་སྒྲས་ཟིན་སྒྲ་ཇི་བཞིན་དུ་ཁས་བླང་དུ་རུང་
ཞིང༌། དོན་དམ་བདེན་པ་དངོས་ཀྱི་བརྗོད་བྱའི་གཙོ་བོར་བྱས་ནས་བསྟན་པའི་མདོར་
དམིགས་པ་དེ། ངེས་དོན་གྱི་མདོའི་མཚན་ཉིད། ལམ་ཞུགས་ཀྱི་རྒྱུད་ཀྱི་ཐར་པའི་
ལམ་གྱིས་བསྡུས་པའི་རྣམ་དཀར་གྱི་ཡོན་ཏན་དེ་རྟོགས་པའི་ཆོས་འཁོར་གྱི་མཚན་
ཉིད། དེ་ལ་དབྱེ་ན། ལམ་ལྔ་གསུམ་བཅོ་ལྔ་དང་། ས་བཅུར་དབྱེར་ཡོད། ཡུམ་གྱི་
མདོ་འཁོར་ལོ་བར་པའི་མཚན་གཞིར་བཞེད་པ་ལ་ཤིང་རྟ་ཆེན་པོ་རྣམས་ཁྱད་པར་
མེད་ཀྱང་། དྲང་ངེས་ཀྱི་མཚན་གཞིར་འདོད་ཚུལ་མི་འདྲ་སྟེ། སེམས་ཙམ་པའི་སློབ་
དཔོན་རྣམས་ཤེར་ཕྱིན་གྱི་མདོ་དྲང་དོན་གྱི་མདོར་བཞེད། རང་རྒྱུད་པའི་སློབ་དཔོན་
རྣམས་ཡུམ་བར་པ་ངེས་དོན་གྱི་མདོ་དང༌། ཤེས་རབ་སྙིང་པོ་དྲང་དོན་གྱི་མདོར་
བཞེད། ཐལ་འགྱུར་བའི་སློབ་དཔོན་རྣམས་ཤེས་རབ་སྙིང་པོ་ཡང་ངེས་དོན་གྱི་མདོར་
བཞེད་པའི་ཕྱིར། ཡང་ལུང་གི་ཆོས་འཁོར་ལ་དབྱེ་ན། བྱིན་གྱིས་བརླབས་པའི་བཀའ།
ཞལ་ནས་གསུངས་པའི་བཀའ། རྗེས་སུ་གནང་བའི་བཀའ་གསུམ་ཡོད།
གསུམ་པ་༼རིས་ཚིག་༽ངེས་ཚིག་ནི། སངས་རྒྱས་ཀྱི་བཀའ་དང་ཐར་ལམ་
རྣམས་ཆོས་ཅན། ཁྱོད་ལ་ཆོས་འཁོར་ཞེས་བརྗོད་པའི་རྒྱུ་མཚན་ཡོད་དེ། ཁྱོད་
རྣམས་རང་གི་མི་མཐུན་ཕྱོགས་འཇོམས་པའི་དམ་པའི་ཆོས་ཀྱང་ཡིན། འཁོར་སྒྱུར་
གྱི་འཁོར་ལོ་རིན་པོ་ཆེ་དང་བྱེད་ལས་ཀྱིས་ཆོས་མཚུངས་པས་དེ་ལྟར་བརྗོད་པའི་
ཕྱིར། དེར་ཐལ། སྤྱི་དོན་ཀླུ་དབང་རོལ་མཚོ་ལས། སངས་རྒྱས་བཅོམ་ལྡན་འདས་
ཀྱིས་གདུལ་བྱའི་རྒྱུད་ཀྱི་མི་མཐུན་ཕྱོགས་གཅད་པའི་ཕྱིར་དུ་གསུངས་པའི་བཀའ་
དང་ལམ་ཞུགས་ཀྱི་མངོན་པར་རྟོགས་པས་བསྡུས་པའི་དམ་ཆོས་རྣམས་ཆོས་ཅན།



སྐབས་དང་བོའི་རྣམ་བཤད།
ཁྱོད་ལ་ཆོས་འཁོར་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཆོས་ཀྱང་ཡིན། འཁོར་
ལོའི་སྒྱུར་བའི་རྒྱལ་པོའི་འཁོར་ལོ་རིན་པོ་ཆེ་དང་བྱེད་ལས་ཆོས་མཚུངས་པ་ཡང་
ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར་ཞེས་གསུངས་པའི་ཕྱིར། །
གཉིས་པ་༼མཐའ་དཔྱད་པ།༽ལ། མཁས་པ་ཁ་ཅིག འགྲེལ་པ་དོན་གསལ་ཆོས་
ཅན༑ ལུང་གི་ཆོས་འཁོར་ཡིན་པར་ཐལ། ནང་པ་སངས་རྒྱས་པའི་བསྟན་བཅོས་རྣམ་
དག་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། སངས་རྒྱས་ཀྱི་བཀའ་མ་ཡིན་པའི་
ཕྱིར། བྱས་པ་ལ་ཁོ་ན་རེ། ཡུམ་བར་པའི་མདོ་ཚིག་ཏུ་གྱུར་པའི་མི་རྟག་སོགས་བཅུ་
དྲུག་སྟོན་པའི་མདོ་ཆོས་ཅན། འཁོར་ལོ་དང་པོ་ཡིན་པར་ཐལ། བདེན་བཞི་དངོས་
ཀྱི་བརྗོད་བྱའི་གཙོ་བོར་བྱས་ནས་སྟོན་པའི་མདོ་ཡིན་པའི་ཕྱིར་ན་མ་ཁྱབ། འདོད་
མི་ནུས་པར་ཐལ། ཁྱོད་ཀྱི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་མེད་
པའི་ཕྱིར། སྲིད་པ་འཕོ་བའི་ནང་ཚན་དུ་གྱུར་པའི་སྟོང་ཉིད་སྟོན་པའི་མདོ་ཆོས་ཅན།
འཁོར་ལོ་བར་པ་ཡིན་པར་ཐལ། དོན་དམ་བདེན་པ་དངོས་ཀྱི་བརྗོད་བྱའི་གཙོ་བོར་
བྱས་ནས་སྟོན་པའི་མདོ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ཐེག་པ་ཐུན་
མོང་བའི་མདོ་ཡིན་པའི་ཕྱིར། དེར་ཐལ། ཁྱོད་ཀྱི་ཆེད་དུ་བྱ་བའི་གདུལ་བྱ་ཐེག་པ་ཆེ་
ཆུང་གཉིས་ཀའི་རིགས་ཅན་ཡོད་པའི་ཕྱིར། གཟུང་འཛིན་རྫས་གཞན་གྱིས་སྟོང་པ་
དངོས་སུ་བསྟན་པའི་ཤེར་ཕྱིན་གྱི་མདོའི་གཞུང་ཆོས་ཅན། འཁོར་ལོ་ཐ་མ་ཡིན་པར་
ཐལ༑ སེམས་ཙམ་པའི་ལྟ་བ་སྟོན་པའི་མདོ་ཡིན་པའི་ཕྱིར་ན་མ་ཁྱབ། ཡང་ཁོ་ན་རེ།
དྲང་དོན་དངོས་ཀྱི་བསྟན་བྱའི་གཙོ་བོར་བྱེད་པའི་ངེས་དོན་གྱི་མདོ་ཡོད་པར་ཐལ།
ངེས་དོན་དངོས་ཀྱི་བརྗོད་བྱའི་གཙོ་བོར་བྱེད་པའི་དྲང་དོན་གྱི་མདོ་ཡོད་པའི་ཕྱིར་ན་
མ་ཁྱབ། མ་གྲུབ་ན། དེར་ཐལ། ཤེས་རབ་སྙིང་པོ་དེ་དེ་ཡིན་པའི་ཕྱིར། འཁོར་ལོ་དང་
པོ་ཆོས་ཅན། གདུལ་བྱ་དེ་ཁོ་ན་ཉིད་ཕྲ་མོ་ལ་བཀྲི་བའི་ཕྱིར་དུ་གསུངས་པའི་མདོ་མ་
ཡིན་པར་ཐལ། སྐྱེ་མཆེད་བཅུ་གཉིས་བདེན་གྲུབ་ཏུ་སྟོན་པའི་མདོ་ཡིན་པའི་ཕྱིར་ན་
མ་ཁྱབ་སྟེ། དེ་ལྟར་བསྟན་པ་དེ་གདུལ་བྱ་དེ་ཁོ་ན་ཉིད་ཕྲ་མོ་ལ་རིམ་གྱིས་བཀྲི་བའི་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
སངས་རྒྱས་ཀྱི་ཐབས་མཁས་པ་ཆེན་པོ་ཡིན་པའི་ཕྱིར། འདུལ་བའི་བསླབ་བྱ་སྟོན་
པའི་སྒྲ་ཇི་བཞིན་པའི་མདོ་རྣམས་ཆོས་ཅན། རང་རྒྱུད་པའི་ལུགས་ལ་ངེས་དོན་གྱི་
མདོ་ཡིན་པར་ཐལ། སེམས་ཙམ་པའི་ལུགས་ལ་དེ་རྣམས་ངེས་དོན་གྱི་མདོ་ཡིན་
པའི་ཕྱིར་ན་མ་ཁྱབ། ལམ་མ་ཞུགས་གང་ཟག་གི་རྒྱུད་ཀྱི་སྙིང་རྗེ་ཚད་མེད་རྟོགས་
པའི་བསྟན་པ་ཡིན་པར་ཐལ། དེའི་རྒྱུད་ཀྱི་སྙིང་རྗེ་ཆེན་པོ་རྟོགས་པའི་བསྟན་པ་ཡིན་
པའི་ཕྱིར་ན་མ་ཁྱབ། གཞན་ཡང་། ལམ་མ་ཞུགས་གང་ཟག་གི་རྒྱུད་ལ་བསླབ་པ་
གསུམ་ཅི་རིགས་པའི་ངོ་བོར་གྱུར་པའི་རྟོགས་པའི་ཆོས་འཁོར་ཡོད་པར་ཐལ། དེའི་
རྒྱུད་ལ་སྡེ་སྣོད་གསུམ་ཅི་རིགས་པའི་ངོ་བོར་གྱུར་པའི་ལུང་གི་ཆོས་འཁོར་ཡོད་པའི་
ཕྱིར་ན་མ་ཁྱབ། །
གཞན་ཡང་། སྦྱིན་པ་ལས་ལོངས་སྤྱོད་འབྱུང་བ་སྟོན་པའི་མདོ་ཆོས་ཅན།
དགོངས་གཞི་དགོས་པ་དངོས་ལ་གནོད་བྱེད་གསུམ་དང་ལྡན་པར་སྟོན་པའི་མདོ་
ཡིན་པར་ཐལ། དྲང་དོན་གྱི་མདོ་ཡིན་པའི་ཕྱིར་ན་མ་ཁྱབ། མཁས་པའི་དབང་པོ་
གཉིས་ཆོས་འཁོར་བསྐོར་བ་པོའི་རྟེན་གྱི་གང་ཟག་ལ་སངས་རྒྱས་འཕགས་པ་
དགོས་པར་ཞལ་མཐུན་ཀྱང་། ལུང་རྟོགས་ཀྱི་ཆོས་འཁོར་གྱི་དོན་དང་། འཁོར་ལོ་
གསུམ་གྱི་ཁྱད་པར་འཇོག་ཚུལ་མི་མཐུན་ཏེ། རྗེ་འཇམ་དབྱངས་བཞད་པས་སངས་
རྒྱས་ཀྱི་བསྟན་པ་ཡིན་ན་ཆོས་འཁོར་ཡིན་པས་ཁྱབ་པར་བཞེད་ཀྱང་འཁོར་ལོ་དང་
པོ་དང་དགོངས་འགྲེལ་ལས་བཤད་པའི་འཁོར་ལོ་དང་པོ་གཉིས་དོན་མི་གཅིག་པར་
བཞེད་པ་སོགས་མང་བའི་ཕྱིར། རྗེ་འཇམ་དབྱངས་བཞད་པ་དེ་ཉིད་ཀྱིས་མཛད་པའི་
ཕར་ཕྱིན་ཡིག་ཆ་ལས། གཞན་ཡང་། དེ་ལ་བཀའ་དང་ལམ་གང་རུང་གིས་མ་ཁྱབ་
པར་ཐལ། བཅོམ་ལྡན་འདས་ཀྱི་ལུང་རྟོགས་ཀྱི་དམ་ཆོས་གཉིས་ལ་ཆོས་འཁོར་
གྱིས་ཁྱབ་པའི་ཕྱིར་ཏེ། རྣམ་བཤད་ལས། གདུལ་བྱའི་རྒྱུད་ཀྱི་མི་མཐུན་ཕྱོགས་
གཅད་པའི་ཕྱིར་དུ་གསུངས་པའི་ལུང་དང་མངོན་པར་རྟོགས་པའི་ཆོས་ཇི་སྙེད་པ་
དེ་ཐམས་ཅད་ཆོས་ཀྱི་འཁོར་ལོ་ཡིན། ཞེས་གསུངས་པའི་ཕྱིར། ཁྱབ་སྟེ། དེ་ལྟར་



སྐབས་དང་བོའི་རྣམ་བཤད།
བཤད་པ་རྗེ་ཡབ་སྲས་ཀུན་གྱི་དགོངས་པ་ཡིན་པའི་ཕྱིར་ཏེ། གསེར་ཕྲེང་ལས།
ལུགས་དེ་དག་དོར་ལ་འདིར་ནི་ལུང་དང་རྟོགས་པའི་ཆོས་ཐམས་ཅད་ཆོས་འཁོར་དུ་
འདོད་པར་བྱའོ། །ཞེས་གསུངས་པའི་ཕྱིར། ཞེས་དང༌། ཡང་ཁ་ཅིག་ན་རེ། འཁོར་
ལོ་དང་པོ་ཡིན་ན། དགོངས་འགྲེལ་ལས་བཤད་པའི་འཁོར་ལོ་དང་པོ་ཡིན་པས་
ཁྱབ། དེ་བཞིན་དུ་བར་པ་དང་ཐ་མ་ལའང་ཁྱབ་ཟེར་ན། སྟོན་པས་དུས་དང་པོར་ཝ་རཱ་
ཎཱ་སིར་ལྔ་སྡེ་ལ་ཤམ་ཐབས་ཟླུམ་པོར་བགོ་བ་ལ་བསླབ་པར་བྱའོ། །ཞེས་པའི་མདོ་
ཆོས་ཅན། དགོངས་འགྲེལ་ནས་བཤད་པའི་དངོས་བསྟན་གྱི་འཁོར་ལོ་དང་པོ་ཡིན་
པར་ཐལ། འཁོར་ལོ་དང་པོ་ཡིན་པའི་ཕྱིར། དེར་ཐལ། དུས་དང་པོར་གསུངས་པའི་
མདོ་ཡིན་པའི་ཕྱིར། དུས་དང་པོར་གསུངས་པའི་མདོ་དེ་འཁོར་ལོ་དང་པོའི་མཚན་
ཉིད་ཡིན་པའི་ཕྱིར་ཏེ། ལེགས་བཤད་སྙིང་པོ་ལས། དུས་དང་པོར་གསུངས་ཚད་
ཀྱི་གསུང་རབ་ཐམས་ཅད་ལ་མིན་ཏེ། ཞེས་གསུངས་པའི་ཕྱིར། འདོད་ན། དྲི་ཞུས་
ཀྱི་འཁོར་ལོ་དང་པོ་ཡིན་པར་ཐལ། འདོད་པའི་ཕྱིར། ཁྱབ་སྟེ། དྲི་བ་ཞུས་པ་ལྟར་
དོགས་པ་མེད་པས་འཁོར་ལོ་དང་པོ་དེར་མི་འཇོག་པའི་ཕྱིར་ཏེ། ལེགས་བཤད་སྙིང་
པོ་ལས། དེའི་ཕྱིར། དུས་དང་པོར་བདེན་པ་བཞི་ལས་བརྩམས་ནས་རང་གི་མཚན་
ཉིད་ཡོད་པ་སོགས་སུ་གསུངས་པའི་འཁོར་ལོ་དང་པོ་དྲང་དོན་དུ་སྟོན་པ་ཡིན་གྱི།
ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། དེ་དྲང་དོན་དུ་འགྲེལ་བའི་དོགས་
པ་མེད་པའི་ཕྱིར་ཏེ། ལེགས་བཤད་སྙིང་པོ་ལས། བསླབ་བྱ་གསུངས་པ་ལ་འདིར་
དོགས་པ་གཅོད་མི་དགོས་པ་བཞིན་ནོ། །ཞེས་གསུངས་པའི་ཕྱིར། །
གཞན་ཡང་། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་
བུའི་ཆོས་ཤིག་ཁོ་བོས་རྙེད། །སུ་ལ་བསྟན་ཀྱང་གོ་བར་མི་ནུས་པས། །མི་སྨྲ་ནགས་
ཀྱི་ཚལ་དུ་གནས་པར་བྱ། །ཞེས་པའི་མདོ་ཆོས་ཅན། དགོངས་འགྲེལ་ནས་བཤད་
པའི་དངོས་བསྟན་གྱི་འཁོར་ལོ་དང་པོ་ཡིན་པར་ཐལ། འཁོར་ལོ་དང་པོ་ཡིན་པའི་
ཕྱིར་ཏེ། སངས་རྒྱས་པའི་ཚུལ་བསྟན་མ་ཐག་ཏུ་གསུངས་པའི་མདོ་ཡིན་པའི་ཕྱིར།



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
འདོད་ན། གྲུབ་དོན་གྱི་མདོ་ཚན་དང་པོའི་དངོས་བསྟན་གྱི་དེ་ཡིན་པར་ཐལ། འདོད་
པའི་ཕྱིར། འདོད་ན། དྲང་དོན་གྱི་མདོ་ཡིན་པར་ཐལ། འདོད་པའི་ཕྱིར། ཁྱབ་སྟེ། གྲུབ་
དོན་གྱི་མདོ་ཚན་དང་པོ་ལས། ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་མཆིས་པ།
སྐབས་མཆིས་པ། དྲང་བའི་དོན། ཞེས་གསུངས་པའི་ཕྱིར། འདོད་མི་ནུས་ཏེ། ངེས་
དོན་གྱི་མདོ་ཡིན་པའི་ཕྱིར་ཏེ། ཁྱད་ཆོས་ལྔ་ལྡན་གྱི་སྟོང་ཉིད་དངོས་སུ་སྟོན་པའི་
མདོ་ཡིན་པའི་ཕྱིར། གཞན་ཡང་། དུས་དང་པོར་ལུང་ལས། དགེ་སློང་དག་ཁུར་ཡོད་
དོ༑ ༑ཁུར་ཁུར་བ་པོ་ཡོད་དོ། །ཕུང་པོ་ལྔ་ནི་ཁུར་རོ། །ཁུར་ཁུར་བ་པོ་ནི་གང་ཟག་གོ་
ཞེས་གསུངས་པའི་མདོ་ཆོས་ཅན། དགོངས་འགྲེལ་གྱི་ཚིག་ཟིན་གྱི་འཁོར་ལོ་དང་པོ་
ཡིན་པར་ཐལ། འཁོར་ལོ་དང་པོ་ཡིན་པའི་ཕྱིར། དེར་ཐལ། རང་སྡེ་བསྟན་པར་ཞུགས་
ཟིན་དང་། གཞན་སྡེ་ཁ་ཅིག་བསྟན་པ་ལ་གཞུག་པའི་ཆེད་དུ་གསུངས་པའི་འཁོར་
ལོ་དང་པོ་ཡིན་པའི་ཕྱིར་ཏེ། རྣམ་བཤད་ལས། གཞུག་པ་ལ་ལྡེམ་པོར་དགོངས་པ་
ནི༔ རང་སྡེ་དང་གཞན་སྡེ་ཁ་ཅིག་རྗེས་སུ་གཟུང་བའི་ཆེད་དུ་གང་ཟག་གི་བདག་ཡོད་
པར་གསུངས་པ་ལྟ་བུའོ། །ཞེས་གསུངས་པའི་ཕྱིར། འདོད་ན། དྲི་ཞུས་ཀྱི་འཁོར་ལོ་
དང་པོ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དགག་བྱ་རང་འཛིན་རྟོག་
པའི་ཞེན་གཞིར་རང་མཚན་གྱིས་གྲུབ་པ་ལ་མ་བརྩམས་པའི་ཕྱིར། ཁྱབ་སྟེ། དེར་མ་
བརྩམས་པ་ལ་དོགས་པ་མེད་པའི་ཕྱིར་ཏེ། སྨྲ་བ་ཟླ་མེད་སྟོན་པ་གཉིས་པ་ཆོས་ཀྱི་
རྒྱལ་པོ་ཙོང་ཁ་པ་ཆེན་པོའི་ལེགས་བཤད་སྙིང་པོ་ལས། རང་གི་མཚན་ཉིད་སོགས་
སུ་གསུངས་པའི་འཁོར་ལོ་དང་པོ་དྲང་དོན་དུ་སྟོན་གྱི་ཞེས་གསུངས་པའི་ཕྱིར།
བཤད་པ་ཉིད་ཉེ་བར་འགོད་པ།
གཉིས་པ་བཤད་པ་ཉིད་ཉེ་བར་འགོད་པ་ལ། དགོས་དོན། བསྡུས་དོན། ཚིག་
དོན་གསུམ་ལས།



སྐབས་དང་བོའི་རྣམ་བཤད།
དང་པོ་༼དགོས་དོན།༽དགོས་དོན་ནི།
རྣམ་པ་ཐམས་ཅད་མཁྱེན་ཉིད་ལམ། །
སྟོན་པས་འདི་ལས་བཤད་པ་གང་། །
གཞན་གྱིས་མྱོང་བ་མ་ཡིན་ཏེ། །
ཆོས་སྤྱོད་བཅུ་ཡི་བདག་ཉིད་ཀྱི། །
མདོ་དོན་དྲན་པ་ལ་བཞག་ནས། །
བློ་དང་ལྡན་པས་མཐོང་འགྱུར་ཕྱིར། །
བདེ་བླག་ཏུ་ནི་རྟོགས་པ་ཞེས། །
བྱ་བ་རྩོམ་པའི་དགོས་པ་ཡིན། །
རྣམ་པ་ཐམས་ཅད་མཁྱེན་ཉིད་ལམ། །ཞེས་པ་ནས། བྱ་བ་རྩོམ་པའི་དགོས་
པ་ཡིན་ཞེས་པའི་བར་གསུངས། དེ་ཡང་རྣམ་བཤད་རིགས་པ་ལས། མདོ་དོན་སྨྲ་
བ་རྣམས་ལ་ནི། །ངས་ནི་མན་ངག་སྦྱིན་པར་བྱ། །དགོས་པ་བསྡུས་པའི་དོན་བཅས་
དང་༑ ༑ཚིག་དོན་བཅས་ཤིང་མཚམས་སྦྱར་བཅས། །བརྒལ་ལན་བཅས་ཏེ་བསྙད་
པར་བྱ། །ཞེས་གསུངས་པ་ལྟར། རྗེ་བཙུན་གྱི་མདོ་བཤད་ཐབས་ཡན་ལག་ལྔའི་སྒོ་
ནས་བཤད་པ་ཡིན་ཏེ། རྣམ་པ་ཐམས་ཅད་མཁྱེན་ཉིད་ལམ་ཞེས་སོགས་ཀྱིས་དགོས་
དོན་གྱི་སྒོ་ནས་འཆད། གཉིས་པ་༼བསྡུས་དོན།༽བསྡུས་དོན་ནི། ཤེས་རབ་ཕ་རོལ་
ཕྱིན་པ་ནི་ཞེས་སོགས་ཀྱིས་འཆད། གསུམ་པ་༼ཚིག་དོན།༽ཚིག་དོན་ནི། སེམས་
བསྐྱེད་པ་ནི་གཞན་དོན་ཕྱིར་ཞེས་སོགས་ཀྱིས་འཆད། བཞི་པ་མཚམས་སྦྱོར་ནི། དེ་
ནས་ཐམས་ཅད་ཤེས་པ་དང་། དེ་ནས་སེངྒེ་རྣམ་བསྒྱིངས་ཞེས་སོགས་ཀྱིས་འཆད།
ལྔ་པ་བརྒལ་ལན་ནི། ཆོས་ཀྱི་དབྱིངས་ལ་སོགས་དང་། དེ་ལ་ཀླན་ཀ་སྤང་བ་སོགས་
དང༌། དངོས་པོ་བརྗོད་དུ་མེད་པ་ཞེས་སོགས་ཀྱིས་འཆད།
ངག་དོན་ནི། བསྟན་བཅོས་མངོན་རྟོགས་རྒྱན་ཆོས་ཅན། ཁྱོད་རྩོམ་པ་ལ་
ཡུམ་གྱི་མདོ་དང་ཟློས་པའི་སྐྱོན་མེད་ཅིང་དགོས་པ་ཡོད་དེ། ཁྱོད་ལ་བརྟེན་ནས་



26
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
ཡུམ་གྱི་མདོའི་དོན་བདེ་བླག་ཏུ་རྟོགས་པ་ཞེས་བྱ་བ་དེ་ཁྱོད་རྩོམ་པའི་དགོས་པ་ཡིན་
པའི་ཕྱིར། བསྟན་བཅོས་འདི་ཆོས་ཅན། དགོས་པ་ཁྱད་པར་ཅན་དང་ལྡན་ཏེ། ཁྱོད་
ལ་བརྟེན་ནས་རྣམ་མཁྱེན་མཚོན་བྱེད་ཀྱི་ཆོས་བཅུ་ཡི་བདག་ཉིད་ཅན་གྱི་མདོ་རྒྱས་
འབྲིང་བསྡུས་གསུམ་གྱི་དོན་ཐོས་བསམ་གྱིས་དྲན་པ་ལ་བཞག་ནས་བློ་གྲོས་དང་
ལྡན་པའི་བྱང་ཆུབ་སེམས་དཔའ་རྣམས་ཀྱིས་མངོན་སུམ་དུ་མཐོང་བར་འགྱུར་བའི་
ཕྱིར། འདི་ཆོས་ཅན། བརྗོད་བྱ་ཁྱད་པར་ཅན་དང་ལྡན་ཏེ། རྣམ་པ་ཐམས་ཅད་མཁྱེན་
པའི་ཡེ་ཤེས་ཉིད་ཀྱིས་མངོན་སུམ་དུ་གཟིགས་ཤིང་། དེར་བགྲོད་པའི་ལམ་རྣམ་
མཁྱེན་མཚོན་བྱེད་ཀྱི་ཆོས་བཅུ་པོ་གནས་སྐབས་དོན་མངོན་པར་རྟོགས་པ་བརྒྱད་དུ་
ཕྱེ་བ་སྟོན་པས་ཡུམ་རྒྱས་འབྲིང་བསྡུས་གསུམ་པོ་འདི་ལས་བཤད་པ་གང་ཡིན་པ་
དེ་ཁྱོད་ཀྱི་བརྗོད་བྱ་ཡིན་པའི་ཕྱིར། ཁྱོད་ཀྱི་བརྗོད་བྱའི་རིམ་པ་དེ་རྣམས་ཆོས་ཅན།
གང་ཟག་གང་ཡང་རུང་བས་རྫོགས་པར་ཉམས་སུ་མྱོང་བ་མ་ཡིན་ཏེ། ཕྱི་རོལ་པ་
དང་ཉན་རང་ལ་སོགས་པ་གཞན་གྱིས་རང་ལམ་ནས་རྫོགས་པར་ཉམས་སུ་ལེན་མི་
ནུས་པའི་ཕྱིར། འདི་ཆོས་ཅན། ཁྱོད་ཀྱི་འབྲེལ་བ་ཡོད་དེ། ཁྱོད་ཀྱི་ཉིང་དགོས་དགོས་
པ་ལ་འབྲེལ། དགོས་པ་བརྗོད་བྱ་ལ་འབྲེལ། དེ་ཁྱོད་ལ་འབྲེལ་བའི་འབྲེལ་བ་དེ་ཁྱོད་
ཀྱི་འབྲེལ་བ་ཡིན་པའི་ཕྱིར།
ཡང་དག་མཐའ།
འདིའི་སྐབས་ཀྱི་རྩོད་སྤོང་གི་ལན་ལ་ཤེས་བྱེད་ཀྱི་ལུང་། རབ་འབྱོར་བྱང་
ཆུབ་སེམས་དཔའ་རྣམས་ཀྱིས་ཉན་ཐོས་ཀྱི་ལམ་གང་ཡིན་པ་དང༌། ཞེས་སོགས་ཀྱི་
སྐབས་སུ། སྤྱི་དོན་དང་། མཐའ་དཔྱད་པ་གཉིས། དང་པོ་༼སྤྱི་དོན།༽ལ། འདིར་བསྟན་
ལམ་གསུམ་ངོས་འཛིན་པ། རྫོགས་སྨིན་སྦྱང་གསུམ་གྱི་ཚད་བཤད་པ། ཉན་རང་
སྤང་རྟོགས་ཀྱི་རིགས་རྫོགས་པའི་ཚད་བཤད་པ། འདིར་བསྟན་ཡང་དག་མཐའ་ངོས་



སྐབས་དང་བོའི་རྣམ་བཤད།
བཟུང་ནས་དེ་མངོན་དུ་བྱས་པའི་ཚད་བཤད་པའོ། ། དང་པོ་༼འདིར་བསྟན་ལམ་གསུམ་
ངོས་འཛིན་པ།༽ནི། གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་པ་དེ།
འདིར་བསྟན་ཉན་ཐོས་ཀྱི་ལམ་ཡིན། གཉིས་སྟོང་མངོན་སུམ་དུ་རྟོགས་པའི་མཁྱེན་
པ་དེ། འདིར་བསྟན་རང་རྒྱལ་གྱི་ལམ་ཡིན། བདེན་མེད་མངོན་སུམ་དུ་རྟོགས་པའི་
མཁྱེན་པ་དེ། འདིར་བསྟན་སངས་རྒྱས་ཀྱི་ལམ་ཡིན་ནོ། །
གཉིས་པ་༼རྫོགས་སྨིན་སྦྱང་གསུམ་གྱི་ཚད་བཤད་པ་༽ནི། སངས་རྒྱས་ཀྱི་ཞིང་
ཁྱད་པར་ཅན་གྱི་གདུལ་བྱའི་ཆེད་དུ་དམ་བཅས་པའི་སྨོན་ལམ་གྱི་དགེ་རྩའི་ནུས་པ་
ཡོངས་སུ་རྫོགས་པར་བྱས་པ་དེ། སྨོན་ལམ་རྫོགས་པའི་ཚད། སངས་རྒྱས་ཀྱི་ཞིང་
བྱེ་བ་ཕྲག་བརྒྱར་སྐུའི་བཀོད་པ་བྱེ་བ་ཕྲག་བརྒྱ་དང༌། སྐུའི་བཀོད་པ་རེ་རེའི་འཁོར་
དུ་སེམས་ཅན་བགྲང་ལས་འདས་པ་ཆོས་ཚིགས་སུ་བཅད་པ་རེ་རེས་འཕགས་པའི་
གོ་འཕང་ལ་འགོད་བཞིན་པའི་རྒྱུའི་དགེ་རྩའི་ནུས་པ་ཡོངས་སུ་རྫོགས་པ་དེ། སེམས་
ཅན་སྨིན་པར་བྱས་པའི་ཚད་། ལོངས་སྐུའི་ཞིང་དང་། སྤྲུལ་སྐུའི་ཞིང་ཁྱད་པར་ཅན་
འགྲུབ་པའི་རྒྱུའི་དགེ་རྩའི་ནུས་པ་ཡོངས་སུ་རྫོགས་པ་དེ། སངས་རྒྱས་ཀྱི་ཞིང་
སྦྱངས་པའི་ཚད་ཡིན་ནོ། །འདི་གཉིས་ལ་མཁས་པའི་དབང་པོ་རྣམ་གཉིས་དགོངས་
པ་མཐུན། །
གསུམ་པ་༼ཉན་རང་སྤང་རྟོགས་ཀྱི་རིགས་རྫོགས་པའི་ཚད་བཤད་བ།༽ནི། ཐེག་ཆེན་
རིགས་ངེས་ཀྱི་བྱང་སེམས་ཚོགས་ལམ་པས། ཉན་རང་གི་སྤང་རྟོགས་ཀྱི་རིགས་
རྫོགས་པ་དང་སངས་རྒྱས་པ་དུས་མཉམ་པའི་ཕྱིར། རང་རྒྱལ་གྱི་སྤང་རྟོགས་ཀྱི་
རིགས་རྫོགས་ན། ཉན་ཐོས་ཀྱི་སྤངས་རྟོགས་ཀྱི་རིགས་རྫོགས་པས་ཁྱབ་ཀྱང་། ཉན་
ཐོས་ཀྱི་སྤང་རྟོགས་ཀྱི་རིགས་རྫོགས་ན། རང་རྒྱལ་གྱི་སྤང་རྟོགས་ཀྱི་རིགས་རྫོགས་
པས་མ་ཁྱབ་སྟེ། གཟུགས་ཕྱི་རོལ་དོན་འཛིན་གྱི་རྟོག་པ་སྤང་ན་ཉོན་སྒྲིབ་སྤངས་པས་
ཁྱབ་ཀྱང་། ཉོན་སྒྲིབ་སྤངས་ན་གཟུགས་ཕྱི་རོལ་དོན་འཛིན་གྱི་རྟོག་པ་སྤངས་པས་མ་
ཁྱབ་པའི་ཕྱིར།



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བཞི་པ་༼འདིར་བསྟན་ཡང་དག་མཐའ་ངོས་བཟུང་ནས་དེ་མངོན་དུ་བྱས་པའི་ཚད་བཤད་
བ།༽ནི། ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་དབྱིངས་དེ། འདིར་
བསྟན་ཡང་དག་མཐའ་ཡིན། ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་དབྱིངས་
ལ་རང་གི་བསམ་ངོ་ལ་ལྟོས་ཏེ་སླར་མི་ལྡང་བའི་ཚུལ་གྱིས་མཉམ་པར་བཞག་པ་དེ།
ཐེག་དམན་གྱི་དབང་དུ་བྱས་པའི་འདིར་བསྟན་ཡང་དག་མཐའ་མངོན་དུ་བྱས་པའི་
ཚད་ཡིན། རྫོགས་སྨིན་སྦྱངས་གསུམ་བྱས་རྗེས་སུ། ཁྱབ་པ་འདུ་བྱེད་ཀྱི་སྡུག་བསྔལ་
ཉེ་བར་ཞི་བའི་ཉེར་ཞིའི་དབྱིངས་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པ་
དེ༑ རྫོགས་སྨིན་སྦྱངས་གསུམ་བྱས་རྗེས་སུ་འདིར་བསྟན་ཡང་དག་མཐའ་མངོན་དུ་
བྱས་པའི་ཚད་ཡིན་ནོ། ། །
གཉིས་པ་༼མཐའ་དཔྱད་པ།༽ལ། ཁོ་ན་རེ། ཐེག་ཆེན་ཚོགས་ལམ་ཆོས་ཅན།
སངས་རྒྱས་ཀྱི་ས་ཡིན་པར་ཐལ། སངས་རྒྱས་ཀྱི་ལམ་ཡིན་པའི་ཕྱིར་ན་མ་ཁྱབ།
བྱང་འཕགས་ཀྱི་རྒྱུད་ཀྱི་གང་ཟག་གི་བདག་མེད་མངོན་སུམ་རྟོགས་པའི་མཁྱེན་པ་
ཆོས་ཅན། ཐེག་ཆེན་གྱི་ལམ་མ་ཡིན་པར་ཐལ། ཐེག་དམན་གྱི་ལམ་ཡིན་པའི་ཕྱིར་ན་
མ་ཁྱབ་སྟེ། དེ་གཉིས་མི་འགལ་བའི་ཕྱིར། གཉིས་སྟོང་རྟོགས་པའི་རྣམ་མཁྱེན་ཆོས་
ཅན༑ རང་རྒྱལ་གྱི་ས་ཡིན་པར་ཐལ། རང་རྒྱལ་གྱི་ལམ་ཡིན་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། རང་རྒྱལ་གྱི་ས་ཡིན་ན་རང་རྒྱལ་རང་རྒྱུད་ཀྱིས་བསྡུས་
དགོས་པའི་ཕྱིར། གཞན་ཡང་། བྱང་སེམས་འཕགས་པ་ཆོས་ཅན། སེམས་ཅན་སྨིན་
པར་བྱས་པའི་གང་ཟག་ཡིན་པར་ཐལ། སེམས་ཅན་སྨིན་པ་ཡིན་པའི་ཕྱིར་ན་མ་ཁྱབ།
བྱང་སེམས་ས་བརྒྱད་པ་བ་ཆོས་ཅན། སངས་རྒྱས་ཀྱི་ཞིང་ཡོངས་སུ་སྦྱངས་པའི་
གང་ཟག་ཡིན་པར་ཐལ། ཞིང་དག་སྦྱོར་བ་ཐོབ་པའི་གང་ཟག་ཡིན་པའི་ཕྱིར་ན་མ་
ཁྱབ། བྱང་སེམས་ས་དང་པོ་བ་ཆོས་ཅན། སྨོན་ལམ་ཡོངས་སུ་རྫོགས་པར་བྱས་པའི་
གང་ཟག་ཡིན་པར་ཐལ། སྨོན་ལམ་ཁྱད་པར་ཅན་འགྲུབ་པའི་གང་ཟག་ཡིན་པའི་ཕྱིར་
ན་མ་ཁྱབ། གཞན་ཡང་། བྱང་སེམས་ས་དང་པོ་བ་ཆོས་ཅན། ཉན་རང་གི་སྤངས་པ་



སྐབས་དང་བོའི་རྣམ་བཤད།
དང་རྟོགས་པའི་རིགས་རྫོགས་པའི་གང་ཟག་ཡིན་པར་ཐལ། གང་ཟག་གི་བདག་མེད་
དང་གཉིས་སྟོང་གཉིས་ཀ་མངོན་སུམ་དུ་རྟོགས་པའི་གང་ཟག་ཡིན་པའི་ཕྱིར་ན་མ་
ཁྱབ། རིགས་ངེས་བྱང་སེམས་མཐོང་ལམ་རྣམ་གྲོལ་ལམ་པ་བ་ཆོས་ཅན། ཉན་རང་
གི་སྤངས་པའི་རིགས་རྫོགས་པའི་གང་ཟག་ཡིན་པར་ཐལ། ཉོན་སྒྲིབ་ཀུན་བཏགས་
མ་ལུས་པ་སྤངས་པའི་གང་ཟག་གང་ཞིག གཟུགས་ཕྱི་རོལ་དོན་འཛིན་གྱི་རྟོག་པ་
ཀུན་བཏགས་མ་ལུས་པ་སྤངས་པའི་གང་ཟག་ཡིན་པའི་ཕྱིར་ན་མ་ཁྱབ། ཁྱབ་པ་འདུ་
བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞིའི་དབྱིངས་ཆོས་ཅན། ཡང་དག་མཐའ་ཡིན་
པར་ཐལ། འདིར་བསྟན་ཡང་དག་མཐའ་ཡིན་པའི་ཕྱིར་ན་མ་ཁྱབ། སེམས་ཀྱི་གནས་
ལུགས་མཐར་ཐུག་ཆོས་ཅན། འདིར་བསྟན་ཡང་དག་མཐའ་ཡིན་པར་ཐལ། ཡང་དག་
པའི་མཐའ་ཡིན་པའི་ཕྱིར་ན་མ་ཁྱབ་སྟེ། ཡང་དག་པའི་མཐའ་དང་སྟོང་ཉིད་གཉིས་
དོན་གཅིག་ཡིན་པའི་ཕྱིར། རྒྱུན་མཐའི་བར་ཆད་མེད་ལམ་པ་ཆོས་ཅན། ཆོས་ཉིད་
ལ་སླར་མི་ལྡང་བའི་ཚུལ་གྱིས་མཉམ་པར་བཞག་པའི་གང་ཟག་ཡིན་པར་ཐལ། ཆོས་
ཉིད་ལ་མཉམ་པར་བཞག་པ་གང་ཞིག དེ་ལས་ལྡང་མི་སྲིད་པའི་ཕྱིར་ན་མ་ཁྱབ་སྟེ།
ཆོས་ཉིད་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པའི་གང་ཟག ཆོས་ཉིད་
མངོན་དུ་བྱས་པའི་གང་ཟག གཞན་དོན་འབད་མེད་ལྷུན་གྲུབ་ཏུ་བྱས་པའི་གང་ཟག་
ཆོས་སྐུ་མངོན་དུ་བྱས་པའི་གང་ཟག མཉམ་རྗེས་ངོ་བོ་གཅིག་ཏུ་སོང་བའི་གང་ཟག་
ལྔ་པོ་གང་རུང་ཡིན་ན། སངས་རྒྱས་འཕགས་པ་ཡིན་དགོས་པའི་ཕྱིར་ཏེ། དེ་འདྲའི་
སེམས་ཅན་མེད་པའི་ཕྱིར།
བཀའ་བསྟན་བཅོས།
རྣམ་པ་ཐམས་ཅད་མཁྱེན་ཉིད་ལམ་ཞེས་པའི་སྐབས་སུ། སྤྱི་དོན་དང་མཐའ་
དཔྱད་པ་གཉིས། དང་པོ་༼སྤྱི་དོན།༽ནི། ཁྱད་ཆོས་བཞི་དང་ལྡན་པའི་སངས་རྒྱས་



30
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
ཀྱི་གསུང་རབ་དེ། སངས་རྒྱས་ཀྱི་བཀའི་མཚན་ཉིད་ཡིན་པའི་ཕྱིར་ཏེ། རྣམ་བཤད་
རིགས་པ་ལས། ཉོན་མོངས་དགྲ་རྣམས་མ་ལུས་འཆོས་པ་དང་། །ངན་འགྲོ་སྲིད་ལས་
སྐྱོབ་བྱེད་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་
པོ་འདི་དག་གཞན་གྱི་ལུགས་ལ་མེད། །ཅེས་གསུངས་པའི་ཕྱིར། འཆོས་སྐྱོབ་ཀྱི་
ཡོན་ཏན་གཉིས་དང་ལྡན་པའི་ངག་རྣམ་དག་དེ། སངས་རྒྱས་པའི་བསྟན་བཅོས་རྣམ་
དག་གི་མཚན་ཉིད་ཡིན་པའི་ཕྱིར་ཏེ། རྒྱུད་བླ་མ་ལས། གང་ཞིག་རྒྱལ་བའི་བསྟན་
པ་འབའ་ཞིག་གི །དབང་བྱས་རྣམ་གཡེང་མེད་ཡིད་ཅན་གྱིས་བཤད། །ཐར་པ་ཐོབ་
པའི་ཐབས་དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླང་། །ཞེས་
གསུངས་པའི་ཕྱིར། །
གཉིས་པ་༼མཐའ་དཔྱད་པ།༽ལ་མཁས་པ་ཁ་ཅིག བསྟན་བཅོས་མངོན་རྟོགས་
རྒྱན་ཆོས་ཅན། བཀའ་མ་ཡིན་པར་ཐལ། བསྟན་བཅོས་ཡིན་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། རྗེ་བཙུན་བྱམས་པ་སངས་རྒྱས་འཕགས་པ་ཡིན་པའི་ཕྱིར།
འཕགས་པ་ཤཱ་རིའི་བུའི་ངག་ཏུ་གྱུར་པའི་སངས་རྒྱས་ཀྱི་བཀའ་ཆོས་ཅན། སངས་
རྒྱས་ཀྱི་གསུང་ཡིན་པར་ཐལ། སངས་རྒྱས་ཀྱི་གསུང་རབ་ཡིན་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། ཉན་ཐོས་ཀྱི་ངག་ཡིན་པའི་ཕྱིར། བཀའ་དང་བསྟན་བཅོས་
འགལ་བར་ཐལ། བཀའ་དང་བསྟན་བཅོས་གཉིས་སུ་ཕྱེ་བའི་བཀའ་དང་། བཀའ་དང་
བསྟན་བཅོས་གཉིས་སུ་ཕྱེ་བའི་བསྟན་བཅོས་འགལ་བ་ཡིན་པའི་ཕྱིར་ན་མ་ཁྱབ།
བསྟན་བཅོས་མངོན་རྟོགས་རྒྱན་ཆོས་ཅན། སྟོང་ཉིད་དངོས་ཀྱི་བརྗོད་བྱའི་གཙོ་བོར་
བྱས་ནས་བསྟན་པར་ཐལ། རྒྱས་འབྲིང་བསྡུས་གསུམ་གྱི་དགོངས་འགྲེལ་ཡིན་པའི་
ཕྱིར་ན་མ་ཁྱབ། ལྷའི་དབང་པོ་བརྒྱ་བྱིན་ཆོས་ཅན། ཁྱོད་ཀྱི་ངག་ཏུ་གྱུར་པའི་བཀའ་
མེད་པར་ཐལ། ཁྱོད་སངས་རྒྱས་འཕགས་པ་མ་ཡིན་པའི་ཕྱིར་ན་མ་ཁྱབ་སྟེ། སངས་
རྒྱས་ཀྱིས་རྒྱུད་བྱིན་གྱིས་བརླབས་ནས་སེམས་ཅན་རང་འགའ་བ་རྣམས་ཀྱིས་ཀྱང་
ཆོས་ཀྱི་ཚིག་དོན་འདྲི་བ་དང་ལན་འདེབས་པ་ལ་སྤོབས་པ་ཐོགས་པ་མེད་པར་



སྐབས་དང་བོའི་རྣམ་བཤད།
འཇུག་པ་མདོ་སྡེ་དུ་མ་ལས་གསུངས་པའི་ཕྱིར།
བསྡུས་དོན།
གཉིས་པ་བསྡུས་དོན་ལ། ལུས་མདོར་བསྟན་དང༌། ལུས་རྒྱས་བཤད་གཉིས།
དང་པོ་༼ལུས་མདོར་བསྟན།༽ནི། །
ཤེས་རབ་ཕ་རོལ་ཕྱིན་པ་ནི། །
དངོས་བོ་བརྒྱད་ཀྱིས་ཡང་དག་བཤད། །
རྣམ་ཀུན་མཁྱེན་ཉིད་ལམ་ཤེས་ཉིད། །
དེ་ནས་ཐམས་ཅད་ཤེས་པ་ཉིད། །
རྣམ་ཀུན་མངོན་རྫོགས་རྟོགས་པ་དང་། །
རྩེ་མོར་ཕྱིན་དང་མཐར་གྱིས་པ། །
སྐད་ཅིག་གཅིག་མངོན་རྫོགས་བྱང་ཆུབ། །
ཆོས་ཀྱི་སྐུ་དང་དེ་རྣམ་བརྒྱད། །
ཤེས་རབ་ཕ་རོལ་ཕྱིན་པ་ནི་ཞེས་སོགས་ཀྱིས་བསྟན། སྤྱིའི་དོན་ནི། ཆོས་
བཅུ་མངོན་སུམ་དུ་རྟོགས་པའི་ཡེ་ཤེས་མཐར་ཐུག རྣམ་མཁྱེན་གྱི་མཚན་ཉིད། དབྱེ་
ན༑ ཤེས་བྱའི་རྣམ་པ་མ་ལུས་པ་མཁྱེན་པའི་རྣམ་མཁྱེན། རྒྱུ་འབྲས་ཀྱི་གཙོ་བོ་དོན་
བདུན་ཅུ་མཁྱེན་པའི་རྣམ་མཁྱེན་གཉིས་ཡོད། ས་མཚམས་སངས་རྒྱས་ཀྱི་ས་ཁོ་
ནར་ཡོད། རང་རྒྱུད་ལྡན་གྱི་གང་ཟག་གི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་
པའི་ཤེས་རབ་ཀྱིས་ཟིན་པའི་ཐེག་ཆེན་འཕགས་པའི་མཁྱེན་པ་ལམ་ཤེས་ཀྱི་མཚན་
ཉིད། དབྱེ་ན། ཉན་ཐོས་ཀྱི་ལམ་ཤེས་པའི་ལམ་ཤེས། རང་རྒྱལ་གྱི་ལམ་ཤེས་པའི་
ལམ་ཤེས། ཐེག་ཆེན་གྱི་ལམ་ཤེས་པའི་ལམ་ཤེས་གསུམ་ཡོད། ས་མཚམས་ཐེག་
ཆེན་གྱི་མཐོང་ལམ་ནས་སངས་རྒྱས་ཀྱི་སའི་བར་དུ་ཡོད། ཐེག་དམན་གྱི་རྟོགས་སུ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
གནས་པའི་འཕགས་རྒྱུད་ཀྱི་མཁྱེན་པ། གཞི་ཤེས་ཀྱི་མཚན་ཉིད། དབྱེ་ན། མི་མཐུན་
ཕྱོགས་ཀྱི་གཞི་ཤེས་དང༌། གཉེན་པོ་ཕྱོགས་ཀྱི་གཞི་ཤེས་གཉིས་ཡོད། ས་མཚམས་
འཕགས་པ་མཐའ་དག་གི་རྒྱུད་ལ་ཡོད། མཁྱེན་གསུམ་གྱི་རྣམ་པ་སྒོམ་པའི་ཤེས་རབ་
ཀྱིས་ཟིན་པའི་སེམས་དཔའི་རྣལ་འབྱོར། རྣམ་རྫོགས་སྦྱོར་བའི་མཚན་ཉིད། དབྱེ་
ན༑ བརྒྱ་བདུན་ཅུ་རྩ་གསུམ་ཡོད། ས་མཚམས་ཐེག་ཆེན་གྱི་ཚོགས་ལམ་ནས་རྒྱུན་
མཐའི་བར་དུ་ཡོད། མཁྱེན་གསུམ་བསྡུས་སྒོམ་ཐེག་ཆེན་གྱི་ཚོགས་ལམ་ལས་རབ་
ཏུ་གྱུར་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར། རྩེ་སྦྱོར་གྱི་མཚན་
ཉིད། དབྱེ་ན་བཞི་ཡོད། ས་མཚམས་ཐེག་ཆེན་སྦྱོར་ལམ་དྲོད་ནས་རྒྱུན་མཐའི་བར་
དུ་ཡོད། མཁྱེན་གསུམ་གྱི་རྣམ་པ་ལ་བརྟན་པ་ཐོབ་དོན་དུ་མཁྱེན་གསུམ་གྱི་རྣམ་པ་
རིམ་གྱིས་བསྒོམས་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་གང་ཞིག
རྒྱུན་མཐའི་སྔ་ལོགས་ཚུན་ཆད་ཀྱིས་བསྡུས་པ། མཐར་གྱིས་སྦྱོར་བའི་མཚན་ཉིད།
དབྱེ་ན་བཅུ་གསུམ་ཡོད། ས་མཚམས་ཐེག་ཆེན་གྱི་ཚོགས་ལམ་ནས་རྒྱུན་མཐའི་
སྔ་ལོགས་ཀྱི་བར་དུ་ཡོད། བྱ་རྫོགས་ཀྱི་སྐད་ཅིག་མའི་ཐུང་མཐའ་གཅིག་ལ་མཁྱེན་
གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་དངོས་ཡུལ་དུ་བྱེད་པའི་ནུས་པ་ཐོབ་པའི་
སེམས་དཔའི་རྣལ་འབྱོར་མཐར་ཐུག སྐད་ཅིག་མའི་སྦྱོར་བའི་མཚན་ཉིད། དབྱེ་ན་
བཞི་ཡོད། ས་མཚམས་རྒྱུན་མཐའ་ཁོ་ནར་ཡོད། མཁྱེན་གསུམ་གྱི་རྣམ་པ་བསྒོམས་
སྟོབས་ཀྱིས་ཐོབ་པའི་འབྲས་བུ་མཐར་ཐུག འབྲས་བུ་ཆོས་སྐུའི་མཚན་ཉིད། དབྱེ་ན་
བཞི་ཡོད། ས་མཚམས་སངས་རྒྱས་ཀྱི་ས་ཁོ་ནར་ཡོད། ་
ཤེས་རབ་ཕ་རོལ་ཕྱིན་པ་ནི་ཞེས་པའི་སྐབས་སུ་གཉིས་ལས། དང་པོ་༼སྤྱི་
དོན།༽ནི། ཁྱད་ཆོས་གསུམ་གྱིས་ཁྱད་པར་དུ་བྱས་པའི་མཐར་ཕྱིན་པའི་ཡེ་ཤེས་
དེ༑ ཤེར་ཕྱིན་གྱི་མཚན་ཉིད། ཁྱད་ཆོས་གསུམ་ནི། རྟེན་གྱི་ཁྱད་པར་སངས་རྒྱས་
འཕགས་པ་ཁོ་ནའི་རྒྱུད་ལ་ཡོད་པ། ངོ་བོའི་ཁྱད་པར་གཉིས་སུ་མེད་པའི་ཡེ་ཤེས་
ཡིན་པ། དགག་བྱ་དང་བྲལ་བའི་ཁྱད་པར་བདེན་སྟོང་སྒྱུ་མ་ལྟ་བུ་ཡིན་པའི་ཕྱིར། དེ་



སྐབས་དང་བོའི་རྣམ་བཤད།
བཅུའི་དེ ་ཉེན་བཙལ།
ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། རང་བཞིན་ཤེར་ཕྱིན། གཞུང་ཤེར་ཕྱིན།
ལམ་ཤེར་ཕྱིན། འབྲས་བུ་ཤེར་ཕྱིན་དང་བཞིའོ། །དང་པོ་དང་སྟོང་ཉིད་དོན་གཅིག
གཉིས་པ་དང་ཐེག་ཆེན་གྱི་གདམས་ངག་དོན་གཅིག གསུམ་པ་དང་ཐེག་ཆེན་སློབ་
ལམ་དོན་གཅིག བཞི་པ་དང་རྣམ་མཁྱེན་དོན་གཅིག ཤེར་ཕྱིན་གྱི་ས་མཚམས་
སངས་རྒྱས་ཀྱི་ས་ཁོ་ནར་ཡོད། །
གཉིས་པ་༼མཐའ་དཔྱད་པ།༽ལ། མཁས་པ་ཁ་ཅིག སློབ་ལམ་ན་ཤེར་ཕྱིན་
ཡོད་པར་ཐལ། དེ་ན་ཤེར་ཕྱིན་གྱི་ཉམས་ལེན་ཡོད་པའི་ཕྱིར་ན་མ་ཁྱབ། ཕར་ཕྱིན་
བཅུའི་ཉམས་ལེན་ཁྱད་པར་ཅན་བྱང་སེམས་ཀྱི་ས་བཅུ་དང་སྦྱར་ནས་བཤད་དགོས་
པའི་ཕྱིར། ཐེག་ཆེན་གྱི་མཐོང་ལམ་ཆོས་ཅན། ཤེར་ཕྱིན་ཡིན་པར་ཐལ། ལམ་ཤེར་
ཕྱིན་ཡིན་པའི་ཕྱིར་ན་མ་ཁྱབ་སྟེ། ལམ་ཤེར་ཕྱིན་ཡིན་ན་ཤེར་ཕྱིན་མ་ཡིན་དགོས་
པའི་ཕྱིར། སངས་རྒྱས་འཕགས་པའི་མིག་གི་རྣམ་པར་ཤེས་པ་ཆོས་ཅན། རྣལ་
འབྱོར་མངོན་སུམ་ཡིན་པར་ཐལ། ཤེར་ཕྱིན་ཡིན་པའི་ཕྱིར་ན་མ་ཁྱབ། འདོད་མི་
ནུས་པར་ཐལ། དབང་ཤེས་ཡིན་པའི་ཕྱིར། གཞན་ཡང་། མདོ་ཡི་དོན་ཡང་དག་
པར་གྲུབ་པར་ཐལ། རྗེ་བཙུན་གྱིས་མདོའི་དོན་ཡང་དག་པར་བཤད་པའི་ཕྱིར་ན་མ་
ཁྱབ། དུས་གསུམ་ཅིག་ཅར་དུ་སངས་རྒྱས་འཕགས་པས་རྟོགས་པར་ཐལ། སངས་
རྒྱས་འཕགས་པས་དུས་གསུམ་ཅིག་ཅར་དུ་རྟོགས་པའི་ཕྱིར་ན་མ་ཁྱབ། འདིར་སློབ་
ལམ་ན་ཤེར་ཕྱིན་མེད་པར་འདོད་པ་སོགས་ཀུན་མཁྱེན་འཇམ་དབྱངས་བཞད་པའི་
དགོངས་པ་དང་མི་མཐུན་པ་མང་དུ་ཡོད་དེ། དེ་ཉིད་ཀྱིས་མཛད་པའི་ཕར་ཕྱིན་ཡིག་
ཆ་ལས། གསུམ་པ་མཚན་ཉིད། དབྱེ་བ། སྒྲ་བཤད་གསུམ། དང་པོ་ནི། དམ་པ་བཅུ་
དང་ལྡན་པའི་ལམ་འདིར་བསྟན་ཤེར་ཕྱིན་གྱི་མཚན་ཉིད་ཡིན། དབུས་མཐའ་དང་
ཐེག་བསྡུས་ལས་བཤད་དོ། །དབྱེ་ན་ལམ་ཤེར་ཕྱིན་དང༌། འབྲས་བུ་ཤེར་ཕྱིན་གཉིས་
ཡོད། འཁོར་བ་ཕྲ་རགས་ཀྱི་ཕ་རོལ་ཏུ་ཕྱིན་ཟིན་པའི་ཡེ་ཤེས་ཁྱད་པར་གསུམ་མམ་
བཞི་ལྡན་དེ་ལས་སྒྲུབ་ཀྱི་ཤེར་ཕྱིན་གྱི་མཚན་ཉིད། དེ་དང་འབྲས་བུ་ཤེར་ཕྱིན་དོན་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གཅིག ཕ་རོལ་གྱི་དོན་ཡང་དམ་པ་དང་བླ་མེད་དང་འཁོར་བའི་ཕ་རོལ་གསུམ་ལ་
བྱེད། དམ་པ་དྲུག་གམ་བཅུ་ལྡན་གྱི་སློབ་ལམ་དེ་བྱེད་སྒྲུབ་ཀྱིས་བསྟན་པའི་ཕར་ཕྱིན་
གྱི་མཚན་ཉིད། ལམ་ཤེར་ཕྱིན་དང་སངས་རྒྱས་ཀྱི་སར་ཕྱིན་བྱེད་ཀྱི་ཕར་ཕྱིན་དོན་
གཅིག ཡང་སྒྲས་བརྗོད་ཀྱིས་གཞུང་ལམ་འབྲས་བུ་ཤེར་ཕྱིན་གསུམ་ཡོད། ཐེག་ཆེན་
ལམ་འབྲས་བུ་དང་བཅས་པ་སྟོན་པའི་གསུང་རབ་དེ། གཞུང་ཤེར་ཕྱིན་གྱི་མཚན་
ཉིད། དབྱེ་ན། རྒྱས་འབྲིང་བསྡུས་གསུམ་མམ་དགུ་ཡོད། འདི་དག་བཤད་ཚུལ་མང་
ཡང་འདི་ཀ་རང་ཁྱད་པར་འཕགས་པ་ཡིན་ནོ། །ཞེས་གསུངས་པའི་ཕྱིར།
ལུས་རྒྱས་བཤད།
གཉིས་པ་ལུས་རྒྱས་བཤད་ནི།
སེམས་བསྐྱེད་པ་དང་གདམས་ངག་དང་། །
ངེས་འབྱེད་ཡན་ལག་རྣམ་བཞི་དང་། །
སྒྲུབ་པ་ཡི་ནི་རྟེན་གྱུར་པ། །
ཆོས་ཀྱི་དབྱིངས་ཀྱི་རང་བཞིན་དང་། །
དམིགས་པ་དག་དང་ཆེད་དང་ནི། །
གོ་ཆ་འཇུག་པའི་བྱ་བ་དང་། །
ཚོགས་ནི་ངེས་པར་འབྱུང་བཅས་རྣམས། །
ཐུབ་པའི་རྣམ་ཀུན་མཁྱེན་པ་ཉིད། །
མོག་མོག་པོར་བྱེད་ལ་སོགས་དང་། །
སློབ་མ་བསེ་རུའི་ལམ་གང་དང་། །
འདི་དང་གཞན་པའི་ཡོན་ཏན་གྱི། །
ཕན་ཡོན་ཆེ་བ་མཐོང་བའི་ལམ། །
བྱེད་པ་དང་ནི་མོས་པ་དང་། །



སྐབས་དང་བོའི་རྣམ་བཤད།
བསྟོད་དང་བཀུར་དང་བསྔགས་པ་དང་། །
བསྔོ་དང་རྗེས་སུ་ཡི་རང་བ། །
ཡིད་ལ་བྱེད་པ་བླ་མེད་དག ། །
སྒྲུབ་དང་ཤིན་ཏུ་དག་པ་ཞེས། །
བྱ་བ་འདི་ནི་སྒོམ་པའི་ལམ། །
བྱང་ཆུབ་སེམས་དཔའ་མཁས་རྣམས་ཀྱི། །
ལམ་ཤེས་ཉིད་ནི་དེ་འདྲར་བཤད། །
ཤེས་པས་སྲིད་ལ་མི་གནས་ཤིང་། །
སྙིང་རྗེ་ཞི་ལ་མི་གནས་དང་། །
ཐབས་མ་ཡིན་པས་རིང་བ་དང་། །
ཐབས་ཀྱིས་རིང་བ་མ་ཡིན་ཉིད། །
མི་མཐུན་གཉེན་པོའི་ཕྱོགས་དག་དང་། །
སྦྱོར་དང་དེ་ཡི་མཉམ་ཉིད་དང་། །
ཉན་ཐོས་ལ་སོགས་མཐོང་བའི་ལམ། །
དེ་འདྲར་ཀུན་ཤེས་ཉིད་དུ་འདོད། །
རྣམ་པར་སྦྱོར་བ་བཅས་རྣམས་དང་། །
ཡོན་ཏན་སྐྱོན་ནི་མཚན་ཉིད་བཅས། །
ཐར་དང་ངེས་འབྱེད་ཆ་མཐུན་དང་། །
སློབ་པ་ཕྱིར་མི་ལྡོག་པའི་ཚོགས། །
སྲིད་དང་ཞི་བ་མཉམ་ཉིད་དང་། །
ཞིང་དག་བླ་ན་མེད་པ་ནི། །
རྣམ་ཀུན་མངོན་རྫོགས་རྟོགས་པ་སྟེ། །
འདི་ནི་ཐབས་མཁས་བཅས་པ་ཡིན། །



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
དེ་ཡི་རྟགས་དང་རྣམ་འཕེལ་དང་། །
བརྟན་དང་སེམས་ཀུན་གནས་པ་དང་། །
མཐོང་ཞེས་བྱ་དང་སྒོམ་པ་ཞེས། །
བྱ་བའི་ལམ་ནི་སོ་སོ་ལ། །
རྣམ་པ་ཀུན་ཏུ་རྣམ་བཞི་ཡི། །
གཉེན་པོ་རྣམ་པ་བཞི་དང་ནི། །
བར་ཆད་མེད་པའི་ཏིང་ངེ་འཛིན། །
ལོག་པར་བསྒྲུབ་དང་བཅས་པ་ནི། །
རྩེ་མོའི་མངོན་རྟོགས་མཐར་གྱིས་པ། །
རྣམ་གསུམ་རྣམ་བཅུ་སྐད་ཅིག་མ། །
གཅིག་གིས་མངོན་རྫོགས་བྱང་ཆུབ་པ། །
མཚན་ཉིད་ཀྱིས་ནི་རྣམ་པ་བཞི། །
ངོ་བོ་ཉིད་ཡོངས་རྫོགས་བཅས་དང་། །
དེ་བཞིན་གཞན་པ་སྦྲུལ་པ་ནི། །
ཆོས་སྐུ་མཛད་པ་དང་བཅས་པ། །
རྣམ་པ་བཞིར་ནི་ཡང་དག་བརྗོད། །
སེམས་བསྐྱེད་པ་དང་ཞེས་པ་ནས། རྣམ་པ་བཞིར་ནི་ཡང་དག་བརྗོད་ཅེས་
པའི་བར་གྱིས་འཆད། ངག་དོན་ནི། རྣམ་མཁྱེན་མཚོན་བྱེད་ཀྱི་ཆོས་ཀྱི་ཐོག་མ་
སེམས་བསྐྱེད་ནས་འབྲས་བུ་ཆོས་སྐུ་མཚོན་བྱེད་ཀྱི་ཆོས་ཀྱི་ཐ་མ་ཡེ་ཤེས་ཆོས་སྐུ་
མཛད་པ་དང་བཅས་པའི་བར་དོན་བདུན་ཅུ་ངོས་བཟུང་བ་ཡིན་ལ། གོ་རིམ་དང་སོ་
སོའི་རྣམ་གཞག་ཚིག་དོན་གྱི་སྐབས་སུ་རྒྱས་པར་འབྱུང་བས་འདིར་མ་སྤྲོས་སོ། །



སྐབས་དང་བོའི་རྣམ་བཤད།
ཚིག་དོན་ཡན་ལག་རྒྱས་བཤད།
གསུམ་པ་ཚིག་དོན་ཡན་ལག་རྒྱས་བཤད་ལ་གསུམ། མཁྱེན་གསུམ་
བཤད་པ། སྦྱོར་བཞི་བཤད་པ། འབྲས་བུ་ཆོས་སྐུ་བཤད་པའོ། །དང་པོ་༼མཁྱེན་གསུམ་
བཤད་པ།༽ལ་རྣམ་མཁྱེན་བཤད་པ། ལམ་ཤེས་བཤད་པ། གཞི་ཤེས་བཤད་པ་
གསུམ། དང་པོ་༼རྣམ་མཁྱེན་བཤད་པ།༽ནི། ཐོབ་བྱ་རྣམ་མཁྱེན་མཚོན་བྱེད་ཀྱི་ཆོས་
བཤད་པ་ལ་བཅུ་ལས།
སེམས་བསྐྱེད།
དང་པོ་སེམས་བསྐྱེད་བཤད་པ་ལ། སྤྱི་དོན་དང་མཐའ་དཔྱད་པ་གཉིས། དང༌
པོ་༼སྤྱི་དོན།༽ལ་སེམས་བསྐྱེད་སྐྱེ་བའི་རྟེན་དང་། བརྟེན་པ་སེམས་བསྐྱེད་བཤད་པ་
གཉིས། དང་པོ་༼སེམས་བསྐྱེད་སྐྱེ་བའི་རྟེན།༽ལུས་རྟེན་ཡོད་དེ། སེམས་བསྐྱེད་སྐྱེ་བའི་
འགལ་རྐྱེན་དང་བྲལ་ཞིང་། མཐུན་རྐྱེན་ཚང་བའི་འགྲོ་བ་རིགས་དྲུག་གི་རྟེན་ལ་
དངོས་སུ་སེམས་བསྐྱེད་གསར་དུ་སྐྱེ་བ་ཡོད་པའི་ཕྱིར། གཉིས་པ་སེམས་རྟེན་ཡོད་
དེ༑ འདོད་སེམས། བསམ་གཏན་དང་པོའི་ཉེར་སྡོག དེའི་དངོས་གཞི་ཅི་རིགས་ལ་
བརྟེན་ནས་ཀུན་རྫོབ་སེམས་བསྐྱེད་དངོས་སུ་གསར་དུ་སྐྱེ་བའི་ཕྱིར། །
གཉིས་པ་༼བརྟེན་བ་སེམས་བསྐྱེད་བཤད་བ།༽སེམས་བསྐྱེད་ལ། ངོ་བོ། དབྱེ་བ།
ས་མཚམས་གསུམ། དང་པོ་༼ངོ་བོ༽ནི།
སེམས་བསྐྱེད་པ་ནི་གཞན་དོན་ཕྱིར། །
ཡང་དག་རྫོགས་པའི་བྱང་ཆུབ་འདོད། །
དེ་དང་དེར་ནི་མདོ་བཞིན་དུ། །



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གཉིས། ཐེག་ཆེན་པས་རབ་ཏུ་ཕྱེ་བ་དང་པོ་ཟླ་བ་གཉིས་པའི་མཚན་མས་ཐེག་ཆེན་
ད
ནི
བསྡུས་དང་རྒྱས་བའི་སྒོ་ནས་བརྗོད། །
རང་གི་གྲོགས་སུ་གྱུར་པའི་གཞན་དོན་དུ་རྫོགས་པའི་བྱང་ཆུབ་དོན་གཉེར་
གྱི་འདུན་པ་དང་མཚུངས་ལྡན་དུ་གྱུརཔའི་ཐེག་ཆེན་ལམ་གྱི་འཇུག་སྒོའི་རིགས་སུ་
གནས་པའི་ཐེག་ཆེན་གཙོ་བོའི་ཡིད་ཀྱི་རྣམ་རིག་ཁྱད་པར་ཅན་དེ། དེའི་མཚན་ཉིད།
དེ་ལ་ངོ་བོའི་སྒོ་ནས་དབྱེ་ན། སྨོན་པ་སེམས་བསྐྱེད་དང་། འཇུག་པ་སེམས་བསྐྱེད་
གཉིས། ཐེག་ཆེན་ཀུན་རྫོབ་སེམས་བསྐྱེད་གང་ཞིག སྤྱོད་པ་ཉམས་ལེན་གྱི་བྱ་བས་
དངོས་སུ་མ་ཟིན་པས་རབ་ཏུ་ཕྱེ་བ་དང་པོའི་མཚན་ཉིད། དེ་གང་ཞིག སྤྱོད་པ་ཉམས་
ལེན་གྱི་བྱ་བས་དངོས་སུ་ཟིན་པས་རབ་ཏུ་ཕྱེ་བ་གཉིས་པའི་མཚན་ཉིད། །
གསུམ་པ་༼ས་མཚམས།༽ནི། སྨོན་པ་སེམས་བསྐྱེད་ཀྱི་ས་མཚམས་ཐེག་ཆེན་
གྱི་ཚོགས་ལམ་ནས་རྒྱུན་མཐའི་བར་དུ་ཡོད། འཇུག་པ་སེམས་བསྐྱེད་ནི་ཐེག་ཆེན་
གྱི་ཚོགས་ལམ་ནས་སངས་རྒྱས་ཀྱི་སའི་བར་དུ་ཡོད།
དེ་ཡང་ས་གསེར་ཟླ་བ་མེ། །
གཏེར་དང་རིན་ཆེན་འབྱུང་གནས་མཚོ། །
རྡོ་རྗེ་རི་སྨན་བཤེས་གཉེན་དང་། །
ཡིད་བཞིན་ནོར་བུ་ཉི་མ་གླུ། །
རྒྱལ་བོ་མཛོད་དང་ལམ་པོ་ཆེ། །
བཞོན་པ་བཀོད་མའི་ཆུ་དང་ནི། །
སྒྲ་སྙན་ཆུ་བོ་སྤྲིན་རྣམས་ཀྱིས། །
རྣམ་པ་ཉི་ཤུ་རྩ་གཉིས་སོ། །
ཡང་དེ་ལ་དཔེ་གྲོགས་ཆོས་མཐུན་གྱི་སྒོ་ནས་དབྱེ་ན། ཉེར་གཉིས་ཡོད། དེ་
ལ་ཡང་དོན་ཉེར་གཉིས་དང་། དཔེ་ཉེར་གཉིས་རིམ་བཞིན་ཡོད་པའི་ཕྱིར་ཏེ། དཀར་
ཆོས་ཀྱི་རྟེན་གཞི་བྱེད་པའི་ས་ལྟ་བུའི་སེམས་བསྐྱེད་དང་། དེ་བཞིན་དུ་སྦྱར་ཏེ་བྱང་
ཆུབ་ཀྱི་བར་དུ་མི་ཉམས་པའི་གསེར་ལྟ་བུ་དང་། དགེ་བའི་ཆོས་གོང་འཕེལ་དུ་གྱུར་



སྐབས་དང་བོའི་རྣམ་བཤད།
པའི་ཟླ་བ་ལྟ་བུ་དང་། མཁྱེན་གསུམ་སྒོམ་པ་ལ་སྒྲིབ་པའི་བུད་ཤིང་མངོན་གྱུར་བ་
སྲེག་པའི་མེ་ལྟ་བུ་དང་། ལོངས་སྤྱོད་ཀྱིས་སེམས་ཅན་ཚིམ་པར་བྱེད་པའི་གཏེར་ལྟ་
བུ་དང་། ཡོན་ཏན་རིན་པོ་ཆེའི་རྟེན་བྱེད་པའི་རིན་ཆེན་འབྱུང་གནས་ལྟ་བུ་དང་། མི་
འདོད་པ་ཐོག་ཏུ་བབས་ཀྱང་མི་འཁྲུགས་པའི་རྒྱ་མཚོ་ལྟ་བུ་དང༌། ཐེག་ཆེན་གྱི་ལམ་
མི་ཕྱེད་པའི་བརྟན་པ་ཐོབ་པའི་རྡོ་རྗེ་ལྟ་བུ་དང་། གཡེང་བའི་རྣམ་རྟོག་གི་མི་བསྐྱོད་པ་
རི་རབ་ལྟ་བུ་དང་། ཉོན་མོངས་པའི་ནད་ཞི་བར་བྱེད་པ་སྨན་ལྟ་བུ་དང་། སེམས་ཅན་
ཡོངས་སུ་མི་གཏོང་བའི་དགེ་བའི་བཤེས་གཉེན་ལྟ་བུ་དང་། མངོན་ཤེས་ཀྱིས་ཇི་ལྟར་
འདོད་པའི་དོན་སྒྲུབ་པའི་ཡིད་བཞིན་ནོར་བུ་ལྟ་བུ་དང་། གདུལ་བྱ་སྨིན་པར་བྱེད་པའི་
ཉི་མ་ལྟ་བུ་དང་། ཆོས་ཀྱི་སྒྲ་དབྱངས་སྒྲོག་པའི་གླུ་ལྟ་བུ་དང༌། མཐུ་ཐོགས་པ་མེད་
པས་གཞན་དོན་སྒྲུབ་པའི་རྒྱལ་པོ་ལྟ་བུ་དང་། ཚོགས་གཉིས་ཀྱི་མཛོད་འཛིན་པའི་
བང་མཛོད་ལྟ་བུ་དང༌། ཐེག་ཆེན་གྱི་འཕགས་པ་ཐམས་ཅད་ཀྱང་དེ་ནས་གཤེགས་
ཤིང་གཤེགས་པར་འགྱུར་བས་ལམ་པོ་ཆེ་ལྟ་བུ་དང་། སྲིད་ཞིའི་མཐར་མི་ལྷུང་བར་
བགྲོད་པའི་བཞོན་པ་ལྟ་བུ་དང་། ཆོས་ཀྱི་མཛོད་མི་ཟད་པར་འཛིན་པའི་བཀོད་མའི་
ཆུ་ལྟ་བུ་དང་། གདུལ་བྱ་རྣམས་ལ་ཆོས་ཀྱི་སྙན་པ་སྒྲོགས་པའི་སྒྲ་སྙན་ལྟ་བུ་དང་།
གདུལ་བྱ་འདུལ་བའི་ཚུལ་ལ་རྒྱུན་མི་ཆད་དུ་འཇུག་པའི་ཆུ་བོ་ལྟ་བུ་དང་། མཛད་པ་
བཅུ་གཉིས་ཀྱི་སྒོ་ནས་ཆོས་ཀྱི་ཆར་འབེབས་པའི་སྤྲིན་ལྟ་བུའི་སེམས་བསྐྱེད་རྣམས་
སུ་ཕྱེ་བས་ཉི་ཤུ་རྩ་གཉིས་ཡོད་པའི་ཕྱིར་རོ། །གཉིས་པ་དཔེ་ནི། ས་དང་། གསེར་དང་།
ཟླ་བ་ཚེས་པ་དང་། མེ་དང་། གཏེར་དང་། རིན་པོ་ཆེའི་འབྱུང་གནས་དང་། རྒྱ་མཚོ་
དང་༑ རྡོ་རྗེ་དང་། རིའི་རྒྱལ་པོ་དང་། སྨན་དང་། བཤེས་གཉེན་དང་། ཡིད་བཞིན་ནོར་
བུ་དང་། ཉི་མ་དང་། གླུ་དབྱངས་དང་། རྒྱལ་པོ་དང་། མཛོད་དང༌། ལམ་པོ་ཆེ་དང་།
བཞོན་པ་དང་། བཀོད་མའི་ཆུ་དང་། སྒྲ་སྙན་དང་། ཆུ་བོ་དང་། སྤྲིན་ཏེ་ཉེར་གཉིས་ཡོད་
པའི་ཕྱིར། ཡང་དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། དོན་དམ་སེམས་བསྐྱེད་
དང་ཀུན་རྫོབ་སེམས་བསྐྱེད་གཉིས་ལས། སྔ་མའི་མཚན་ཉིད་ནི། དོན་དམ་སེམས་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བསྐྱེད་དང་ཀུན་རྫོབ་སེམས་བསྐྱེད་གང་རུང་གང་ཞིག རྫོགས་བྱང་གི་གནས་ལུགས་
ལ་གཉིས་སྣང་ནུབ་ཅིང་ཤེས་རབ་ཁྱད་པར་ཅན་གྱི་རྟོགས་རིགས་སུ་གནས་པའི་
ཐེག་ཆེན་འཕགས་པའི་གཙོ་བོ་ཡིད་ཀྱི་རྣམ་རིག་དོན་དམ་སེམས་བསྐྱེད་ཀྱི་མཚན་
ཉིད། ས་མཚམས་ཐེག་ཆེན་གྱི་མཐོང་ལམ་ནས་སངས་རྒྱས་ཀྱི་སའི་བར་དུ་ཡོད།
གཉིས་པ་༼མཐའ་དཔྱད་པ།༽ལ་ཁོ་ན་རེ། བྱང་འཕགས་ཀྱི་རྒྱུད་ཀྱི་ཀུན་རྫོབ་
སེམས་བསྐྱེད་ཆོས་ཅན། ཐེག་ཆེན་ལམ་གྱི་འཇུག་སྒོ་ཡིན་པར་ཐལ། དེའི་ལམ་གྱི་
འཇུག་སྒོའི་རིགས་སུ་གནས་པའི་ཕྱིར་ན་མ་ཁྱབ། ཡང་རིགས་ངེས་བྱང་སེམས་
ཚོགས་ལམ་སྐད་ཅིག་དང་པོ་བའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། ཐེག་
ཆེན་ལམ་གྱི་འཇུག་སྒོ་ཡིན་པར་ཐལ། ཚོགས་ལམ་སྐད་ཅིག་དང་པོ་ལ་གནས་པའི་
སེམས་དཔའི་རྒྱུད་ཀྱི་སེམས་བསྐྱེད་ཡིན་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ ཁྱོད་མ་ཐོབ་པར་ཐེག་ཆེན་སེམས་བསྐྱེད་ཐོབ་པ་ཡོད་པའི་ཕྱིར་ཏེ། དམན་
པའི་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པ་ཡོད་
པའི་ཕྱིར། མཐོང་ལམ་བར་ཆད་མེད་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་
ཅན༑ སྤྱོད་པ་ཉམས་ལེན་གྱི་བྱ་བས་དངོས་སུ་ཟིན་པར་ཐལ། ཤེར་ཕྱིར་ཉམས་ལེན་
གྱི་བྱ་བ་མངོན་གྱུར་བས་ཟིན་པའི་ཕྱིར་ན་མ་ཁྱབ། དེར་ཐལ། དེའི་རྒྱུད་ལ་སྟོང་ཉིད་
རྟོགས་པའི་ཤེས་རབ་མངོན་དུ་གྱུར་པའི་ཕྱིར། དེས་ན་སྤྱོད་པ་ཉམས་ལེན་གྱི་བྱ་
བས་དངོས་སུ་ཟིན་པ་ལ་ཟིན་བྱ་ཟིན་བྱེད་གཉིས་ཀ་མངོན་གྱུར་དུ་ཡོད་དགོས་བྱས་
པ་ལ། མཐོང་ལམ་བར་ཆད་མེད་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་
ཅན༑ འཇུག་པ་སེམས་བསྐྱེད་ཡིན་པར་ཐལ། འཇུག་སྡོམ་ཐོབ་ལ་མ་ཉམས་པའི་
རྒྱུད་ཀྱི་སེམས་བསྐྱེད་ཡིན་པའི་ཕྱིར་ན་མ་ཁྱབ། སངས་རྒྱས་འཕགས་པའི་རྒྱུད་ཀྱི་
ཀུན་རྫོབ་སེམས་བསྐྱེད་ཆོས་ཅན། སྨོན་པ་སེམས་བསྐྱེད་ཡིན་པར་ཐལ། རྗེས་ཐོབ་
པའི་རྒྱུད་ཀྱི་སེམས་བསྐྱེད་ཡིན་པའི་ཕྱིར་ན་མ་ཁྱབ། མཐོང་ལམ་བར་ཆད་མེད་ལམ་
པའི་རྒྱུད་ཀྱི་ཀུན་རྫོབ་སེམས་བསྐྱེད་མེད་པར་ཐལ། དེའི་རྒྱུད་ཀྱི་ཀུན་རྫོབ་སེམས་



སྐབས་དང་བོའི་རྣམ་བཤད།
བསྐྱེད་དེ་མཉམ་བཞག་ཡེ་ཤེས་མ་ཡིན་པའི་ཕྱིར་ན་མ་ཁྱབ། ཡང་ཀུན་རྫོབ་སེམས་
བསྐྱེད་རྒྱུད་ལ་མི་ལྡན་པའི་བྱང་སེམས་ཡོད་པར་ཐལ། བྱང་སེམས་ཀྱི་རྩ་ལྟུང་བྱུང་
བའི་བྱང་སེམས་ཡོད་པའི་ཕྱིར་ན་མ་ཁྱབ། སངས་རྒྱས་འཕགས་པ་ཆོས་ཅན། ཁྱོད་
ཀྱི་རྒྱུད་ལ་གཞན་དོན་དོན་གཉེར་གྱི་བློ་མེད་པར་ཐལ། ཁྱོད་གཞན་དོན་མཐར་ཕྱིན་
པའི་གང་ཟག་ཡིན་པའི་ཕྱིར་ན་མ་ཁྱབ། ཉན་ཐོས་དགྲ་བཅོམ་པའི་རྟོགས་པ་སྔོན་
སོང་གི་བྱང་སེམས་ཚོགས་ལམ་པའི་རྒྱུད་ལ་དོན་དམ་སེམས་བསྐྱེད་ཡོད་པར་ཐལ།
དེའི་རྒྱུད་ལ་རྫོགས་བྱང་གི་གནས་ལུགས་ལ་གཉིས་སྣང་ནུབ་པའི་སྟོང་ཉིད་རྟོགས་
པའི་གཙོ་སེམས་ཡོད་པའི་ཕྱིར་ན་མ་ཁྱབ། སྤྱོད་པ་ཉམས་ལེན་གྱི་བྱ་བས་དངོས་སུ་
ཟིན་ཚུལ་སོགས་ལ་ཀུན་མཁྱེན་འཇམ་དབྱངས་བཞད་པའི་དགོངས་པ་དང་མི་མཐུན་
པ་མང་དུ་ཡོད་དེ། དེ་ཉིད་ཀྱིས་མཛད་པའི་ཕར་ཕྱིན་ཡིག་ཆ་ལས། ཕྱིན་དྲུག་གིས་
ཟིན་པའི་ཚད་ཡོད་དེ། ཕྱིན་དྲུག་གི་བྱ་བ་དང་། སེམས་བསྐྱེད་ཀྱི་ཤུགས་དངོས་སུ་
ཅིག་ཅར་དུ་འཇུག་པ་དེ་དེ་ཡིན་པའི་ཕྱིར། དེར་ཐལ། དེ་དུས་སེམས་བསྐྱེད་དངོས་
སུ་མེད་ན་ཡང་དེའི་ཤུགས་དངོས་སུ་དེ་ལ་འཇུག་ན་དེ་དེས་དངོས་སུ་ཟིན་པའི་ཕྱིར་
ཏེ༑ རྣམ་བཤད་ལས་སེམས་བསྐྱེད་ཀྱི་ཀུན་ནས་བསླངས་པ་ཙམ་དུ་མ་ཟད། གཏོང་
བའི་སེམས་པ་སྤེལ་བའི་རྣམ་པ་ཤར་བའི་དུས་ཉིད་ན་རྣམ་མཁྱེན་དོན་གཉེར་གྱི་
དྲན་འདུན་དུ་རེ་བ་དངོས་སུ་ཡོད་པ་ནི་སྤྱོད་པ་ཉམས་ལེན་གྱི་བྱ་བས་དངོས་སུ་ཟིན་
པའི་དོན་ཡིན་ལ། དེ་ལྟ་བུ་མེད་པའི་དུས་ན་དངོས་སུ་མ་ཟིན་པའོ། །ཞེས་གསུངས་
པའི་ཕྱིར། ཁྱབ་སྟེ། སེམས་པ་ཡན་ཆད་ཀྱི་སྦྱིན་པ་དང་། སྤེལ་བའི་རྣམ་པར་ཤར་
བ་ནི་སྦྱིན་པའི་འཁོར་གསུམ་སྤེལ་བ་སྟེ་རེས་ཀྱི་རྣམ་པ་ཤར་བ་དང༌། ལྷག་མས་
རྣམ་མཁྱེན་ཐོབ་འདོད་ཀྱི་དྲན་པ་དངོས་སུ་ཡོད་པར་བཤད་པས་ཟིན་བྱ་ཟིན་བྱེད་དེ་
དངོས་སུ་འཇུག་པར་བཤད་པའི་ཕྱིར། གཞན་ཡང་། དེ་ལྟར་ཟིན་བྱ་ཟིན་བྱེད་གཉིས་
གང་རུང་གཅིག་དངོས་སུ་མེད་ཀྱང་དངོས་སུ་ཟིན་པ་ཡོད་དེ། བྱ་བ་གཉིས་དངོས་སུ་
ཚོགས་པས་དངོས་སུ་ཟིན་པའི་ཕྱིར་ཏེ། ལམ་རིམ་ཆུང་བ་ལས། སྟོང་ཉིད་རྟོགས་པའི་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཤེས་རབ་ཤུགས་དྲག་ན་སྦྱིན་པ་གཏོང་བ་དང་ཕྱག་དང་བསྐོར་བ་སོགས་བྱེད་པའི་
ཚེ༑ དེ་དག་ལ་དམིགས་པའི་བློ་དེ་རྣམས་སྟོང་ཉིད་རྟོགས་པ་མིན་ཡང་དེའི་ཤུགས་
དང་ལྡན་པར་འཇུག་པ་མི་འགལ་ལོ། །ཞེས་གསུངས་པའི་ཕྱིར། དེ་བཞིན་དུ་སེམས་
བསྐྱེད་ཀྱིས་སྟོང་ཉིད་རྟོགས་པའི་མཉམ་བཞག་ཟིན་པ་ཡང་ཡོད་དེ། ལམ་རིམ་ཆུང་
བ་ལས། ཐུན་མགོ་ལྟ་བུ་ལ་བྱང་ཆུབ་ཀྱི་སེམས་ཤུགས་དྲག་པོ་སྔོན་དུ་བཏང་ན་སྟོང་
ཉིད་ཀྱི་ཏིང་ངེ་འཛིན་ལ་མཉམ་པར་བཞག་པའི་ཚེ་བྱང་ཆུབ་ཀྱི་སེམས་དེ་དངོས་སུ་
མེད་ཀྱང་དེའི་རྩིས་ཟིན་པ་མི་འགལ་ཏེ། ཐབས་ཤེས་མ་བྲལ་བའི་ཚུལ་ཡང་དེ་ལྟར་
རོ༑ །ཞེས་གསུངས་པའི་ཕྱིར། །
གདམས་ངག
...༌བབབ་བབས་་་་། །
གཉིས་པ་གདམས་ངག་ལ་དབྱེ་བ་དང་། དགེ་འདུན་དཀོན་མཆོག་བྱེ་བྲག་
ཏུ་བཤད་པ་གཉིས་ལས། དབྱེ་གཞི་གདམས་ངག་ལ། སྤྱི་དོན་དང་། མཐའ་དཔྱོད་པ་
གཉིས། །
སྒྲུབ་དང་་་་་་
ཐར་ལམ་ཕྱིན་ཅི་མ་ལོག་པར་སྟོན་པའི་རྗོད་བྱེད་རྣམ་དག་དེ་གདམས་ངག་གི་
མཚན་ཉིད། ཐེག་ཆེན་སེམས་བསྐྱེད་ཀྱི་ཆེད་དུ་གཉེར་བྱའི་དོན་ཐོབ་བྱེད་ཀྱི་ཐབས་
སུ་གྱུར་པའི་ལམ་འབྲས་གང་རུང་བརྗོད་བྱའི་གཙོ་བོ་སྟོན་པའི་རྗོད་བྱེད་རྣམ་དག་
དེ༑ ཐེག་ཆེན་གྱི་གདམས་ངག་གི་མཚན་ཉིད། དེ་ལ་དབྱེ་ན། སྒྲུབ་པ་རང་གི་ངོ་བོ་ལ་
འདོམས་པའི་གདམས་ངག་སོགས་བཅུ་ཡོད། གདམས་ངག་གི་ངོ་བོ་ལ་མཁས་པའི་
དབང་པོ་རྣམ་གཉིས་དགོངས་པ་མཐུན། གཉིས་པ་ལ་མཁས་པ་ཁ་ཅིག ཉན་ཐོས་
ཀྱི་ངག་ཏུ་གྱུར་པའི་ཐེག་ཆེན་གྱི་གདམས་ངག་ཆོས་ཅན། ཐེག་ཆེན་གྱི་གང་ཟག་གི་
ངག་ཡིན་པར་ཐལ། ཐེག་ཆེན་གྱི་རྗོད་བྱེད་ཀྱི་ངག་ཡིན་པའི་ཕྱིར་ན་མ་ཁྱབ། འཆད་



སྐབས་དང་བོའི་རྣམ་བཤད།
ཉན་གཉིས་ཀའི་ས་མཚམས་ལམ་མ་ཞུགས་ནས་སངས་རྒྱས་ཀྱི་སའི་བར་དུ་ཡོད་
བྱས་པ་ལ། སངས་རྒྱས་ཀྱི་ས་ན་སྔར་མ་ཐོབ་པའི་ཡོན་ཏན་གསར་དུ་ཐོབ་པ་ཡོད་
པར་ཐལ། སངས་རྒྱས་ཀྱིས་སེམས་ཅན་གྱི་ཚུལ་བཟུང་ནས་གདམས་ངག་ཉན་པ་
ཡོད་པའི་ཕྱིར་ན་མ་ཁྱབ། གཞན་ཡང་། སེམས་ཙམ་པའི་རིགས་ཅན་རྗེས་སུ་བཟུང་
བའི་ཕྱིར་དུ་གསུངས་པའི་དགོངས་འགྲེལ་གྱི་མདོ་ཆོས་ཅན། ཐེག་ཆེན་གྱི་གདམས་
ངག་མ་ཡིན་པར་ཐལ། གཞན་དབང་བདེན་གྲུབ་ཏུ་སྟོན་པའི་མདོ་ཡིན་པའི་ཕྱིར་ན་
མ་ཁྱབ་སྟེ། དེ་ལྟར་བསྟན་པས་གདུལ་བྱ་སངས་རྒྱས་ཐོབ་པའི་ཐབས་རྨད་དུ་བྱུང་བ་
ཡིན་པའི་ཕྱིར། དེར་ཐལ། གྲུབ་མཐའི་རིམ་པ་གདུལ་བྱའི་དབང་གིས་འཇོག་དགོས་
པའི་ཕྱིར།
བདེན་གཉིས།
དབྱེ་བ་ལ་བཅུ་ཡོད་པའི་དང་པོ།
་༌་་་་་་་་བདེན་པ་རྣམས་དང་ནི། །
སྒྲུབ་པ་རང་གི་ངོ་བོ་ལ་འདོམས་པའི་སྐབས་སུ་གཉིས། ཤེས་བྱ་བདེན་
གཉིས་ཀྱི་དབྱེ་གཞི། དབྱེ་ན་བདེན་པ་གཉིས་ཡོད། རང་མངོན་སུམ་དུ་རྟོགས་པའི་
མངོན་སུམ་ཚད་མས་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བའི་ཆོས་དེ་
དོན་དམ་བདེན་པའི་མཚན་ཉིད། དབྱེ་ན་སྟོང་ཉིད་བཅུ་དྲུག་སོགས་ཡོད། རང་མངོན་
སུམ་དུ་རྟོགས་པའི་མངོན་སུམ་ཚད་མས་གཉིས་སྣང་དང་བཅས་པའི་ཚུལ་གྱིས་
རྟོགས་པར་བྱ་བའི་ཆོས་དེ་ཀུན་རྫོབ་བདེན་པའི་མཚན་ཉིད། དབྱེ་ན་། ཡང་དག་ཀུན་
རྫོབ་དང་། ལོག་པའི་ཀུན་རྫོབ་གཉིས་ཡོད། རང་མངོན་སུམ་དུ་སྣང་བའི་བློ་ལ་སྣང་
བ་ལྟར་གྱི་དོན་འཇིག་རྟེན་ན་ཡང་དག་པར་གྲགས་པའི་ཆོས། ཡང་དག་ཀུན་རྫོབ་
ཀྱི་མཚན་ཉིད། མཚན་གཞི་གཟུགས་སོགས་ཡུལ་ལྔ་ལྟ་བུ། རང་མངོན་སུམ་དུ་སྣང་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བའི་བློ་ལ་སྣང་བ་ལྟར་གྱི་དོན་འཇིག་རྟེན་ན་རྫུན་པར་གྲགས་པའི་རིགས་སུ་གནས་
པ་དེ། ལོག་པའི་ཀུན་རྫོབ་ཀྱི་མཚན་ཉིད། སྒྱུ་མའི་དཔེ་བདུན་དང་། མེད་པ་རྣམས་
དེའི་མཚན་གཞི། འདིར་མཁས་དབང་རྣམ་གཉིས་དགོངས་པ་མཐུན། གཉིས་པ་ལ་
ཁོ་ན་རེ། ཐལ་འགྱུར་བས་ཡང་དག་ཀུན་རྫོབ་ཁས་ལེན་པར་ཐལ། རང་རྒྱུད་པས་
ཡང་དག་པའི་ཀུན་རྫོབ་ཁས་ལེན་པའི་ཕྱིར་ན་མ་ཁྱབ། གང་ཟག་གི་བདག་མེད་ཕྲ་
མོ་ཆོས་ཅན། དོན་དམ་བདེན་པ་ཡིན་པར་ཐལ། ཉན་ཐོས་མཐོང་ལམ་བར་ཆད་མེད་
ལམ་གྱི་དངོས་ཀྱི་གཞལ་བྱ་ཡིན་པའི་ཕྱིར་ན་མ་ཁྱབ་སྟེ། དེའི་དངོས་ཀྱི་གཞལ་བྱ་
ཡིན་ན་ཀུན་རྫོབ་བདེན་པ་ཡིན་དགོས་པའི་ཕྱིར། ཡུལ་ཅན་ཤེས་པ་ལ། ཡང་དག་
ཀུན་རྫོབ་དང༌། ལོག་པའི་ཀུན་རྫོབ་གཉིས་སུ་འབྱེད་རིགས་པར་ཐལ། ཡུལ་ལ་དེ་
གཉིས་སུ་འབྱེད་རིགས་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཤེས་པ་ཡིན་
ན་ཡང་དག་ཀུན་རྫོབ་ཡིན་དགོས་པའི་ཕྱིར། ཐེག་ཆེན་མཐོང་ལམ་བར་ཆད་མེད་
ལམ་ཆོས་ཅན། དོན་དམ་བདེན་པ་ཡིན་པར་ཐལ། རང་མངོན་སུམ་དུ་རྟོགས་པའི་
མངོན་སུམ་ཚད་མས་གཉིས་སྣང་ནུབ་པའི་སྒོ་ནས་རྟོགས་པར་བྱ་བ་ཡིན་པའི་ཕྱིར།
དེར་ཐལ། རང་ཉམས་སུ་མྱོང་བའི་རང་རིག་གིས་གཉིས་སྣང་ནུབ་པའི་སྒོ་ནས་
རྟོགས་པའི་ཕྱིར་ན་མ་ཁྱབ་སྟེ། རང་རིག་ཡིན་ན་རང་གི་གཞལ་བྱར་གྱུར་པའི་གཞན་
རིག་གི་ཤེས་པ་དེ་ལ་གཉིས་སྣང་ནུབ་པས་ཁྱབ་པའི་ཕྱིར།
བདེན་བཞི།
གཉིས་པ་དམིགས་ཡུལ་བདེན་པ་བཞི་ལ་འདོམས་པའི་སྐབས་སུ་གཉིས།
དང་པོ་༼སྤྱི་དོན་༽ནི། ཀུན་ནས་ཉོན་མོངས་ཕྱོགས་ཀྱི་བདེན་པ་གང་ཞིག མི་རྟག་པ་
དང་ཁྱབ་པ་འདུ་བྱེད་ཀྱི་སྡུག་བསྔལ་དང་དོན་གཞན་གྱི་བདག་གིས་སྟོང་པ་དང་།
རང་གི་ངོ་བོར་གྱུར་པའི་གང་ཟག་གི་བདག་མེད་པའི་ཁྱད་ཆོས་བཞི་དང་ལྡན་པས་



སྐབས་དང་བོའི་རྣམ་བཤད།
45
རབ་ཏུ་ཕྱེ་བ་དེ། སྡུག་བསྔལ་བདེན་པའི་མཚན་ཉིད། དེ་གང་ཞིག རྒྱུ་ཀུན་འབྱུང་
རབ་སྐྱེ་རྐྱེན་ལ་སོགས་པའི་ཁྱད་ཆོས་བཞི་དང་ལྡན་པས་རབ་ཏུ་ཕྱེ་བ་དེ། ཀུན་
འབྱུང་བདེན་པའི་མཚན་ཉིད། རྣམ་བྱང་ཕྱོགས་ཀྱི་བདེན་པ་གང་ཞིག འགོག་པ་ཞི་
བ་གྱ་ནོམ་པ་ངེས་འབྱུང་ལ་སོགས་པའི་ཁྱད་ཆོས་བཞི་དང་ལྡན་པས་རབ་ཏུ་ཕྱེ་བ་
དེ༑ འགོག་བདེན་གྱི་མཚན་ཉིད། དེ་གང་ཞིག ལམ་རིགས་པ་སྒྲུབ་པ་ངེས་འབྱིན་
ལ་སོགས་པའི་ཁྱད་ཆོས་བཞི་དང་ལྡན་པས་རབ་ཏུ་ཕྱེ་བ་དེ། ལམ་བདེན་གྱི་མཚན་
གཉིས་པ་༼མཐའ་དཔྱད་པ།༽ལ་མཁས་པ་ཁ་ཅིག སྡུག་ཀུན་ལ་སྐྱོ་བ་སྐྱེ་བའི་
ཕྱིར། ཀུན་བྱང་གི་གོ་རིམ་ལྡོག་ནས་གཞུང་འགའ་ཤས་ལས་བཤད་པ་མི་འཐད་པར་
ཐལ། རྒྱུ་འབྲས་དོན་གྱི་རིམ་པ་དང་མཐུན་པར་ཀུན་འབྱུང་ནས་གོ་རིམ་མ་འཁྲུགས་
པར་གཞུང་འགའ་ཞིག་ལས་བཤད་པ་ཡོད་པའི་ཕྱིར་ན་མ་ཁྱབ། བྱང་སེམས་
འཕགས་པའི་རྒྱུད་ཀྱི་ཉོན་མོངས་ཆོས་ཅན། སྡུག་བསྔལ་བདེན་པ་ཡིན་པར་ཐལ།
ཉོན་མོངས་པའི་ཟག་བཅས་ཡིན་པའི་ཕྱིར་ན་མ་ཁྱབ། ལྷག་བཅས་མྱང་འདས་ལ་
གནས་པའི་ཉན་ཐོས་དགྲ་བཅོམ་པའི་རྒྱུད་ལ་འཁོར་བ་ཡོད་པར་ཐལ། དེའི་རྒྱུད་ལ་
སྡུག་བསྔལ་བདེན་པ་ཡོད་པའི་ཕྱིར་ན་མ་ཁྱབ་སྟེ། དེའི་གཟུགས་ཕུང་སྡུག་བསྔལ་
བདེན་པ་ཡིན་པའི་ཕྱིར། བདེ་བ་ཅན་གྱི་རྟེན་ཅན་གྱི་བྱང་སེམས་སོ་སྐྱེས་རྒྱུད་ཀྱི་
ཉོན་མོངས་ཆོས་ཅན། ཀུན་འབྱུང་བདེན་པ་ཡིན་པར་ཐལ། སྤང་བྱ་ཡིན་པའི་ཕྱིར་ན་
མ་ཁྱབ། ཁམས་གོང་མའི་སྐྱེ་བ་འཕེན་བྱེད་ཀྱི་ལས་ཆོས་ཅན། སྤང་བྱ་ཡིན་པར་ཐལ།
ཀུན་འབྱུང་བདེན་པ་ཡིན་པའི་ཕྱིར་ན་མ་ཁྱབ། སོ་སོ་སྐྱེ་བོའི་རྒྱུད་ཀྱི་གཉེན་པོའི་
སྟོབས་ཀྱིས་ཞེ་སྡང་མངོན་གྱུར་བ་རེ་ཞིག་འགག་པའི་ཆ་ཆོས་ཅན། འགོག་བདེན་
ཡིན་པར་ཐལ། སོ་སོར་བརྟགས་མིན་གྱི་འགོག་པ་ཡིན་པའི་ཕྱིར་ན་མ་ཁྱབ། ཐེག་
ཆེན་མཐོང་ལམ་རྣམ་གྲོལ་ལམ་པའི་རྒྱུད་ཀྱི་བྲལ་བ་ཆོས་ཅན། འགོག་བདེན་མ་ཡིན་
པར་ཐལ། ལུང་མ་བསྟན་ཡིན་པའི་ཕྱིར་ན་མ་ཁྱབ། རིགས་ངེས་བྱང་སེམས་ཚོགས་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
ལམ་པའི་རྒྱུད་ཀྱི་སྟོང་ཉིད་རྟོགས་པའི་མཁྱེན་པ་ཆོས་ཅན། ལམ་བདེན་ཡིན་པར་
ཐལ༑ ཐེག་ཆེན་གྱི་ལམ་ཡིན་པའི་ཕྱིར་ན་མ་ཁྱབ། མཐོང་ལམ་རྗེས་ཐོབ་པའི་རྒྱུད་ཀྱི་
ཀུན་རྫོབ་སེམས་བསྐྱེད་ཆོས་ཅན། ལམ་བདེན་མ་ཡིན་པར་ཐལ། སྒྲ་དོན་འདྲེས་རུང་
དུ་འཛིན་པའི་རྟོག་པ་ཡིན་པའི་ཕྱིར་ན་མ་ཁྱབ། །
སྐྱབས་གསུམ།
གསུམ་པ་རྟེན་དཀོན་མཆོག་གསུམ་ལ་འདོམས་པའི་གདམས་ངག་ལ་
གཉིས། དང་པོ་ལ་སྐྱབས་ཀྱི་རྣམ་གཞག་དང་། ཀུན་རྫོབ་དང་དོན་དམ་པའི་སྐྱབས་
ཀྱི་ཁྱད་པར་རོ། །དང་པོ་༼སྐྱབས་ཀྱི་རྣམ་གཞག་༽ནི།
སངས་རྒྱས་ལ་སོགས་དཀོན་མཆོག་གསུམ། །
འདུས་མ་བྱས་སོགས་ཡོན་ཏན་བརྒྱད་དང་ལྡན་པའི་མཐར་ཐུག་གི་སྐྱབས་
གནས། སངས་རྒྱས་དཀོན་མཆོག་གི་མཚན་ཉིད། དེ་ལ་བརྒྱད་ཡོད་དེ། རྒྱུད་
བླ་མ་ལས། འདུས་མ་བྱས་ཤིང་ལྷུན་གྱིས་གྲུབ། །གཞན་གྱིས་རྐྱེན་གྱིས་རྟོགས་
མིན་པ། །མཁྱེན་དང་བརྩེ་དང་ནུས་པ་ལྡན། །དོན་གཉིས་ལྡན་པའི་སངས་རྒྱས་
ཉིད། །ཅེས་གསུངས་པའི་ཕྱིར། བསམ་དུ་མེད་པ་ལ་སོགས་པའི་ཡོན་ཏན་བརྒྱད་
པོ་གང་རུང་དང་ལྡན་པའི་འགོག་བདེན་དང་ལམ་བདེན་གང་རུང་གིས་བསྡུས་པའི་
འཕགས་རྒྱུད་ཀྱི་རྣམ་བྱང་བདེན་པ་དེ། ཆོས་དཀོན་མཆོག་གི་མཚན་ཉིད། འགོག་
བདེན་དང་ལམ་བདེན་གང་རུང་གིས་བསྡུས་པའི་ཐེག་ཆེན་འཕགས་པའི་རྒྱུད་ཀྱི་
རྣམ་བྱང་བདེན་པ། ཐེག་ཆེན་གྱི་ཆོས་དཀོན་མཆོག་གི་མཚན་ཉིད། ཐེག་ཆེན་གྱི་
ཆོས་དཀོན་མཆོག་གི་ཡོན་ཏན་བརྒྱད་ཡོད་དེ། རྒྱུད་བླ་མ་ལས། བསམ་མེད་གཉིས་
མེད་རྟོགས་མེད་པ། །དག་གསལ་གཉེན་པོའི་ཕྱོགས་གཉིས་ཀྱིས། །གང་ཞིག་གང་
གིས་ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས། །ཞེས་གསུངས་པའི་



སྐབས་དང་བོའི་རྣམ་བཤད།
ཕྱིར། རིག་གྲོལ་གྱི་ཡོན་ཏན་བརྒྱད་པོ་གང་རུང་དང་ལྡན་པའི་འཕགས་པ་དེ། དགེ་
འདུན་དཀོན་མཆོག་གི་མཚན་ཉིད། རིག་གྲོལ་གྱི་ཡོན་ཏན་བརྒྱད་པོ་གང་རུང་དང་
ལྡན་པའི་ཐེག་ཆེན་འཕགས་པ་དེ། ཐེག་ཆེན་གྱི་དགེ་འདུན་དཀོན་མཆོག་གི་མཚན་
ཉིད། ཐེག་ཆེན་དགེ་འདུན་དཀོན་མཆོག་གི་རིག་གྲོལ་གྱི་ཡོན་ཏན་བརྒྱད་ཡོད་དེ།
རྒྱུད་བླ་མ་ལས། ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་
ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་ཉིད། །ཅེས་གསུངས་
པའི་ཕྱིར། ཡང་གཞན་རྒྱུད་ལ་གྲུབ་ཟིན་གྱི་དཀོན་མཆོག་གསུམ་བྱང་སེམས་ཚོགས་
ལམ་པའི་རྒྱུའི་སྐྱབས་དང་། བྱང་སེམས་ཚོགས་ལམ་པའི་ཐོབ་བྱར་གྱུར་པའི་དཀོན་
མཆོག་གསུམ་བྱང་སེམས་ཚོགས་ལམ་པའི་འབྲས་སྐྱབས་ཡིན། དངོས་པོའི་གནས་
ཚོད་ལ་ལམ་གྱི་བརྗོད་པ་མཐར་ཕྱིན་པས་རབ་ཏུ་ཕྱེ་བའི་སྐྱབས་དེ། མཐར་ཐུག་
གི་སྐྱབས་ཀྱི་མཚན་ཉིད། དངོས་པོའི་གནས་ཚོད་ལ་ལམ་གྱི་བསྒྲོད་པ་མཐར་མ་
ཕྱིན་པས་རབ་ཏུ་ཕྱེ་བའི་སྐྱབས་དེ། གནས་སྐབས་ཀྱི་སྐྱབས་ཀྱི་མཚན་ཉིད། རང་
གཞན་གང་རུང་སྲིད་ཞིའི་འཇིགས་པ་ཅི་རིགས་པ་ལས་སྐྱོབ་པའི་ནུས་པ་ཡོད་པར་
ཤེས་ནས་ཡུལ་མཆོག་གསུམ་ལ་རང་སྟོབས་ཀྱི་དཔུང་གཉེན་དུ་རེ་ལྟོས་འཆའ་བའི་
སེམས་པ་དེ། སྐྱབས་འགྲོའི་ངོ་བོ་ཡིན་པའི་ཕྱིར། །
གཉིས་པ་ལ། མཁས་པ་ཁ་ཅིག རྒྱུའི་སྐྱབས་དང་འབྲས་བུའི་སྐྱབས་འགལ་
བར་ཐལ། ཀུན་རྫོབ་པའི་སྐྱབས་དང་དོན་དམ་པའི་སྐྱབས་གཉིས་འགལ་བའི་ཕྱིར་
ན་མ་ཁྱབ། འདོད་མི་ནུས་པར་ཐལ། སྟོན་པ་ཤཱཀྱ་ཐུབ་པ་དེ། རྒྱལ་པོ་གསལ་རྒྱལ་
གྱི་རྒྱུའི་སྐྱབས་དང་། རྒྱལ་པོ་ང་ལས་ནུས་ཀྱི་འབྲས་སྐྱབས་གཉིས་ཀའི་གཞི་མཐུན་
ཡིན་པའི་ཕྱིར། ལོངས་སྤྱོད་རྫོགས་སྐུ་ཆོས་ཅན། ཀུན་རྫོབ་པའི་སྐྱབས་ཡིན་པར་
ཐལ༑ ཀུན་རྫོབ་པའི་སངས་རྒྱས་དཀོན་མཆོག་ཡིན་པའི་ཕྱིར་ན་མ་ཁྱབ། ས་དང་པོ་
བའི་རྒྱུད་ཀྱི་ལམ་བདེན་ཆོས་ཅན། དོན་དམ་པའི་སྐྱབས་ཡིན་པར་ཐལ། དོན་དམ་
པའི་ཆོས་དཀོན་མཆོག་ཡིན་པའི་ཕྱིར་ན་མ་ཁྱབ། རྒྱལ་པོ་ང་ལས་ནུས་ཆོས་ཅན།



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
སངས་རྒྱས་འཕགས་པ་ཡིན་པར་ཐལ། ད་ལྟར་གྱི་དུས་ན་སངས་རྒྱས་ཡིན་པའི་ཕྱིར་
ན་མ་ཁྱབ། སངས་རྒྱས་འཕགས་པའི་རྒྱུད་ཀྱི་ཡིད་ཀྱི་རྣམ་ཤེས་དེ། སྐྱབས་གསུམ་
ཀའི་གཞི་མཐུན་ཡིན་བྱས་པ་ལ། ཁོ་ན་རེ། དེ་ཆོས་ཅན། སངས་རྒྱས་འཕགས་པ་
ཡིན་པར་ཐལ། འདོད་པའི་ཕྱིར། འདོད་མི་ནུས་པར་ཐལ། ཤེས་པ་ཡིན་པའི་ཕྱིར་ན་
མ་ཁྱབ། ལྷའི་དབང་པོ་བརྒྱ་བྱིན་ཆོས་ཅན། སྟོན་པ་ཤཱཀྱ་ཐུབ་པའི་གོ་འཕང་མངོན་དུ་
བྱེད་ངེས་ཡིན་པར་ཐལ། དེ་དང་རྒྱུད་གཅིག་ཏུ་གྱུར་པའི་གང་ཟག་ཡིན་པའི་ཕྱིར་ན་
མ་ཁྱབ། སྐྱབས་འགྲོ་རྒྱུད་ལྡན་གྱི་ཕྱི་རོལ་པ་ཡོད་པར་ཐལ། བསླབ་པ་གསུམ་རྒྱུད་
ལྡན་གྱི་ཕྱི་རོལ་པ་ཡོད་པའི་ཕྱིར་ན་མ་ཁྱབ། མདུན་གྱི་སྐྱེས་བུ་ལན་འདེབས་པ་པོ་
སངས་རྒྱས་པའི་སངས་རྒྱས་ད་ལྟར་གྱི་དུས་ན་ཡོད་པར་ཐལ། དེ་དང་རྒྱུད་གཅིག་ཏུ་
གྱུར་པའི་སངས་རྒྱས་ད་ལྟར་གྱི་དུས་སུ་ཡོད་པའི་ཕྱིར་ན་མ་ཁྱབ།
བཞི་པ་མ་ཞེན་པའི་བརྩོན་འགྲུས་ལ་འདོམས་པའི་འདོམས་ཚུལ་ནི།
མ་ཞེན་་་་༌་་་༌་་་་་་་་་༌་་་་་་། །
སྒོ་གསུམ་གྱི་བྱ་བ་ངན་པ་ལ་ཞེན་པའི་ལེ་ལོ་སྤང་ཕྱིར་བརྩོན་འགྲུས་
བརྩམས་ནས་ལུས་ངག་སོགས་བདེན་མེད་དུ་རྟོགས་པར་འདོམས་པ་དང་།
ལྔ་པ་ཡོངས་སུ་མི་ངལ་བའི་བརྩོན་འགྲུས་ལ་འདོམས་ཚུལ་ནི།
༌༌༌་་་་༌༌༌ཡོངས་སུ་མི་ངལ་དང་། །
གཟུགས་ནས་སངས་རྒྱས་ཀྱི་བར་གྱི་ཆོས་ཐམས་ཅད་བདེན་མེད་དུ་
མཚུངས་པར་བསྟན་ནས་དུས་རིང་དུ་སྒྲུབ་པར་བྱེད་པ་ལ་སྐྱོ་ངལ་སེལ་བའི་ཕྱིར་དུ་
འདོམས་པ་དང༌།



སྐབས་དང་བོའི་རྣམ་བཤད།
ན
དྲུག་པ་ལམ་ཡོངས་སུ་འཛིན་པའི་བརྩོན་འགྲུས་ལ་འདོམས་ཚུལ་ནི།
ལམ་ནི་ཡོངས་སུ་འཛིན་པ་དང་། །
ཐེག་པ་ཆེན་པོའི་ལམ་མཐའ་དག་དོན་དམ་དུ་མེད་མཉམ་དང་ཐ་སྙད་དུ་ཡོད་
མཉམ་དུ་ཤེས་ནས་ལམ་ཡོངས་སུ་འཛིན་པ་ལ་སྐྱོ་ངལ་སེལ་བའི་ཕྱིར་དུ་འདོམས་པ་
ཡིན་པའི་ཕྱིར།
སྤྱན་ལྔ།
བདུན་པ་སྤྱན་ལྔ་ལ་འདོམས་པ་ལ་གཉིས་ལས། དང་པོ་༼སྤྱི་དོན།༽ནི།
སྦྱིན་ལྔ་དང་་་་་་་་་་་་་་་་་་་། །
སྤྱན་ལྔའི་ནང་ཚན་ཡིན་པ་གང་ཞིག རང་གི་བདག་རྐྱེན་དུ་གྱུར་པའི་ཤའི་
མིག་ལ་བརྟེན་ནས་བྱུང་བའི་དཔག་ཚད་བརྒྱའི་གཟུགས་ཕྲ་རགས་རྣམས་མངོན་
སུམ་དུ་མཐོང་བ་དེ། ཤའི་སྤྱན་གྱི་མཚན་ཉིད། དེ་གང་ཞིག རང་གི་བདག་རྐྱེན་དུ་
གྱུར་པའི་ལྷའི་མིག་ལ་བརྟེན་ནས་བྱུང་བའི་སེམས་ཅན་གྱི་འཆི་འཕོ་བ་དང་སྐྱེ་བ་
མངོན་སུམ་དུ་རྟོགས་པ་དེ། ལྷའི་སྤྱན་གྱི་མཚན་ཉིད། དེ་གང་ཞིག མཉམ་བཞག་རྣམ་
པར་མི་རྟོག་པའི་ཡེ་ཤེས་སུ་དམིགས་པ་དེ། ཤེས་རབ་ཀྱི་སྤྱན་གྱི་མཚན་ཉིད། དེ་
གང་ཞིག འཕགས་པའི་གང་ཟག་གི་དབང་པོ་རྣོ་རྟུལ་ཇི་ལྟ་བ་བཞིན་དུ་མངོན་སུམ་
དུ་རྟོགས་པ་དེ། ཆོས་ཀྱི་སྤྱན་གྱི་མཚན་ཉིད། དེ་གང་ཞིག ཆོས་ཐམས་ཅད་མངོན་
སུམ་དུ་རྟོགས་པ་མཐར་ཕྱིན་པའི་ཡེ་ཤེས། སངས་རྒྱས་ཀྱི་སྤྱན་གྱི་མཚན་ཉིད།
གཉིས་པ་༼མཐའ་དཔྱད་པ།༽ལ། ཁོ་ན་རེ། བསམ་གཏན་བཞི་པའི་དངོས་
གཞི་མ་ཐོབ་པའི་འདོད་ལྷ་ཆོས་ཅན། ཁྱོད་ཀྱི་རྒྱུད་ལ་ལྷའི་མིག་ཡོད་པར་ཐལ། ཁྱོད་
ཀྱི་རྒྱུད་ལ་མིག་ཡོད་པ་གང་ཞིག་ཁྱོད་ལྷ་ཡིན་པའི་ཕྱིར་ན་མ་ཁྱབ། སངས་རྒྱས་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
འཕགས་པའི་རྒྱུད་ཀྱི་མིག་ཤེས་ཆོས་ཅན། སངས་རྒྱས་ཀྱི་སྤྱན་ཡིན་པར་ཐལ། ཆོས་
ཐམས་ཅད་མངོན་སུམ་དུ་རྟོགས་པའི་ཕྱིར་ན་མ་ཁྱབ། བསམ་གཏན་བཞི་པ་ཐོབ་
ཟིན་གྱི་ཐེག་ཆེན་བར་ཆད་མེད་ལམ་པ་ཆོས་ཅན། ཁྱོད་ཀྱི་རྒྱུད་ལ་དབང་ཤེས་མངོན་
གྱུར་དུ་ཡོད་པར་ཐལ། ཁྱོད་ཀྱི་རྒྱུད་ལ་ཤེས་རབ་ཀྱི་སྤྱན་ཡོད་པའི་ཕྱིར་ན་མ་ཁྱབ།
རྟགས་གྲུབ་སྟེ། རྒྱན་ལས། དེ་ནས་དེ་འདྲར་གྱུར་པ་ཡི། །བྱང་ཆུབ་སེམས་དཔའ་
མཉམ་གཞག་པས། །ཡིད་ཀྱི་བརྗོད་པ་མ་གཏོགས་པ། །དོན་ཀུན་རབ་ཏུ་མི་མཐོང་
ངོ་། །ཞེས་གསུངས་པའི་ཕྱིར། །
མངོན་ཤེས་དྲུག
བརྒྱད་པ་མངོན་ཤེས་དྲུག་ལ་འདོམས་པའི་གདམས་ངག་ལ་གཉིས་ལས།
དང་པོ་༼སྤྱི་དོན།༽ནི།
བ་་་་་་་་་་་་༌་མངོན་ཤེས་ཀྱི། །
ཡོན་ཏན་དྲུག་དང་་་་་་་་་་་་་་། །
མངོན་ཤེས་དྲུག་གི་ནང་ཚན་གང་ཞིག ས་གཡོ་བ་དང་གཅིག་ཏུ་གྱུར་ཅིང་
མང་དུ་སྤྲུལ་པ་སོགས་བྱེད་ནུས་པ་དེ། རྫུ་འཕྲུལ་གྱི་མངོན་ཤེས་ཀྱི་མཚན་ཉིད། དེ་
གང་ཞིག རང་གི་བདག་རྐྱེན་དུ་གྱུར་པའི་ལྷའི་རྣ་བ་ལ་བརྟེན་ནས་སྐྱེས་ཤིང་། འཇིག་
རྟེན་ཁམས་ཀྱི་སྒྲ་ཕྲ་རགས་མངོན་སུམ་དུ་ཤེས་པ་དེ། ལྷའི་རྣ་བའི་མངོན་ཤེས་ཀྱི་
མཚན་ཉིད། དེ་གང་ཞིག གཞན་གྱི་སེམས་ལ་ཅི་མངོན་ཤེས་པ་དེ། གཞན་སེམས་
ཤེས་པའི་མངོན་ཤེས་ཀྱི་མཚན་ཉིད། དེ་གང་ཞིག རང་གཞན་གྱི་ཚེ་རབས་སྔ་མ་དུ་
མ་རྗེས་སུ་དྲན་པ་དེ། སྔོན་གནས་རྗེས་དྲན་གྱི་མངོན་ཤེས་ཀྱི་མཚན་ཉིད། དེ་གང་
ཞིག རང་གི་བདག་རྐྱེན་དུ་གྱུར་པའི་ལྷའི་མིག་དབང་ལ་བརྟེན་ནས་བྱུང་ཞིང་འཇིག་
རྟེན་གྱི་ཁམས་ཀྱི་གཟུགས་ཕྲ་རགས་མངོན་སུམ་དུ་མཐོང་བ་དེ། ལྷའི་མིག་གི་མངོན་



སྐབས་དང་བོའི་རྣམ་བཤད།
ཤེས་ཀྱི་མཚན་ཉིད། དེ་གང་ཞིག ཉོན་སྒྲིབ་ཟད་པར་སྤངས་པ་དེ། ཟག་ཟད་ཀྱི་མངོན་
ཤེས་ཀྱི་མཚན་ཉིད།
གཉིས་པ་༼མཐའ་དཔྱད་པ།༽ལ། ཁོ་ན་རེ། ཟག་ཟད་ཀྱི་མངོན་ཤེས་རྒྱུད་ལྡན་
གྱི་ཉན་ཐོས་ཚོགས་ལམ་པ་ཡོད་པར་ཐལ། མངོན་ཤེས་དང་པོ་ལྔ་རྒྱུད་ལྡན་གྱི་ཉན་
ཐོས་ཚོགས་ལམ་པ་ཡོད་པའི་ཕྱིར་ན་མ་ཁྱབ། ཚུར་མཐོང་གི་རྒྱུད་ཀྱི་མིག་གི་མངོན་
ཤེས་ཆོས་ཅན། མིག་ཤེས་ཡིན་པར་ཐལ། མིག་གི་མངོན་པར་ཤེས་པ་ཡིན་པའི་
ཕྱིར་ན་མ་ཁྱབ། བསམ་གཏན་བཞི་པའི་དངོས་གཞི་སྙོམས་འཇུག་ཐོབ་པའི་ཉན་
ཐོས་མི་སློབ་ལམ་པ་བའི་རྒྱུད་ཀྱི་སོ་ཐར་གྱི་སྡོམ་པ་ཆོས་ཅན། ཟག་པ་ཟད་པའི་
མངོན་ཤེས་ཡིན་པར་ཐལ། ཉན་ཐོས་མི་སློབ་ལམ་ཡིན་པའི་ཕྱིར་ན་མ་ཁྱབ། ཕྱི་
རོལ་པའི་རྒྱུད་ཀྱི་གཞན་སེམས་ཤེས་པའི་མངོན་ཤེས་ཆོས་ཅན། གཞན་གྱི་སེམས་
འདོད་ཆགས་དང་བྲལ་བའི་བྲལ་བ་མངོན་སུམ་དུ་རྟོགས་པར་ཐལ། གཞན་སེམས་
ཤེས་པའི་མངོན་ཤེས་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཕྱི་རོལ་
པའི་རྒྱུད་ཀྱི་ཤེས་པ་ཡིན་པའི་ཕྱིར། སྤང་བྱ་ཅིག་ཆར་བའི་དགྲ་བཅོམ་ཐོབ་མ་ཐག་
པ་ཆོས་ཅན། མངོན་ཤེས་དྲུག་ཐོབ་པར་ཐལ། ཉན་ཐོས་མི་སློབ་ལམ་པ་བ་ཡིན་པའི་
ཕྱིར་ན་མ་ཁྱབ། འདོད་མི་ནུས་པར་ཐལ། བསམ་གཏན་གྱི་དངོས་གཞི་མ་ཐོབ་པའི་
ཕྱིར། དེར་ཐལ། བསམ་གཏན་གྱི་དངོས་གཞི་མ་ཐོབ་པའི་དགྲ་བཅོམ་ཡོད་པའི་ཕྱིར་
ཏེ༑ བསྔགས་འོས་བསྔགས་བསྟོད་ལས། ཁྱོད་ཀྱི་བསྟན་པའི་རྗེས་འགྲོ་བ། །བསམ་
གཏན་དངོས་གཞི་མ་ཐོབ་ཀྱང་། །བདུད་ཀྱི་མིག་རས་བཙའ་བཞིན་དུ། །སྲིད་པ་དག་
ནི་ཟློག་པར་བྱེད། །ཅེས་གསུངས་པའི་ཕྱིར།
དགུ་པ་མཐོང་ལམ་ལ་འདོམས་ཚུལ་ནི།
་༌་་་་་་་་་་་་་མཐོང་ལམ་དང་། །
དོན་དམ་པར་མ་གྲུབ་ཀྱང་ཐ་སྙད་དུ་མཐོང་སྤང་སྤང་ཕྱིར་ཐེག་ཆེན་མཐོང་ལམ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་པ།
སྒོམས་ཞེས་གདམས་པ་དང༌། །
བཅུ་པ་སྒོམ་ལམ་ལ་འདོམས་ཚུལ་ནི། །
སྒོམ་ཞེས་བྱ་ལ་གདམས་ངག་ནི། །
བཅུ་ཡི་བདག་ཉིད་ཤེས་པར་བྱ། །
དོན་དམ་པར་མ་གྲུབ་ཀྱང་ཐ་སྙད་དུ་སྒོམ་སྤང་སྤང་ཕྱིར་སྒོམ་ལམ་སྒོམས་ཞེས་
གདམས་པའི་ཕྱིར།
དགེ་འདུན་ཉི་ཤུ།
གཉིས་པ་༼དགེ་འདུན་དཀོན་མཆོག་བྱེ་བྲག་ཏུ་བཤད་པ།༽དགེ་འདུན་དཀོན་མཆོག་བྱེ་བྲག་
ཏུ་བཤད་པ་ལ།
དབང་བོ་རྟུལ་དང་རྣོན་པོ་དག ། །
དད་དང་མཐོང་ཐོབ་རིགས་ནས་རིགས། །
བར་ཆད་གཅིག་བར་སྐྱེས་ནས་དང་། །
བྱེད་དང་བྱེད་མིན་འོག་མིན་འགྲོ། ། །
འཕར་གསུམ་སྲིད་རྩེའི་མཐར་ཐུག་འགྲོ །
གཟུགས་ཀྱི་ཆགས་བཅོམ་མཐོང་བ་ཡི། །
ཆོས་ལ་ཞི་ལུས་མངོན་སུམ་བྱེད། །
བསེ་རུ་དང་ནི་ཉི་ཤུའོ། ། །
ཤེས་བྱ་ཆོས་ཅན། མཚོན་བྱ་མཚོན་བྱེད་ཀྱི་དགེ་འདུན་ཀྱི་ནང་ནས་མཚོན་
བྱ་དོན་གྱི་དགེ་འདུན་ཉི་ཤུ་ཡོད་དེ། རྒྱུན་ཞུགས་ཞུགས་པ་དབང་པོ་རྟུལ་པོ་དང་།
དབང་པོ་རྣོན་པོའི་མིང་ཅན་གྱི་བྱང་སེམས་གཉིས་དག་དང་། ཤུགས་བསྟན་རྒྱུན་



སྐབས་དང་བོའི་རྣམ་བཤད།
ཞུགས་འབྲས་གནས་ཙམ་པོ་བའི་མིང་ཅན་གཅིག་དང་། ཕྱིར་འོང་དང་། ཕྱིར་མི་འོང་
ཞུགས་པའི་མིང་ཅན་དབང་རྟུལ་དད་མོས་པ་དང་། དབང་རྣོན་མཐོང་ཐོབ་པ་གཉིས་
དང་༑ རྒྱུན་ཞུགས་རིགས་ནས་རིགས་སྐྱེའི་མིང་ཅན་གཉིས་དང་། ཤུགས་བསྟན་
ཕྱིར་འོང་འབྲས་གནས་ཙམ་པོ་བ་དང༌། ཕྱིར་འོང་ཚེ་གཅིག་བར་ཆད་གཅིག་པའི་
མིང་ཅན་གཅིག་དང༌། ཕྱིར་མི་འོང་བར་འདའ་བ་དང་། སྐྱེས་ནས་འདའ་བ་དང་། འདུ་
བྱེད་བཅས་ཏེ་འདའ་བ་དང་། འདུ་བྱེད་མིན་པར་འདའ་བ་དང་བཅས་པའི་ཕྱིར་མི་འོང་
གི་མིང་ཅན་བཞི་དང་། དབྱེ་གཞི་འོག་མིན་འགྲོ་ལ་ཕྱེ་བའི་གོང་འཕོ་འཕར་བ་གསུམ་
གྱི་མིང་ཅན་རྣམས་དང་། སྲིད་པའི་རྩེ་མོའི་མཐར་ཐུག་པར་འགྲོ་བའི་གཟུགས་ཀྱི་
ཆགས་བཅོམ་གཞིར་བྱས་ནས། དེ་ལས་ཕྱེ་བའི་ཕྱིར་མི་འོང་མཐོང་བ་ཡི་ཆོས་ལ་ཞི་
བ་དང༌། ལུས་མངོན་སུམ་དུ་བྱེད་པ་གཉིས། ཤུགས་བསྟན་དགྲ་བཅོམ་ཞུགས་པའི་
མིང་ཅན་གཅིག་དང་། བསེ་རུ་རང་སངས་རྒྱས་ཀྱི་མིང་ཅན་གཅིག་སྟེ་ཉི་ཤུ་ཡོད་
པའི་ཕྱིར། དེ་དག་ཀྱང་སློབ་དཔོན་གྱི་བཞེད་པ་ལྟར་བཤད་པ་ཡིན་གྱི། དེར་ངེས་པ་
ནི་མ་ཡིན་ཏེ། སློབ་དཔོན་འཕགས་པས་སྔར་གྱི་དེ་དང་ཅུང་ཟད་མི་འདྲ་བར་བཤད་
པའི་ཕྱིར།།
སྦྱོར་ལམ།
གསུམ་པ་ངེས་འབྱེད་ཡན་ལག་བཤད་པ་ལ། སྤྱི་དོན་དང་མཐའ་དཔྱད་པ་
གཉིས། དང་པོ་༼སྤྱི་དོན།༽ལ། རང་བཞིན། ཁྱད་ཆོས། དམིགས་རྣམ་བཤད་པ་དང་
གསུམ། དང་པོ་༼རང་བཞིན།༽ལ། སྦྱོར་ལམ་སྐྱེ་བའི་རྟེན་དང་། སྦྱོར་ལམ་རང་གི་ངོ་
བོ་གཉིས་ལས། དང་པོ་༼སྦྱོར་ལམ་སྐྱེ་བའི་རྟེན། ༽རྟེན་ལ། གླིང་གསུམ་གྱི་སྐྱེས་པ་བུད་
མེད་འདོད་གཟུགས་ཀྱི་ལྷ་ལ་ཐེག་ཆེན་སྦྱོར་ལམ་དངོས་སུ་གསར་དུ་སྐྱེ་བ་ཡོད་དེ།
དེ་རྣམས་ལ་སྦྱོར་ལམ་དངོས་སུ་གསར་དུ་སྐྱེ་བའི་འགལ་རྐྱེན་དང་བྲལ་ཞིང་མཐུན་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
རྐྱེན་ཚང་བ་ཡོད་པའི་ཕྱིར་དང་། སེམས་རྟེན་བསམ་གཏན་གྱི་དངོས་གཞི་ལ་བརྟེན་
ནས༑ ཐེག་ཆེན་གྱི་སྦྱོར་ལམ་དངོས་སུ་གསར་དུ་སྐྱེ་བའི་ཕྱིར།
གཉིས་པ་༼སྦྱོར་ལམ་རང་གི་ངོ་བོ།༽ནི། ཐར་པ་ཆ་མཐུན་རྫོགས་རྗེས་སུ་བྱུང་
བའི་མངོན་རྟོགས་ཀྱི་རིགས་སུ་གནས་ཤིང་། བདེན་པར་མངོན་པར་རྟོགས་པ་དང་
རྗེས་སུ་མཐུན་པའི་ཐེག་ཆེན་པའི་འཇིག་རྟེན་གྱི་ལམ་དེ། ཐེག་ཆེན་སྦྱོར་ལམ་གྱི་
མཚན་ཉིད། དེ་ལ་ངོ་བོའི་སྒོ་ནས་དབྱེ་ན་དྲོད་སོགས་བཞི་ཡོད། དེ་རེ་རེ་ལ་ཆུང་
འབྲིང་ཆེན་པོ་གསུམ་གསུམ་སྟེ་བཅུ་གཉིས་ཡོད། དེར་གྱུར་པའི་མངོན་སུམ་རྗེས་
དཔག་དཔྱད་ཤེས་གསུམ་ཡོད་ཀྱང་། རིགས་ངེས་སྟོང་ཉིད་རྟོགས་པའི་ཐེག་ཆེན་
སྦྱོར་ལམ་མཉམ་གཞག་ནི་དཔྱད་ཤེས་ཡིན་པའི་ཕྱིར། རིགས་ངེས་ལ་སྟོང་ཉིད་ལ་
དམིགས་པའི་སྒོམ་བྱུང་ཐོབ་པ་དང་། སྦྱོར་ལམ་དྲོད་ཐོབ་པ་དུས་མཉམ་མོ། །ཐེག་
ཆེན་གྱི་ངེས་འབྱེད་ཆ་མཐུན་དང་པོ་གང་ཞིག ཤེས་སྒྲིབ་ཀུན་ཉོན་གཟུང་རྟོག་མངོན་
གྱུར་པ་འཇོམས་ནུས་པའི་རིགས་སུ་གནས་པས་རབ་ཏུ་ཕྱེ་བ། དེའི་དྲོད་ཀྱི་མཚན་
ཉིད། དེ་གཉིས་པ་གང་ཞིག ཤེས་སྒྲིབ་རྣམ་བྱང་གཟུང་རྟོག་མངོན་གྱུར་པ་འཇོམས་
ནུས་པའི་རིགས་སུ་གནས་པས་རབ་ཏུ་ཕྱེ་བ། དེའི་རྩེ་མོའི་མཚན་ཉིད། དེ་གསུམ་
པ་གང་ཞིག ཤེས་སྒྲིབ་རྫས་འཛིན་རྟོག་པ་མངོན་གྱུར་པ་འཇོམས་ནུས་པའི་རིགས་
སུ་གནས་པས་རབ་ཏུ་ཕྱེ་བ། དེའི་བཟོད་པའི་མཚན་ཉིད། དེ་བཞི་པ་གང་ཞིག ཤེས་
སྒྲིབ་བཏགས་འཛིན་རྟོག་པ་མངོན་གྱུར་པ་འཇོམས་ནུས་པའི་རིགས་སུ་གནས་པས་
རབ་ཏུ་ཕྱེ་བ། དེའི་ཆོས་མཆོག་གི་མཚན་ཉིད།
གཉིས་པ་༼ཁྱད་ཆོས།༽ནི། །
དམིགས་པ་དང་ནི་རྣམ་པ་དང་། །
རྒྱུ་དང་ཡོངས་སུ་འཛིན་པ་ཡིས། །
བྱང་ཆུབ་སེམས་དཔའ་སྐྱོབ་པ་ཡི། །
དྲོད་སོགས་བདག་ཉིད་ཇི་བཞིན་དུ། །
ནངའི་རིགས་སུ་གནས་པས་ཆོག་པ་མངོན་གྱུར་པ་ལྔ་པ་གང་ཞིག བ



སྐབས་དང་བོའི་རྣམ་བཤད།
55
རྣམ་རྟོག་བཞི་བོ་ལྡན་བསྟེན་པ། །
ཆུང་དང་འབྲིང་དང་ཆེན་བོ་རྣམས། །
ཉན་ཐོས་བསེ་རུ་ལྟ་བུ་དང་། །
བཅས་པ་དག་ལས་ཁྱད་པར་འཕགས། །
ཐེག་ཆེན་སྦྱོར་ལམ་ཆོས་ཅན། ཁྱད་ཆོས་དྲུག་དང་ལྡན་ཏེ། ཐེག་ཆེན་སྦྱོར་
ལམ་དེས་བདེན་པ་བཞི་ལ་རྣམ་པ་མཐའ་ཡས་པའི་སྒོ་ནས་དམིགས། ཐེག་དམན་གྱི་
སྦྱོར་ལམ་དེས་དེ་ལྟར་མ་དམིགས་པ་དེ་དམིགས་པའི་སྒོ་ནས་ཁྱད་པར་དུ་འཕགས་
ཚུལ་དང༌། ཐེག་ཆེན་སྦྱོར་ལམ་དེས་རིགས་པའི་རྣམ་གྲངས་མཐའ་ཡས་པས་བདེན་
བཞི་ལ་བདེན་ཞེན་འགོག གཅིག་ཤོས་ཀྱིས་དེ་ལྟར་མི་འགོག་པ་རྣམ་པའི་སྒོ་ནས་
དང་༑ ཐེག་ཆེན་གྱི་སྦྱོར་ལམ་དེས་ཐེག་པ་གསུམ་གྱི་རྟོགས་རིགས་ཚང་བའི་ཐེག་
ཆེན་གྱི་མཐོང་ལམ་གྱི་ཉེ་རྒྱུ་བྱེད། གཅིག་ཤོས་ཀྱིས་དེ་ལྟར་མི་བྱེད་པ་རྒྱུའི་སྒོ་ནས་
དང་༑ མཆོག་གི་སྤྲུལ་སྐུས་རང་གི་གདུལ་བྱ་བྱང་སེམས་སྦྱོར་ལམ་པ་ལ་ཐེག་པ་
ཆེན་པོའི་ཆོས་རྫོགས་པར་སྟོན་པའི་ཡོངས་འཛིན་བྱེད། གཅིག་ཤོས་ལ་དེ་ལྟར་མི་
བྱེད་པ་ཡོངས་འཛིན་གྱི་སྒོ་ནས་དང༌། བྱང་སེམས་སྦྱོར་ལམ་བཞི་ལ་བདེན་འཛིན་
སྤང་བྱའི་གཙོ་བོར་ལྡན། གཅིག་ཤོས་ལ་དེ་ལྟར་མི་ལྡན་པ་སྤང་བྱའི་སྒོ་ནས་དང་།
ཐེག་ཆེན་གྱི་སྦྱོར་ལམ་ཆོས་མཆོག་ལ་ཆུང་འབྲིང་ཆེན་པོ་གསུམ་གྱི་དབྱེ་བ་ཡོད།
གཅིག་ཤོས་ལ་དེ་ལྟར་མེད་པ་ཆུང་འབྲིང་ཆེན་པོ་གསུམ་གྱི་སྒོ་ནས་ཁྱད་པར་དུ་
འཕགས་པའི་ཕྱིར།
རང་ཡུལ་གཞི་གྲུབ་ཀྱི་ཆོས་ལ་དམིགས་ནས་བདེན་གྲུབ་ཏུ་འཛིན་པའི་བློ་
སྐབས་འདིར་བསྟན་གྱི་ཤེས་སྒྲིབ་རྟོག་པའི་མཚན་ཉིད། དབྱེ་ན་བཞི་ཡོད། རང་གི་
དམིགས་ཡུལ་དུ་གྱུར་པའི་ཀུན་ཉོན་ཕྱོགས་ཀྱི་བདེན་པ་ལ་དམིགས་ནས་ལོངས་
སྤྱད་བྱར་བདེན་གྲུབ་ཏུ་འཛིན་པའི་བློ། ཤེས་སྒྲིབ་ཀུན་ནས་ཉོན་མོངས་གཟུང་རྟོག་
གི་མཚན་ཉིད། རང་གི་དམིགས་ཡུལ་དུ་གྱུར་པའི་རྣམ་བྱང་ཕྱོགས་ཀྱི་བདེན་པ་ལ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
དམིགས་ནས་ལོངས་སྤྱད་བྱར་བདེན་གྲུབ་ཏུ་འཛིན་པའི་བློ། ཤེས་སྒྲིབ་རྣམ་བྱང་
གཟུང་རྟོག་གི་མཚན་ཉིད། རང་གི་དམིགས་ཡུལ་དུ་གྱུར་པའི་རྫས་འཛིན་ལ་དམིགས་
ནས་ལོངས་སྤྱོད་བྱེད་དུ་བདེན་གྲུབ་ཏུ་འཛིན་པའི་བློ། ཤེས་སྒྲིབ་རྫས་འཛིན་རྟོག་
པའི་མཚན་ཉིད། རང་གི་དམིགས་ཡུལ་དུ་གྱུར་པའི་བཏགས་འཛིན་ལ་དམིགས་ནས་
ལོངས་སྤྱོད་བྱེད་དུ་བདེན་གྲུབ་ཏུ་འཛིན་པའི་བློ། ཤེས་སྒྲིབ་བཏགས་འཛིན་རྟོག་པའི་
མཚན་ཉིད། རྒྱས་པར་ཕྱེ་ན། དེ་རེ་རེ་ལ་དགུ་དགུ་སྟེ་སོ་དྲུག་ཡོད།
གསུམ་པ་༼དམིགས་རྣམ་བཤད་བ་༽དམིགས་རྣམ་ནི།།
དམིགས་པ་མི་རྟག་ལ་སོགས་པ། །
བདེན་པའི་རྟེན་ཅན་དེ་ཡི་ནི། །
རྣམ་པར་མངོན་ཞེན་ལ་སོགས་འགོག །
ཐེག་པ་གསུམ་ཆར་འཐོབ་པའི་རྒྱུ། །
གཟུགས་སོགས་འདུ་འགོད་གནས་བྲལ་དང་། །
གནས་དང་བཏགས་དང་བརྗོད་དུ་མེད། །
བདེན་པ་བཞིའི་རྟེན་ཅན་མི་རྟག་ལ་སོགས་བཅུ་དྲུག་པོ་ཆོས་ཅན། ཐེག་
ཆེན་སྦྱོར་ལམ་དྲོད་ཆུང་ངུའི་དམིགས་པ་ཡིན་ཏེ། དེའི་སྒྲོ་གདོགས་གཅད་པར་བྱ་
བའི་གཞི་ཡིན་པའི་ཕྱིར། རྟགས་འདི་འོག་མ་རྣམས་ལའང་སྦྱར་དགོས་པ་ཡིན་ཏེ་
ཐམས་ཅད་ཀྱི་སྒྲོ་གདོགས་གཅད་གཞི་མཚུངས་པའི་ཕྱིར། བདེན་པ་བཞི་པོ་དེ་ཡི་ནི།
ཁྱད་ཆོས་བཅུ་དྲུག་ལ་བདེན་པར་མངོན་པར་ཞེན་པ་ལ་སོགས་པ་འགོག་པའི་དྲོད་
ཆུང་ངུའི་ཡེ་ཤེས་ཆོས་ཅན། དྲོད་ཆུང་ངུའི་རྣམ་པ་ཡིན་ཏེ། དེའི་དམིགས་པའི་ཆོས་
ལ་ཕྱིན་ཅི་ལོག་ཏུ་སྒྲོ་འདོགས་པའི་སྒྲོ་འདོགས་འགོག་བྱེད་ཀྱི་དྲོད་ཆུང་ངུའི་ཡེ་ཤེས་
ཡིན་པའི་ཕྱིར། རྣམ་པ་གཞན་རྣམས་ལའང་དེ་བཞིན་དུ་སྦྱར་དགོས་ཏེ། ཐམས་ཅད་
ཀྱིས་རང་གི་དམིགས་པའི་ཆོས་ལ་ཕྱིན་ཅི་ལོག་ཏུ་ཞེན་པའི་སྒྲོ་འདོགས་འགོག་པར་
མཚུངས་པའི་ཕྱིར། ཐེག་ཆེན་གྱི་སྦྱོར་ལམ་དྲོད་ཆུང་ངུའི་ཡེ་ཤེས་ཆོས་ཅན། རང་



སྐབས་དང་བོའི་རྣམ་བཤད།
འབྲས་ཁྱད་པར་ཅན་གྱི་རྒྱུ་བྱེད་པ་ཡིན་ཏེ། ཐེག་པ་གསུམ་ཆར་གྱི་རྟོགས་རིགས་
ཚང་བར་ཐོབ་པའི་ཐེག་ཆེན་མཐོང་ལམ་གྱི་ཐུན་མོང་མ་ཡིན་པའི་ཉེ་རྒྱུ་བྱེད་པའི་
ཕྱིར། འདིར་ཡང་ལྷག་མ་རྣམས་ལ་སྦྱར་དགོས་ཏེ་ཉེར་འབྲས་དེ་འབྱིན་པར་མཚུངས་
པའི་ཕྱིར། དྲོད་འབྲིང་གི་དམིགས་རྣམ་གྱི་ཁྱད་པར་ཡོད་དེ། གཟུགས་སོགས་རྣམས་
དོན་དམ་པར་འདུ་འགོད་བདེན་པ་དང་བྲལ་བས་ཁྱད་པར་དུ་བྱས་པའི་བདེན་བཞི་
དམིགས་པ་དང༌། མིང་གི་རྒྱུན་དོན་དམ་པར་གནས་པ་དང་བྲལ་བ་གནས་པ་སྟེ་
གནས་པ་མེད་པར་རྟོགས་པའི་དྲོད་འབྲིང་གི་ཡེ་ཤེས་དེ་རྣམ་པ་ཡིན་པའི་ཕྱིར། དྲོད་
ཆེན་པོའི་དམིགས་རྣམ་ཡོད་དེ། གཟུགས་སོགས་བརྡར་བཏགས་པའི་ཁྱད་པར་
དུ་བྱས་པའི་བདེན་བཞི་དམིགས་པ་དང་། དེ་དག་དོན་དམ་པར་བརྗོད་དུ་མེད་པར་
རྟོགས་པའི་དྲོད་ཆེན་པོའི་ཡེ་ཤེས་རྣམ་པ་ཡིན་པའི་ཕྱིར།
རྩེ་མོ་ཆུང་ངུའི་དམིགས་རྣམ་ཡོད་དེ།
གཟུགས་སོགས་མི་གནས་དེ་དག་ནི། །
དེ་ཡི་ངོ་བོ་རང་བཞིན་མེད། །
དེ་དག་གཅིག་གི་རང་བཞིན་གཅིག །
དེ་མི་རྟག་སོགས་བར་མི་གནས། །
དེ་རྣམས་དེ་ཡི་ངོ་བོས་སྟོང་། །
དེ་དག་གཅིག་གི་རང་བཞིན་གཅིག །
ཆོས་རྣམས་མི་འཛིན་གང་ཡིན་དང་། །
དེ་དག་མཚན་མར་མི་མཐོང་ཕྱིར། །
ཤེས་རབ་ཀྱིས་ནི་ཡོངས་རྟོགས་པ། །
ཐམས་ཅད་དམིགས་སུ་མེད་པར་རོ། །
བདེན་པ་རྣམ་པར་བཞག་མ་བཞག་གཉིས་ལས་ཕྱི་མའི་དབང་དུ་བྱས་ན།
གཟུགས་ཚོར་སོགས་དོན་དམ་པར་མི་གནས་པ་དེ་དག་ནི་དོན་དམ་པར་དེ་ཡི་ངོ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
བོར་རང་བཞིན་མེད་པས་ཁྱད་པར་དུ་བྱས་པའི་དམིགས་པ་དང་། གཟུགས་སོགས་
དང་དེའི་ཆོས་ཉིད་དེ་དག་གི་བདེན་སྟོང་གཅིག་གི་རང་བཞིན་གཅིག་ཏུ་རྟོགས་པའི་
རྩེ་མོའི་ཆུང་ངུའི་ཡེ་ཤེས་རྣམ་པ་དང༌། དང་པོའི་དབང་དུ་བྱས་ན་གཟུགས་སོགས་
དེ་རྣམས་དེའི་ངོ་བོར་བདེན་པས་སྟོང་པས་དེ་དག་དོན་དམ་པར་མི་རྟག་པ་ལ་
སོགས་པར་མི་གནས་པའི་ཁྱད་པར་དུ་བྱས་པའི་བདེན་བཞི་དམིགས་པ་དང་། མི་
རྟག་སོགས་དང་། དེའི་ཆོས་ཉིད་དེ་དག་གི་བདེན་སྟོང་གཅིག་གི་རང་བཞིན་གཅིག་
ཏུ་རྟོགས་པའི་རྩེ་མོ་ཆུང་ངུའི་ཡེ་ཤེས་དེ་རྣམ་པ་ཡིན་པའི་ཕྱིར། རྩེ་མོ་འབྲིང་གི་
དམིགས་རྣམ་གྱི་ཁྱད་པར་ཡོད་དེ། ཆོས་རྣམས་བདེན་གྲུབ་ཀྱི་མཚན་མར་མི་འཛིན་
པ་གང་ཡིན་པས་ཁྱད་པར་དུ་བྱས་པའི་བདེན་བཞི་དམིགས་པ་དང་། དེ་དག་བདེན་
པར་གྲུབ་པའི་མཚན་མར་མི་མཐོང་བར་རྟོགས་པའི་རྩེ་མོ་འབྲིང་གི་ཡེ་ཤེས་རྣམ་པ་
ཡིན་པའི་ཕྱིར། རྩེ་མོ་ཆེན་པོའི་དམིགས་རྣམ་ཡོད་དེ། དོན་དམ་དཔྱོད་བྱེད་ཀྱི་ཤེས་
རབ་ཀྱིས་ནི་ཡོངས་སུ་རྟོག་པའི་ཚུལ་གྱིས་དཔྱད་པས་ཁྱད་པར་དུ་བྱས་པའི་བདེན་
བཞི་དམིགས་པ་དང་། འཁོར་གསུམ་ཐམས་ཅད་དམིགས་སུ་མེད་པར་རྟོགས་པའི་
རྩེ་མོ་ཆེན་པོའི་ཡེ་ཤེས་དེ་རྣམ་པ་ཡིན་པའི་ཕྱིར། །
བཟོད་པ་ཆུང་ངུའི་དམིགས་རྣམ་ཡོད་དེ།
གཟུགས་སོགས་ངོ་བོ་ཉིད་མེད་ཉིད། །
དེ་མེད་པ་ཉིད་ངོ་བོ་ཉིད། །
དེ་དག་སྐྱེ་མེད་ངེས་འབྱུང་མེད། །
དག་དང་དེ་དག་མཚན་མ་མེད། །
དེ་ཡི་མཚན་མ་མི་བརྟེན་པས། །
མོས་མིན་འདུ་ཤེས་མེད་པ་ཡིན། །
གཟུགས་སོགས་དོན་དམ་པར་ངོ་བོ་ཉིད་མེད་པ་ཉིད་ཀྱིས་ཁྱད་པར་དུ་བྱས་
པའི་བདེན་བཞི་དམིགས་པ་དང༌། གཟུགས་སོགས་དེ་རྣམས་དོན་དམ་པར་ངོ་བོ་



སྐབས་དང་བོའི་རྣམ་བཤད།
ཉིད་མེད་པ་ཉིད། ཐ་སྙད་པའི་ངོ་བོ་ཉིད་དུ་རྟོགས་པའི་བཟོད་པ་ཆུང་ངུའི་ཡེ་ཤེས་
རྣམ་པ་ཡིན་པའི་ཕྱིར། བཟོད་པ་འབྲིང་གི་དམིགས་རྣམ་ཡོད་དེ། གཟུགས་སོགས་དེ་
དག་དོན་དམ་པར་སྐྱེ་བ་མེད་པ་དང་། ངེས་པར་འབྱུང་བ་མེད་པས་ཁྱད་པར་དུ་བྱས་
པའི་བདེན་བཞི་དམིགས་པ་དང༌། སྒོ་གསུམ་བདེན་གྲུབ་ཀྱིས་རྣམ་པར་དག་པའི་
བཟོད་པ་འབྲིང་གི་ཡེ་ཤེས་དེ་རྣམ་པ་ཡིན་པའི་ཕྱིར། བཟོད་པ་ཆེན་པོའི་དམིགས་
རྣམ་ཡོད་དེ། སྒོ་གསུམ་དེ་དག་བདེན་གྲུབ་ཀྱི་མཚན་མ་མེད་པས་ཁྱད་པར་དུ་བྱས་
པ་དམིགས་པ་དང་། དེ་གསུམ་དོན་དམ་པར་དེ་ཡི་མཚན་མར་མི་བརྟེན་པས་ཡིད་
གཉིས་ཀྱི་མོས་པ་མིན་པ་དང་། འདུ་ཤེས་མེད་པར་རྟོགས་པའི་བཟོད་པ་ཆེན་པོའི་ཡེ་
ཤེས་དེ་རྣམ་པ་ཡིན་པའི་ཕྱིར། །
ཆོས་མཆོག་ཆུང་ངུའི་དམིགས་རྣམ་ཡོད་དེ། །
ཏིང་འཛིན་དེ་ཡི་བྱེད་པ་ཉིད། །
ལུང་སྟོན་པ་དང་རློམ་པ་ཟད། །
གསུམ་པོ་ཕན་ཚུན་ངོ་བོ་གཅིག །
ཏིང་འཛིན་རྣམ་པར་མི་རྟོག་པ། །
དེ་དག་ངེས་འབྱེད་ཆ་མཐུན་ནི། །
ཆུང་དང་འབྲིང་དང་ཆེན་པོ་ཡིན། །
བསྒོམ་བྱའི་ཏིང་ངེ་འཛིན་གྱི་ངོ་བོར་གྱུར་པ་དམིགས་པ་དང་། ཏིང་ངེ་འཛིན་
དེའི་བྱེད་པ་ལྷུན་གྲུབ་ཏུ་འཇུག་པར་རྟོགས་པའི་ཆོས་མཆོག་ཆུང་ངུའི་ཡེ་ཤེས་དེ་
རྣམ་པ་ཡིན་པའི་ཕྱིར། ཆོས་མཆོག་འབྲིང་གི་དམིགས་རྣམ་ཡོད་དེ། ལྐོག་ཏུ་ལུང་
སྟོན་པའི་རྒྱུ་ཁྱད་པར་ཅན་དམིགས་པ་དང་། དོན་དམ་པར་རློམ་པ་རགས་པ་ཟད་
པའི་ཡེ་ཤེས་དེ་རྣམ་པ་ཡིན་པའི་ཕྱིར། ཆོས་མཆོག་ཆེན་པོའི་དམིགས་རྣམ་ཡོད་དེ།
འཁོར་གསུམ་པོ་བདེན་པས་སྟོང་པ་ཕན་ཚུན་ངོ་བོ་གཅིག་པ་དམིགས་པ་དང༌། ཆོས་
མཆོག་གི་ཏིང་ངེ་འཛིན་མཐའ་གང་དུའང་རྣམ་པར་མི་རྟོག་པར་བདེན་མེད་དུ་རྟོགས་



60
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
པའི་ཆོས་མཆོག་ཆེན་པོའི་ཡེ་ཤེས་དེ་དེའི་རྣམ་པ་ཡིན་པའི་ཕྱིར། ཐེག་ཆེན་གྱི་ངེས་
འབྱེད་ཆ་མཐུན་ཆོས་ཅན། ཁྱོད་ལ་རྣམ་པ་བཅུ་གཉིས་ཡོད་དེ། སྔར་བཤད་པ་དེ་
ལྟར་རེ་རེ་ལའང་ཆུང་དང་འབྲིང་དང་ཆེན་པོའི་དབྱེ་བས་རྣམ་པ་བཅུ་གཉིས་ཡོད་
པའི་ཕྱིར།
གཞི་དང་དེ་ཡི་གཉེན་པོ་ཡིས། །
གཟུང་བ་རྟོག་པ་རྣམ་པ་གཉིས། །
རྨོངས་དང་ཕུང་སོགས་བྱེ་བྲག་གིས། །
དེ་ནི་སོ་སོར་རྣམ་པ་དགུ། །
རྫས་དང་བཏགས་པའི་རྟེན་ཅན་གྱིས། །
འཛིན་པའང་རྣམ་པ་གཉིས་སུ་འདོད། །
རང་དབང་བདག་སོགས་ངོ་བོ་དང་། །
ཕུང་སོགས་རྟེན་ལས་དེ་བཞིན་ནོ། །
སེམས་མི་འགོང་པ་ཉིད་ལ་སོགས། །
ངོ་བོ་ཉིད་མེད་སོགས་སྟོན་བྱེད། །
དེ་ཡི་མི་མཐུན་ཕྱོགས་བོར་བ། །
རྣམ་པ་ཀུན་ཏུ་ཡོངས་འཛིན་ཡིན། །
གཉིས་པ་༼མཐའ་དཔྱད་པ།༽ལ། ཁོ་ན་རེ། ཐེག་ཆེན་སྦྱོར་ལམ་མཉམ་བཞག་
པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། སྦྱོར་ལམ་མ་ཡིན་པར་ཐལ། མཉམ་
བཞག་ཡེ་ཤེས་མ་ཡིན་པའི་ཕྱིར་ན་མ་ཁྱབ། དེ་མཉམ་བཞག་ཡེ་ཤེས་དང་རྗེས་ཐོབ་
ཡེ་ཤེས་གང་རུང་མ་ཡིན་པའི་མཁྱེན་པ་ཡིན་པའི་ཕྱིར། ཀ་བ་བདེན་མེད་དུ་རྟོགས་
པའི་རིགས་ངེས་སྦྱོར་ལམ་མཉམ་བཞག་ཡེ་ཤེས་ཆོས་ཅན། ཁྱོད་ལ་ཆོས་ཉིད་ལས་
གཞན་པའི་ཆོས་མི་སྣང་བར་ཐལ། ཁྱོད་ཆོས་ཉིད་རྟོགས་པའི་བློ་ཡིན་པའི་ཕྱིར་ན་
མ་ཁྱབ་སྟེ། དེ་ལ་ཆོས་ཉིད་ཀྱི་དོན་སྤྱི་སྣང་བའི་ཕྱིར། མ་གྲུབ་ན། དེར་ཐལ། ཁྱོད་



སྐབས་དང་བོའི་རྣམ་བཤད།
ཆོས་ཉིད་དོན་སྤྱིའི་ཚུལ་གྱིས་རྟོགས་པའི་བློ་ཡིན་པའི་ཕྱིར། གཞན་ཡང་། སྟོང་
ཉིད་ལ་མཉམ་པར་བཞག་པའི་རིགས་ངེས་སྦྱོར་ལམ་མཉམ་བཞག་ཡེ་ཤེས་ཆོས་
ཅན༔ ཁྱོད་རྟོག་མེད་ཀྱི་ཤེས་པ་ཡིན་པར་ཐལ། ཁྱོད་ལ་ཆོས་ཉིད་གསལ་བར་སྣང་
བའི་ཕྱིར་ན་མ་ཁྱབ། གཞན་ཡང་། དེ་ཆོས་ཅན། ཆོས་ཉིད་ལ་མངོན་སུམ་ཡིན་པར་
ཐལ༑ ཆོས་ཉིད་གསལ་བར་སྣང་བའི་ཤེས་པ་ཡིན་པའི་ཕྱིར་ན་མ་ཁྱབ། བྱང་སེམས་
སྦྱོར་ལམ་པའི་རྒྱུད་ཀྱི་གཞན་སེམས་ཤེས་པའི་མངོན་ཤེས་ཆོས་ཅན། རྟོག་པ་ཡིན་
པར་ཐལ། ཐེག་ཆེན་གྱི་སྦྱོར་ལམ་ཡིན་པའི་ཕྱིར་ན་མ་ཁྱབ། བྱང་སེམས་སྦྱོར་ལམ་
པའི་རྒྱུད་ཀྱི་ཐོས་བྱུང་གི་ཤེས་རབ་ཆོས་ཅན། སྒོམ་བྱུང་གི་བློ་ཡིན་པར་ཐལ། ཐེག་
ཆེན་གྱི་སྦྱོར་ལམ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། དེའི་རྒྱུད་ཀྱི་ཐོས་
བསམ་སྒོམ་གསུམ་གའི་ཤེས་རབ་ཐེག་ཆེན་གྱི་སྦྱོར་ལམ་ཡིན་པའི་ཕྱིར། ཡང་ཁོ་ན་
རེ༑ དེའི་རྒྱུད་ཀྱི་མཁྱེན་པ་ཡིན་ན་སྒོམ་བྱུང་གི་བློ་ཡིན་དགོས་པར་ཐལ། དེའི་རྒྱུད་
ཀྱི་སྟོང་ཉིད་རྟོགས་པའི་བློ་སྒོམ་བྱུང་གི་བློ་ཡིན་པའི་ཕྱིར་ན་མ་ཁྱབ། ཡང་ཉན་ཐོས་
དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་སྟོང་
ཉིད་མངོན་སུམ་དུ་རྟོགས་པའི་མཁྱེན་པ་ཆོས་ཅན། ཆོས་ཉིད་ལ་མོས་པ་ཡིད་བྱེད་
ཀྱི་བློ་ཡིན་པར་ཐལ། ཐེག་ཆེན་གྱི་མོས་སྤྱོད་ཀྱི་ས་ཡིན་པའི་ཕྱིར་ན་མ་ཁྱབ། ཉན་
ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་ཐེག་ཆེན་སྦྱོར་ལམ་པའི་རྒྱུད་ཀྱི་
གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་པ་ཆོས་ཅན། འཇིག་རྟེན་
པའི་ལམ་ཡིན་པར་ཐལ། ཐེག་ཆེན་གྱི་འཇིག་རྟེན་པའི་ལམ་ཡིན་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། འདས་ལམ་ཡིན་པའི་ཕྱིར། དེར་ཐལ། འཕགས་རྒྱུད་ཀྱི་
མཁྱེན་པ་ཡིན་པའི་ཕྱིར། ཡང་ཁོ་ན་རེ། བྱང་སེམས་སྦྱོར་ལམ་པ་སོ་སོ་སྐྱེ་བོ་ཡིན་
པར་ཐལ། རིགས་ངེས་བྱང་སེམས་སྦྱོར་ལམ་པ་སོ་སོ་སྐྱེ་བོ་ཡིན་པའི་ཕྱིར་ན་མ་
ཁྱབ། འདོད་མི་ནུས་པར་ཐལ། དེ་ལ་སྐྱེ་འཕགས་གཉིས་ཀ་ཡོད་པའི་ཕྱིར། ཡང་།
མཆོག་གི་སྤྲུལ་སྐུ་ཆོས་ཅན། བྱང་སེམས་སྦྱོར་ལམ་པའི་ཕྱིའི་ཡོངས་འཛིན་ཡིན་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
པར་ཐལ། བྱང་སེམས་སྦྱོར་ལམ་པའི་ཕྱིའི་ཡོངས་འཛིན་དུ་གྱུར་པའི་མཆོག་གི་སྤྲུལ་
སྐུ་ཡོད་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། བྱང་སེམས་སྦྱོར་ལམ་པའི་
རྒྱུ་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། བྱང་སེམས་སྦྱོར་ལམ་
པའི་རྒྱུ་མ་ཡིན་པར་ཐལ། བྱང་སེམས་སྦྱོར་ལམ་པ་དེ་མཆོག་གི་སྤྲུལ་སྐུའི་རྒྱུ་ཡིན་
པའི་ཕྱིར། རྟགས་གྲུབ་སྟེ། འཇུག་པ་ལས། སངས་རྒྱས་བྱང་ཆུབ་སེམས་དཔའ་ལས་
འཁྲུངས་ཤིང༌། །ཞེས་གསུངས་པའི་ཕྱིར། བྱང་སེམས་སྦྱོར་ལམ་པའི་ཕྱིའི་ཡོངས་
འཛིན་དུ་གྱུར་པའི་བྱེ་བྲག་སྨྲ་བ་ཆོས་ཅན། བྱང་སེམས་སྦྱོར་ལམ་པ་ལ་ཐབས་ཤེས་
ཀྱི་ཆོས་ཡོངས་རྫོགས་སྟོན་པར་ཐལ། དེའི་ཕྱིའི་ཡོངས་འཛིན་ཡིན་པའི་ཕྱིར་ན་མ་
ཁྱབ། བྱང་སེམས་སྦྱོར་ལམ་པའི་རྒྱུད་ཀྱི་ཐབས་ཤེས་ཁྱད་པར་ཅན་གཉིས་ཆོས་ཅན།
དེའི་རྒྱུ་ཡིན་པར་ཐལ། དེའི་ནང་གི་ཡོངས་འཛིན་ཡིན་པའི་ཕྱིར་ན་མ་ཁྱབ། གཟུགས་
ཕྱི་རོལ་དོན་འཛིན་གྱི་རྟོག་པ་ཆོས་ཅན། སྐབས་འདིར་བསྟན་གྱི་ཤེས་སྒྲིབ་ཡིན་
པར་ཐལ། ཤེས་སྒྲིབ་ཡིན་པའི་ཕྱིར་ན་མ་ཁྱབ། བདེན་འཛིན་གྱི་བག་ཆགས་ཆོས་
ཅན༑ བདེན་འཛིན་ཡིན་པར་ཐལ། ཤེས་སྒྲིབ་ཡིན་པའི་ཕྱིར་ན་མ་ཁྱབ། ཤེས་སྒྲིབ་
གཟུང་རྟོག་ཆོས་ཅན། ཁྱོད་ལ་སྤང་བྱ་ཀུན་བཏགས་ཤིག་མེད་པར་ཐལ། ཁྱོད་སྤང་
བྱ་ལྷན་སྐྱེས་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། མཐོང་སྤང་དུ་གྱུར་
པའི་ཤེས་སྒྲིབ་གཟུང་རྟོག་ཡོད་པའི་ཕྱིར། བྱང་སེམས་སྦྱོར་ལམ་པའི་རྒྱུད་ཀྱི་གང་
ཟག་གི་བདག་མེད་རྟོགས་པའི་བློ་ཆོས་ཅན། དེའི་བསྒོམ་བྱའི་གཙོ་བོ་ཡིན་པར་ཐལ།
དེའི་རྒྱུད་ཀྱི་མཁྱེན་པ་ཡིན་པའི་ཕྱིར་ན་མ་ཁྱབ་བོ། །
རིགས།
བཞི་པ་སྒྲུབ་པའི་རྟེན་རིགས་འཆད་པ་ལ། སྤྱི་དོན་དང་། རྩོད་སྤོང་གཉིས།
དང་པོ་༼སྤྱི་དོན།༽ནི།



སྐབས་དང་བོའི་རྣམ་བཤད།
6
རྟོགས་པ་ཡི་ནི་ཆོས་དྲུག་དང་། །
གཉེན་པོ་དང་ནི་སྦྱོང་བ་དང་། །
དེ་དག་ཡོངས་སུ་གཏུགས་པ་དང་། །
ཤེས་རབ་སྙིང་བརྩེར་བཅས་པ་དང་། །
སློབ་མ་ཐུན་མོང་མིན་ཉིད་དང་། །
གཞན་གྱི་དོན་གྱི་གོ་རིམ་དང་། །
ཡེ་ཤེས་རྩོལ་བ་མི་མངའ་བར། །
འཇུག་པའི་རྟེན་ལ་རིགས་ཤེས་བྱ། །
བྱེ་སྨྲས་རིགས་ཀྱི་ངོ་བོ་སེམས་བྱུང་མ་ཆགས་པའི་དགེ་བར་ཁས་ལེན།
མདོ་སྡེ་པས་ཟག་མེད་སེམས་ཀྱི་ས་བོན་ཞིག་ཏུ་ཁས་ལེན་པའི་ཕྱིར། སེམས་ཙམ་
པས་ཟག་མེད་སེམས་ཀྱི་ས་བོན་ལ་ཐོས་སོགས་ཀྱིས་གསོས་མ་བཏབ་པ་རང་
བཞིན་གནས་རིགས་དང༌། དེས་གསོས་བཏབ་པ་རྒྱས་འགྱུར་གྱི་རིགས་སུ་འདོད།
དབུ་མ་པ་ནི། རང་གི་རྟེན་ཆོས་སུ་གྱུར་པའི་དྲི་མ་དང་བཅས་པའི་ཆོས་ཉིད་གང་ཞིག་
ངོ་བོ་ཉིད་སྐུར་འགྱུར་དུ་རུང་བ་དེ། རང་བཞིན་གནས་རིགས་ཀྱི་མཚན་ཉིད། སངས་
རྒྱས་ཀྱི་རིགས་གང་ཞིག འདུས་བྱས་ཀྱི་སངས་རྒྱས་ཀྱི་སྐུར་འགྱུར་དུ་རུང་བ་དེ།
རྒྱས་འགྱུར་གྱི་རིགས་ཀྱི་མཚན་ཉིད། རང་བཞིན་གནས་རིགས་ལ་དབྱེ་ན། སྒྲུབ་
པའི་རྟེན་དུ་མ་གྱུར་པའི་རང་བཞིན་གནས་རིགས་དང་། སྒྲུབ་པའི་རྟེན་དུ་གྱུར་པའི་
རང་བཞིན་གནས་རིགས་གཉིས། དང་པོ་ནི། ལམ་མ་ཞུགས་གང་ཟག་གི་རྒྱུད་ཀྱི་
རང་བཞིན་གནས་རིགས་ལྟ་བུ། གཉིས་པ་ལ། ཉན་ཐོས་ཀྱི་སྒྲུབ་པའི་རྟེན་རང་བཞིན་
གནས་རིགས་དང་། རང་རྒྱལ་གྱི་དེ་དང་། ཐེག་ཆེན་གྱི་དེ་དང་གསུམ། གསུམ་པ་ལ་
སྐབས་འདིར་དངོས་སུ་མ་བསྟན་པའི་ཐེག་ཆེན་གྱི་སྒྲུབ་པའི་རྟེན་རང་བཞིན་གནས་
རིགས་དང༌། སྐབས་འདིར་དངོས་སུ་བསྟན་པའི་དེ་འདྲ་བ་གཉིས། དང་པོ་ནི། བྱང་
སེམས་ཚོགས་ལམ་པའི་རྒྱུད་ཀྱི་རང་བཞིན་གནས་རིགས་ལྟ་བུ། གཉིས་པ་ནི།



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
རིགས་ངེས་བྱང་སེམས་སྦྱོར་ལམ་ཡན་ཆད་ཀྱི་རྒྱུད་ཀྱི་རང་བཞིན་གནས་རིགས་
ལྟ་བུ། དེ་ལ་དབྱེ་ན་སྒྲུབ་པ་བཅུ་གསུམ་གྱི་ཆོས་ཉིད་བཅུ་གསུམ་ཡོད། སྒྲུབ་པ་བཅུ་
གསུམ་ཡོད་དེ། ཐེག་ཆེན་སྦྱོར་ལམ་བཞི། མཐོང་སྒོམ་གཉིས་ཏེ་རྟོགས་པའི་ཆོས་
དྲུག གཉེན་པོའི་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང་། སྤང་བྱའི་
ས་བོན་འགག་པ་ལ་མངོན་དུ་ཕྱོགས་པའི་ཚུལ་གྱིས་སྤོང་བ་དང་། སྤང་བྱ་དེ་དག་
ཡོངས་སུ་གཏུགས་པ་དེ་ཟད་པའི་རྣམ་གྲོལ་ལམ་དང་། སྲིད་ཞིའི་མཐའ་འགོག་བྱེད་
ཀྱི་ཤེས་རབ་སྙིང་བརྩེར་བཅས་པ་དང༌། སློབ་མ་ཉན་ཐོས་སོགས་དང་ཐུན་མོང་མ་
ཡིན་པ་ཉིད་དང་། གཞན་དོན་གོ་རིམས་སུ་སྒྲུབ་པ་དང་། ཇི་ལྟ་ཇི་སྙེད་ཡེ་ཤེས་རྩོལ་
བ་རགས་པ་སྤངས་ཤིང༌། མི་འདའ་བར་འཇུག་པའི་ཡེ་ཤེས་རྣམས་སུ་ཡོད་པའི་
ཕྱིར། རང་བཞིན་གནས་རིགས་ཀྱི་ས་མཚམས་ལམ་མ་ཞུགས་ནས་རྒྱུན་མཐའི་བར་
ན་ཡོད། འདིར་དངོས་བསྟན་གྱི་ས་མཚམས་ཐེག་ཆེན་སྦྱོར་ལམ་ནས་འཇོག
གཉིས་པ་༼རྩོད་སྦྱོང་།༽ནི། །
ཆོས་ཀྱི་དབྱིངས་ལ་དབྱེར་མེད་ཕྱིར། །
རིགས་ནི་ཐ་དད་རུང་མ་ཡིན། །
རྟེན་པའི་ཆོས་ཀྱི་བྱེ་བྲག་གིས། །
དེ་ཡི་དབྱེ་བ་ཡོངས་སུ་བརྗོད། །
དེའི་འོག་ཏུ་དེ་དག་སྐྱེས་པའི་སྟོབས་ཀྱིས་ཞེས་པའི་སྐབས་སུ། ཐེག་ཆེན་
གྱི་མཐོང་ལམ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང༌། མཐོང་སྤང་རྟོག་
པའི་ས་བོན་འགག་པ་ལ་མངོན་དུ་ཕྱོགས་པ་དུས་མཉམ་སྟེ། ཐེག་ཆེན་མཐོང་ལམ་
བར་ཆད་མེད་ལམ་སྐྱེས་པ་དང་། མཐོང་སྤང་རྟོག་པའི་ས་བོན་འགག་པ་དུས་མཉམ་
པའི་ཕྱིར། བྱས་པ་ལ་ཁོ་ན་རེ། མཐོང་སྤང་རྟོག་པའི་ས་བོན་འགག་པ་ལ་མངོན་དུ་
ཕྱོགས་ན། ཐེག་ཆེན་གྱི་མཐོང་ལམ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་
པས་ཁྱབ་པར་ཐལ། དེ་གཉིས་དུས་མཉམ་པའི་ཕྱིར་ན་མ་ཁྱབ། འདོད་མི་ནུས་པར་



སྐབས་དང་བོའི་རྣམ་བཤད།
65
ཐལ༑ འདུས་བྱས་ཡིན་པའི་ཕྱིར། ཁོ་ན་རེ། སེམས་ཙམ་པར་གྱུར་པའི་བྱང་སེམས་
ཚོགས་ལམ་པ་ཆོས་ཅན། སྟོང་ཉིད་རྟོགས་པའི་གང་ཟག་ཡིན་པར་ཐལ། ཐེག་ཆེན་
གྱི་སྒྲུབ་པ་རྒྱུད་ལྡན་གྱི་གང་ཟག་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ།
སེམས་ཙམ་པ་ཡིན་པའི་ཕྱིར། གཞན་ཡང་། དེ་ཆོས་ཅན། རང་རྒྱལ་གྱི་རང་བཞིན་
གནས་རིགས་རྟོགས་པའི་གང་ཟག་ཡིན་པར་ཐལ། ཐེག་ཆེན་གྱི་སྒྲུབ་པ་རྒྱུད་ལྡན་གྱི་
གང་ཟག་ཡིན་པ་གང་ཞིག རང་བཞིན་གནས་རིགས་རྒྱུད་ལྡན་གྱི་གང་ཟག་ཡིན་པའི་
ཕྱིར་ན་མ་ཁྱབ། ཕྱི་རོལ་གྲངས་ཅན་པ་ཆོས་ཅན། ཁྱོད་ཀྱིས་རང་རྒྱུད་ལྡན་གྱི་སེམས་
བདེན་སྟོང་རང་བཞིན་གནས་རིགས་སུ་ཁས་ལེན་པར་ཐལ། ཁྱོད་དེ་རྒྱུད་ལྡན་གྱི་
གང་ཟག་གང་ཞིག ཁྱོད་འཚང་རྒྱ་འགྱུར་གྱི་གང་ཟག་ཡིན་པའི་ཕྱིར་ན་མ་ཁྱབ། ཉན་
ཐོས་འཕགས་པ་ཡིན་ན། སྟོང་ཉིད་མངོན་སུམ་དུ་རྟོགས་པས་ཁྱབ་པར་ཐལ། སྟོང་
ཉིད་མངོན་སུམ་དུ་རྟོགས་པའི་ཉན་ཐོས་འཕགས་པ་ཡོད་པའི་ཕྱིར་ན་མ་ཁྱབ། མ་
གྲུབ་ན། དེར་ཐལ། སྟོང་ཉིད་རྟོགས་པའི་བྱང་སེམས་ཚོགས་ལམ་པའི་རྟོགས་པ་སྔོན་
དུ་སོང་བའི་ཉན་ཐོས་འཕགས་པ་ཡོད་པའི་ཕྱིར། མ་གྲུབ་ན། དེར་ཐལ། སྤྱོད་འཇུག་
ལས༑ མི་གང་བྱང་ཆུབ་སེམས་བཏང་ཡང་། །དེ་དག་ཐར་བར་མཛད་པ་ནི། །ཞེས་
གསུངས་པའི་ཕྱིར། །
ལམ་མ་ཞུགས་ཀྱི་གང་ཟག་གི་རྒྱུད་ཀྱི་ཉོན་སྒྲིབ་ཆོས་ཅན། ཁྱོད་སྤངས་པའི་
སྤངས་པ་རྒྱུད་ལྡན་གྱི་ཉན་ཐོས་དགྲ་བཅོམ་མེད་པར་ཐལ། སངས་རྒྱས་འཕགས་
པ་ཡིན་ན་ཁྱོད་སྤངས་པའི་སྤངས་པ་རྒྱུད་ལྡན་གྱི་གང་ཟག་ཡིན་དགོས་པའི་ཕྱིར་ན་
མ་ཁྱབ། གཟུགས་ཕྱི་རོལ་དོན་འཛིན་གྱི་རྟོག་པ་ཆོས་ཅན། ཁྱོད་སྤངས་པའི་རང་
རྒྱལ་དགྲ་བཅོམ་མེད་པར་ཐལ། ཁྱོད་ཤེས་སྒྲིབ་ཡིན་པའི་ཕྱིར་ན་མ་ཁྱབ། གཞན་
ཡང་། ཁྱི་རྒན་རྒྱུ་བོ་ཆོས་ཅན། ཁྱོད་ཀྱི་རྒྱུད་ཀྱི་གང་ཟག་གི་བདག་འཛིན་སྤངས་པའི་
སྤངས་པ་རྒྱུད་ལྡན་གྱི་ཐེག་དམན་གྱི་གང་ཟག་མེད་པར་ཐལ། མི་གནས་པའི་མྱང་
འདས་ཡིན་ན་ཁྱོད་ཡིན་དགོས་པའི་ཕྱིར་ན་མ་ཁྱབ། གཞན་ཡང་། སེམས་ཅན་ཡིན་



2) !། གླུ་
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ན་རིགས་རྒྱུད་ལྡན་གྱི་གང་ཟག་ཡིན་དགོས་པས་ཁྱབ་པ་སེམས་ཙམ་པས་ཁས་
ལེན་པར་ཐལ། སེམས་ཅན་ཡིན་ན་རིགས་རྒྱུད་ལྡན་གྱི་གང་ཟག་ཡིན་པས་ཁྱབ་པ་
དབུ་མ་པས་ཁས་ལེན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། རིགས་རྒྱུད་ལ་
མི་ལྡན་པའི་སེམས་ཅན་མེད་པའི་ཕྱིར། དབུ་མ་ཐལ་འགྱུར་བས་འཕགས་པ་ཡིན་
ན་སྟོང་ཉིད་རྟོགས་པས་ཁྱབ་པ་ཁས་མི་ལེན་པར་ཐལ། སློབ་དཔོན་སེངྒེ་བཟང་པོས་
འཕགས་པ་ཡིན་ན་སྟོང་ཉིད་རྟོགས་པས་ཁྱབ་པ་ཁས་མི་ལེན་པའི་ཕྱིར་ན་མ་ཁྱབ།
མ་གྲུབ་ན། དེར་ཐལ། བདེན་འཛིན་གྱིས་བཅིངས་པའི་གཞི་ཤེས་ཡོད་པར་འདོད་
པའི་དབུ་མ་པ་ཡིན་པའི་ཕྱིར། གཞན་ཡང་། སྤང་བྱ་དེའི་དངོས་གཉེན་བར་ཆད་མེད་
ལམ་ཡིན་ན། རང་ཉིད་སྐྱེ་བ་ལ་མངོན་དུ་ཕྱོགས་པ་དང་། སྤང་བྱ་དེ་འགག་པ་ལ་
མངོན་དུ་ཕྱོགས་པས་ཁྱབ་པ་དུས་མཉམ་པས་ཁྱབ་པར་ཐལ། ཐེག་ཆེན་མཐོང་ལམ་
བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང༌། མཐོང་སྤང་རྟོག་པའི་ས་བོན་
འགག་པ་ལ་མངོན་དུ་ཕྱོགས་པ་དུས་མཉམ་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ ཐེག་ཆེན་མཐོང་ལམ་བར་ཆད་མེད་ལམ་དེ་མཐོང་སྤང་རྟོག་པའི་དངོས་གཉེན་
ཡིན་པ་གང་ཞིག མཐོང་སྤང་རྟོག་པ་འགག་པ་ལ་མངོན་དུ་ཕྱོགས་པ་དང་། ཐེག་ཆེན་
མཐོང་ལམ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དུས་མི་མཉམ་པའི་ཕྱིར།
མ་གྲུབ་ན། དེར་ཐལ། མཐོང་སྤང་རྟོག་པའི་ས་བོན་འགགས་པའི་སྔ་རོལ་དུ། མཐོང་
སྤང་རྟོག་པ་འགགས་ཟིན་པའི་ཕྱིར། ཡང་ཁོ་ན་རེ། མཐོང་སྤང་རྟོག་པའི་ས་བོན་
མཐོང་སྤང་རྟོག་པའི་རྒྱུ་ཡིན་པར་ཐལ། ནས་མྱུ་གུའི་ས་བོན་ནས་སྨྱུ་གུའི་རྒྱུ་ཡིན་
པའི་ཕྱིར་ན་མ་ཁྱབ། རིགས་སྦྱོར་གྱི་སྐོར་ལ་མཁས་དབང་རྣམ་གཉིས་དགོངས་པ་
མཐུན་ནམ་སྙམ།



སྐབས་དང་བོའི་རྣམ་བཤད།
67
སྒྲུབ་པའི་དམིགས་པ།
ལྔ་པ་སྒྲུབ་པའི་དམིགས་པ་ལ། སྤྱི་དོན་དང་མཐའ་དཔྱད་པ་གཉིས། དང་པོ་
༼སྤྱི་དོན།༽ནི།
དམིགས་པ་ཆོས་རྣམས་ཐམས་ཅད་དེ། །
དེ་ཡང་དགེ་ལ་སོགས་པ་ཡིན། །
འཇིག་རྟེན་པ་ཡི་རྟོགས་བ་དང་། །
གང་དག་འཇིག་རྟེན་འདས་འདོད་དང་། །
ཟག་བཅས་ཟག་པ་མེད་ཆོས་དང་། །
གང་དག་འདུས་བྱས་འདུས་མ་བྱས། །
སློབ་མ་ཐུན་མོང་ཆོས་རྣམས་དང་། །
གང་དག་ཐུབ་པའི་ཐུན་མོང་མིན། །
ཐེག་ཆེན་སྒྲུབ་པའི་སྒྲོ་འདོགས་གཅོད་པར་བྱ་བའི་གཞི། ཐེག་ཆེན་སྒྲུབ་པའི་
དམིགས་པའི་མཚན་ཉིད། དེ་ལ་དབྱེ་ན། དགེ་མི་དགེ་ལུང་མ་བསྟན་གསུམ་དང་།
འཇིག་རྟེན་པ་དང་འཇིག་རྟེན་ལས་འདས་པ་གཉིས་དང༌། ཟག་བཅས་ཟག་མེད་
གཉིས་དང་། འདུས་བྱས་འདུས་མ་བྱས་གཉིས་དང་། ཐུན་མོང་དང་ཐུན་མོང་མ་ཡིན་
པ་གཉིས་དང་བཅུ་གཅིག་ཡོད་པའི་ཕྱིར། ལུང་དུ་བསྟན་པ་གང་ཞིག རྣམ་སྨིན་དཀར་
པོའི་རིགས་སུ་གནས་པས་རབ་ཏུ་ཕྱེ་བ་དེ། དགེ་བའི་མཚན་ཉིད། དེ་གང་ཞིག རྣམ་
སྨིན་ནག་པའི་རིགས་སུ་གནས་པས་རབ་ཏུ་ཕྱེ་བ། མི་དགེ་བའི་མཚན་ཉིད། ཆོས་
གང་ཞིག་དགེ་མི་དགེ་གང་དུའང་ལུང་བསྟན་དུ་མེད་པས་རབ་ཏུ་ཕྱེ་བ་དེ། ལུང་མ་
བསྟན་གྱི་མཚན་ཉིད།
གཉིས་པ་༼མཐའ་དཔྱད་པ།༽ལ་ཁོ་ན་རེ། འགོག་བདེན་ཆོས་ཅན། དགེ་བ་ཡིན་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
པར་ཐལ། བླང་བྱ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ལུང་མ་བསྟན་
ཡིན་པའི་ཕྱིར། ཁམས་གོང་མའི་སས་བསྡུས་ཀྱི་ཉོན་མོངས་ཆོས་ཅན། མི་དགེ་བ་
ཡིན་པར་ཐལ། སྤང་བྱ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ཁམས་གོང་མའི་
སས་བསྡུས་ཀྱི་ཉོན་མོངས་ཡིན་པའི་ཕྱིར། གཞན་ཡང་། ཁོ་ན་རེ། རང་དུས་སྐད་
ཅིག་གཉིས་པར་གཉེན་པོ་སྟོབས་བཞིས་འདག་ངེས་ཀྱི་སྲོག་གཅོད་ཀྱི་ལས་ཆོས་
ཅན༑ རང་འབྲས་རྣམ་སྨིན་མི་བདེ་བ་འབྱུང་ངེས་ཡིན་པར་ཐལ། མི་དགེ་བ་ཡིན་
པའི་ཕྱིར་ན་མ་ཁྱབ། ཡང་རང་དུས་སྐད་ཅིག་གཉིས་པར་ཁོང་ཁྲོས་འཇོམས་ངེས་ཀྱི་
བསོད་ནམས་ཀྱི་ལས་ཆོས་ཅན། སྐྱེས་བུ་དམ་པའི་བླང་བྱར་འོས་པ་ཡིན་པར་ཐལ།
དགེ་བ་ཡིན་པའི་ཕྱིར་ན་མ་ཁྱབ། འཁོར་བའི་སྐྱེ་བ་ཆོས་ཅན། བླང་བྱ་ཡིན་པར་ཐལ།
བྱང་སེམས་འཕགས་པ་གཞན་དོན་དུ་འཁོར་བར་སྐྱེ་བ་ལེན་པའི་ཕྱིར་ན་མ་ཁྱབ། མི་
གནས་པའི་མྱང་འདས་ཆོས་ཅན། དགེ་བ་ཡིན་པར་ཐལ། རྣམ་གྲོལ་དོན་གཉེར་གྱི་
སྐྱེས་བུའི་ཐོབ་བྱ་མཐར་ཐུག་ཡིན་པའི་ཕྱིར་ན་མ་ཁྱབ། འདོད་པའི་སས་བསྡུས་ཀྱི་
འཇིག་ལྟ་ཆོས་ཅན། མི་དགེ་བ་ཡིན་པར་ཐལ། ཐར་པ་དོན་གཉེར་གྱི་སློབ་པའི་གང་
ཟག་གིས་ནད་ཀྱི་རྒྱུ་ལྟར་སྤང་བར་བྱ་བ་ཡིན་པའི་ཕྱིར་ན་མ་ཁྱབ་བོ། །འདོད་མི་
ནུས་པར་ཐལ། ཁམས་གསུམ་གང་རུང་གི་སས་བསྡུས་ཀྱི་འཇིག་ལྟ་ཡིན་ན། ལུང་
མ་བསྟན་ཡིན་དགོས་པའི་ཕྱིར། འདིར་མཁས་དབང་རྣམ་གཉིས་བཞེད་པ་མཐུན།
སྒྲུབ་པའི་ཆེད་དུ་བྱ་བ།
དྲུག་པ་སྒྲུབ་པའི་ཆེད་དུ་བྱ་བ་ལ། སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་
དོན།༽ནི།
སེམས་ཅན་ཀུན་མཆོག་ཉིད་སེམས་དང་། །
སློང་དང་རྟོགས་དང་གསུམ་བོ་ལ། །



སྐབས་དང་བོའི་རྣམ་བཤད།
s
ཆེན་པོ་གསུམ་གྱི་རང་འབྱུང་གི །
ཆེད་དུ་བྱ་བ་འདི་ཤེས་བྱ། །
བྱང་སེམས་གང་གི་ཆེད་དུ་སྒྲུབ་པ་ཉམས་ལེན་ལ་འཇུག་པའི་ཐོབ་བྱ་མཐར་
ཐུག་དེ། སྐབས་འདིར་བསྟན་གྱི་ཐེག་ཆེན་སྒྲུབ་པའི་ཆེད་དུ་བྱ་བའི་མཚན་ཉིད། དེ་ལ་
དབྱེ་ན་གསུམ། ཇི་ལྟ་ཇི་སྙེད་རྟོགས་པའི་རྣམ་མཁྱེན་དེ་སེམས་དཔའ་ཆེན་པོ། ཤེས་
སྒྲིབ་སྤངས་པའི་སྤངས་པ་དེ་སྤངས་པ་ཆེན་པོ། སངས་རྒྱས་ཀྱི་སེམས་བསྐྱེད་སྙིང་
རྗེ་ལྷག་བསམ་བྱམས་པ་སོགས་རྟོགས་པ་ཆེན་པོ། ས་མཚམས་སངས་རྒྱས་ཀྱི་ས་
ཁོ་ནར་ཡོད། །
གཉིས་པ་༼མཐའ་དཔྱད་པ། ༽ལ། ཁོ་ན་རེ། སངས་རྒྱས་འཕགས་པའི་རྒྱུད་ཀྱི་
སྙིང་རྗེ་ཆེན་པོ་ཆོས་ཅན། གཞི་ཤེས་ཡིན་པར་ཐལ། གང་ཟག་གི་བདག་མེད་མངོན་
སུམ་དུ་རྟོགས་པའི་མཁྱེན་པ་ཡིན་པའི་ཕྱིར་ན་མ་ཁྱབ། གང་ཟག་གི་བདག་མེད་
མངོན་སུམ་དུ་རྟོགས་པའི་རྣམ་མཁྱེན་ཆོས་ཅན། ཐེག་ཆེན་གྱི་རྟོགས་རིགས་ཡིན་
པར་ཐལ། སྟོང་ཉིད་མངོན་སུམ་དུ་རྟོགས་པའི་མཁྱེན་པ་ཡིན་པའི་ཕྱིར་ན་མ་ཁྱབ།
སངས་རྒྱས་འཕགས་པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། མཉམ་བཞག་
ཡེ་ཤེས་མ་ཡིན་པར་ཐལ། ཐབས་ཁྱད་པར་ཅན་གྱི་རྟོགས་རིགས་སུ་གནས་པའི་
མཁྱེན་པ་ཡིན་པའི་ཕྱིར་ན་མ་ཁྱབ། ཁྱབ་པར་ཐལ། སེམས་ཅན་གྱི་རྒྱུད་ཀྱི་ཀུན་རྫོབ་
སེམས་བསྐྱེད་ཡིན་ན། མཉམ་བཞག་ཡེ་ཤེས་མ་ཡིན་དགོས་པའི་ཕྱིར་ན་མ་ཁྱབ།
གོ་སྒྲུབ།
བདུན་པ་གོ་སྒྲུབ་ནི།
དེ་དག་སོ་སོར་སྦྱིན་ལ་སོགས། །
རྣམ་པ་དྲུག་ཏུ་བསྡུས་པ་ཡིས། །



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གོ་ཆའི་སྒྲུབ་པ་གང་ཡིན་དེ། །
དྲུག་ཚན་དྲུག་གིས་ཇི་བཞིན་བཤད།
ཕར་ཕྱིན་དྲུག་ལྡན་དུ་བསམ་སྦྱོར་ཅི་རིགས་པས་ཟིན་པའི་སེམས་དཔའི་
རྣལ་འབྱོར་གོ་ཆའི་སྒྲུབ་པའི་མཚན་ཉིད། དབྱེ་ན་སོ་དྲུག་ཡོད་དེ། སྦྱིན་པའི་སྦྱིན་པའི་
གོ་སྒྲུབ་དྲུག་ནས། ཤེས་རབ་ཀྱི་ཤེས་རབ་ཀྱི་གོ་སྒྲུབ་དྲུག་གི་བར་རྣམས་སུ་ཡོད་
པའི་ཕྱིར། ས་མཚམས་ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་དུ་ཡོད།
འཇུག་སྒྲུབ།
བརྒྱད་པ་འཇུག་སྒྲུབ་ནི།
བསམ་གཏན་གཟུགས་མེད་སྦྱིན་སོགས་དང་། །
ལམ་དང་བྱམས་ལ་སོགས་པ་དང་། །
དམིགས་བ་མེད་དང་ལྡན་པ་དང་། །
འཁོར་གསུམ་རྣམ་པར་དག་པ་དང་། །
ཆེད་དུ་བྱ་དང་མངོན་ཤེས་དྲུག །
རྣམ་ཀུན་མཁྱེན་པའི་ཚུལ་ལ་ནི། །
འཇུག་པའི་སྒྲུབ་པ་ཐེག་ཆེན་ལ། །
འཛེག་པ་ཡིན་པར་ཤེས་པར་བྱ། །
ཐེག་པ་ཆེན་པོའི་ཆོས་ཅི་རིགས་པ་རྩེ་སྦྱོར་གཙོ་བོར་གྱུར་པའི་སྒོ་ནས་
ཉམས་སུ་ལེན་པའི་སེམས་དཔའི་རྣལ་འབྱོར། འཇུག་སྒྲུབ་ཀྱི་མཚན་ཉིད། དབྱེ་ན་
དགུ་ཡོད་དེ། ཐེག་ཆེན་ལམ་གྱིས་བསྡུས་པའི་བསམ་གཏན་བཞི་དང་། གཟུགས་
མེད་བཞི་དང༌། སྦྱིན་སོགས་དྲུག་དང་། མཐོང་སྒོམ་གྱི་ལམ་དང་། བྱམས་སོགས་
ཚད་མེད་བཞི་དང་། བདེན་གྲུབ་ཀྱི་དམིགས་པ་མེད་པ་དང་ལྡན་པ་དང་། གང་ལ་



སྐབས་དང་བོའི་རྣམ་བཤད།
71
གང་གིས་ཇི་ལྟར་སྦྱིན་པའི་འཁོར་གསུམ་བདེན་མེད་དུ་རྟོགས་པའི་རྣམ་པར་དག་
པས༑ ཆེད་དུ་བྱ་བ་ཆེན་པོ་གསུམ་གྱི་ཕྱིར་དུ་བསྔོ་བའི་དགེ་བ་དང༌། མངོན་ཤེས་
དྲུག་དང༌། འབྲས་བུ་རྣམ་ཀུན་མཁྱེན་པའི་ཚུལ་ལ་འཇུག་པའི་འཇུག་སྒྲུབ་ཀྱི་ཡེ་ཤེས་
རྣམས་སུ་ཡོད་པའི་ཕྱིར། ས་མཚམས་ཐེག་ཆེན་གྱི་སྦྱོར་ལམ་དྲོད་ནས་རྒྱུན་མཐའི་
པར་དུ་ཡོད་པའི་ཕྱིར། ན་མཁྱེན་པའི་བུ་
ཚོགས་སྒྲུབ།
དགུ་པ་ཚོགས་སྒྲུབ་ལ་དངོས་དང་། འཕྲོས་དོན་གཉིས། དང་པོ་༼དངོས།༽ནི།
བརྩེ་དང་སྦྱིན་ལ་སོགས་པ་དྲུག །
ཞི་གནས་ལྷག་མཐོང་བཅས་པ་དང་། །
ཟུང་དུ་འབྲེལ་བའི་ལམ་གང་དང་། །
ཐབས་ལ་མཁས་པ་གང་ཡིན་དང་། །
ཡེ་ཤེས་དང་ནི་བསོད་ནམས་དང་། །
ལམ་དང་གཟུངས་དང་ས་བཅུ་དང་། །
གཉེན་པོ་ཚོགས་ཀྱི་སྒྲུབ་པ་ཡི། །
རིམ་པ་ཡིན་པར་ཤེས་པར་བྱ། །
ཐེག་ཆེན་གྱི་སྦྱོར་ལམ་ཆོས་མཆོག་འབྲིང་མན་ཆད་ལས་ཁྱད་པར་དུ་
འཕགས་ཤིང་རང་འབྲས་བྱང་ཆེན་འབྱིན་པའི་སེམས་དཔའི་རྣལ་འབྱོར། ཚོགས་
སྒྲུབ་ཀྱི་མཚན་ཉིད། དབྱེ་ན་བཅུ་བདུན་ཡོད་དེ། དེར་གྱུར་པའི་བརྩེ་བ་སྙིང་རྗེ་ཆེན་
པོ་དང་། སྦྱིན་པ་ལ་སོགས་དྲུག་ཉམས་སུ་ལེན་པ་དང་། ཞི་གནས་ལྷག་མཐོང་དང་
བཅས་པ་དང་། ཞི་ལྷག་ཟུང་དུ་འབྲེལ་བའི་ལམ་གང་ཡིན་པ་དང༌། གཞན་དོན་སྒྲུབ་
པའི་ཐབས་མཁས་གང་ཡིན་པ་དང་། ཡེ་ཤེས་དང་ནི་བསོད་ནམས་ཀྱིས་བསྡུས་པ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
དང་༑ མཐོང་སྒོམ་གྱི་ལམ་དང་། ཚིག་དོན་གྱི་གཟུང་དང་། ས་བཅུ་དང་། གཉེན་པོའི་
ཚོགས་ཀྱི་སྒྲུབ་པ་ཡི་ཁྱད་པར་བཅུ་བདུན་རྣམས་སུ་ཡོད་པའི་ཕྱིར། དེ་ཐམས་ཅད་
བསྡུས་ན་གཉིས་སུ་འདུ་སྟེ། ཡེ་ཤེས་དང་བསོད་ནམས་ཀྱི་ཚོགས་སྒྲུབ་གཉིས་སུ་
འདུ་བའི་ཕྱིར། ས་མཚམས་ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོ་ནས་རྒྱུན་
མཐའི་བར་དུ་ཡོད། །
གཉིས་པ་༼འཕྲོས་དོན།༽འཕྲོས་དོན་ལ། སའི་ཚོགས་དང་། གཉེན་པོའི་ཚོགས་
གཉིས་ལས། དང་པོ་༼སའི་ཚོགས།༽། བྱང་སེམས་འཕགས་པའི་ས་བཅུའི་དང་པོ་དགུ་
ཡོངས་སྦྱོང་དང་། བཅུ་པ་མཚན་ཉིད་ཀྱི་སྒོ་ནས་སྟོན་ལ། ས་སོ་སོའི་ཡོངས་སྦྱོང་གི་
གྲངས་དང་། ངོ་བོ་རྣམས་བཞག་ཏུ་ཡོད་པའི་ཕྱིར་ཏེ། དེ་འཆད་པ་ལ།
ཡོངས་སུ་སྦྱོང་བ་རྣམ་བཅུ་ཡིས། །
ས་ནི་དང་བོ་འཐོབ་འགྱུར་ཏེ། །
བསམ་དང་ཕན་པའི་དངོས་ཉིད་དང་། །
སེམས་ཅན་རྣམས་ལ་སེམས་མཉམ་ཉིད། །
གཏོང་དང་བཤེས་གཉེན་བསྟེན་པ་དང་། །
དམ་ཆོས་དམིགས་པ་འཚོལ་བ་དང་། །
རྟག་ཏུ་ངེས་འབྱུང་སེམས་ཉིད་དང་། །
སངས་རྒྱས་སྐུ་འདོད་དགའ་བ་དང་། །
ཆོས་སྟོན་པ་དང་བདེན་པ་ཡི། །
ཚིག་ནི་བཅུ་བ་ཡིན་པར་འདོད། །
འདི་དག་རང་བཞིན་མི་དམིགས་པས། །
ཡོངས་སུ་སྦྱོང་བར་ཤེས་པར་བྱ། །
ཡོངས་སུ་སྦྱོང་བ་རྣམ་བཅུ་ཡིས། །ཞེས་པ་ནས་ཡོངས་སུ་སྦྱོང་བར་ཤེས་
པར་བྱ། །ཞེས་པའི་བར་གསུངས། ངག་དོན་ནི། ས་དང་པོ་རབ་ཏུ་དགའ་བ་ཆོས་



སྐབས་དང་བོའི་རྣམ་བཤད།
ཅན༑ ཁྱོད་ཐོབ་པར་འགྱུར་བའི་ཐབས་ཡོད་དེ། འཆད་པ་ལྟར་ཡོངས་སུ་སྦྱོང་བ་རྣམ་
པ་བཅུ་ཡི་སྒོ་ནས་འཐོབ་པར་འགྱུར་བའི་ཕྱིར། ཡོངས་སྦྱོང་བཅུ་ཡང་ཡོད་དེ། གཡོ་
སྒྱུ་སོགས་མེད་པའི་བསམ་པ་དང་། རང་གཞན་གྱི་དོན་སྒྲུབ་པ་ལ་ཕན་པའི་དངོས་པོ་
ཉིད་དང་། སེམས་ཅན་རྣམས་ལ་ཚད་མེད་བཞིའི་སྒོ་ནས་སེམས་མཉམ་པ་ཉིད་དང་།
དགེ་རྩ་སོགས་གཞན་ལ་གཏོང་བ་དང་། དགེ་བའི་བཤེས་གཉེན་བསྟེན་པ་དང་། ཐེག་
ཆེན་གྱི་སྡེ་སྣོད་སོགས་དམ་པའི་ཆོས་ཀྱི་དམིགས་པ་འཚོལ་བ་དང་། རྟག་ཏུ་ངེས་
པར་འབྱུང་བའི་སེམས་དང་བཅས་པ་ཉིད་དང༌། སངས་རྒྱས་ཀྱི་སྐུ་ཐོབ་པར་འདོད་པ་
ལ་དགའ་བ་དང༌། ཆོས་སྟོན་པ་ལ་དཔེ་མཁྱུད་མེད་པ་དང་། ཚིག་ཐམས་ཅད་བདེན་
པར་སྨྲ་བ་ཡི། ས་དང་པོའི་ཡོངས་སྦྱོང་ནི་བཅུ་ཡིན་པར་འདོད་པའི་ཕྱིར། ཁྱོད་ཀྱིས་
ས་དང་པོ་ཡོངས་སུ་སྦྱོང་བར་བྱེད་ཚུལ་ཡོད་དེ། སྙིང་རྗེ་ཆེན་པོ་དང་འཁོར་གསུམ་
མི་དམིགས་པར་རྟོགས་པའི་ཤེས་རབ་ཀྱིས་ཟིན་པའི་སྒོ་ནས། དེའི་སྐྱོན་སེལ་ཞིང་
ཡོན་ཏན་རྫོགས་པར་བྱེད་པའི་ཚུལ་གྱིས་ཤེས་པར་བྱ་བའི་ཕྱིར། །
གཉིས་པ་འཆད་པ་ལ།
ཚུལ་ཁྲིམས་བྱས་པ་གཟོ་དང་བཟོད། །
རབ་ཏུ་དགའ་དང་སྙིང་བརྩེ་ཆེ། །
བཀུར་སྟི་བླ་མ་ལ་གུས་ཉན། །
བརྒྱད་པ་སྦྱིན་ལ་སོགས་ལ་བརྩོན། །
ཚུལ་ཁྲིམས་བྱས་པ་གཟོ་དང་བཟོད། །ཅེས་པ་ནས། བརྒྱད་པ་སྦྱིན་ལ་
སོགས་ལ་བརྩོན། །ཞེས་པའི་བར་གསུངས། ངག་དོན་ནི། ཤེས་བྱ་ཆོས་ཅན། ས་
གཉིས་པའི་ཡོངས་སྦྱོང་བརྒྱད་ཡོད་དེ། ཚུལ་ཁྲིམས་ཀྱི་ཉམས་ལེན་ལྷག་པར་ཐོབ་པ་
དང་། བྱས་པ་གཟོ་བ་དང༌། བཟོད་པ་སྒོམ་པ་དང་། དགེ་བ་སྒྲུབ་པ་ལ་རབ་ཏུ་དགའ་
བ་དང་། གཞན་ལ་སྙིང་བརྩེ་ཆེ་བ་དང་བཅས་པ་དང་། མཁན་སོགས་ལ་བཀུར་སྟི་
བྱེད་པ་དང་། བླ་མ་ལ་གུས་པས་ཉན་པ་དང་། བརྒྱད་པ་སྦྱིན་པ་སོགས་ཀྱི་ཉམས་



74
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ལེན་ལ་བརྩོན་པའི་ཡོངས་སྦྱོང་རྣམས་སུ་ཡོད་པའི་ཕྱིར།
གསུམ་པ་འཆད་པ་ལ། །
ཐོས་པས་མི་ངོམས་ཉིད་དང་ནི། །
ཟང་ཟིང་མེད་པར་ཆོས་སྦྱིན་དང་། །
སངས་རྒྱས་ཞིང་ཀུན་སྦྱོང་བ་དང་། །
འཁོར་བས་ཡོངས་སུ་མི་སྐྱོ་དང་། །
ངོ་ཚ་ཁྲེལ་ཡོད་ཅེས་བྱ་བ། །
རློམ་མེད་བདག་ཉིད་དེ་རྣམ་ལྔ། །
ཐོས་པས་མི་ངོམས་ཉིད་དང་ནི། །ཞེས་པ་ནས། རློམ་མེད་བདག་ཉིད་དེ་
རྣམས་ལྔ། །ཞེས་པའི་བར་གསུངས། ཤེས་བྱ་ཆོས་ཅན། ས་གསུམ་པའི་ཡོངས་
སྦྱོང་རྣམ་པ་ལྔ་ཡོད་དེ། ཐོས་པས་མི་ངོམས་པ་ཉིད་ཀྱིས་ཆོས་འཚོལ་བ་དང་། ཉོན་
མོངས་པའི་ཟང་ཟིང་མེད་པར་ཆོས་ཀྱི་སྦྱིན་པ་དང་། སངས་རྒྱས་ཀྱི་ཞིང་ཀུན་སྦྱོང་
བར་བྱེད་པ་དང་། འཁོར་བ་པས་གནོད་པ་བྱས་ཀྱང་དེའི་དོན་ལ་ཡོངས་སུ་མི་སྐྱོ་བ་
དང་༑ སྡིག་པ་ལ་འཛེམ་པའི་ངོ་ཚ་ཁྲེལ་ཡོད་ཅེས་བྱ་བ་རྣམས་སུ་ཡོད་ལ། དེ་རྣམས་
ལ་རློམ་སེམས་མེད་པའི་བདག་ཉིད་ཅན་གྱི་ཤེས་རབ་ཀྱིས་ཟིན་པའི་སྒོ་ནས་ཡོངས་
སུ་སྦྱོང་བར་བྱེད་པའི་ཕྱིར།
བཞི་པ་འཆད་པ་ལ།
ནགས་གནས་འདོད་ཆུང་ཆོག་ཤེས་དང་། །
སྦྱངས་པ་ཡང་དག་སྡོམ་རྟེན་དང་། །
བསླབ་པ་ཡོངས་སུ་མི་གཏོང་དང་། །
འདོད་པ་རྣམས་ལ་སྨོད་པ་དང་། །
མྱ་ངན་འདས་དང་བདོག་ཀུན་གཏོང་། །
མི་ཞུམ་པ་དང་ལྟ་བ་མེད། །



སྐབས་དང་བོའི་རྣམ་བཤད།
ནགས་གནས་འདོད་ཆུང་ཆོག་ཤེས་དང་། །ཞེས་པ་ནས། མི་ཞུམ་པ་དང་ལྟ་
བ་མེད། །ཅེས་པའི་བར་གསུངས། ཤེས་བྱ་ཆོས་ཅན། ས་བཞི་པའི་ཡོངས་སྦྱོང་ལ་
བཅུ་ཡོད་དེ། ཉན་རང་ཡིད་བྱེད་ཀྱི་བསམ་པས་དབེན་པའི་ནགས་ན་གནས་པ་དང་།
འདོད་པ་ཆུང་བ་དང༌། ཆོག་ཤེས་པ་དང༌། སྦྱངས་པའི་ཡོན་ཏན་བཅུ་གཉིས་ཡང་
དག་པར་བླང་བའི་སྡོམ་པ་ལ་བརྟེན་པ་དང༌། བསླབ་པ་ཁས་བླང་བ་ཡོངས་སུ་མི་
གཏོང་བ་དང་། འདོད་པའི་ཡོན་ཏན་ལ་ཆགས་པ་སྨོད་ཅིང་སྤོང་བ་དང་། གཞན་མྱང་
འདས་ལ་འགོད་པ་དང༌། བདོག་པའི་དངོས་པོ་ཀུན་གཏོང་བ་དང་། ཆོས་ཀྱི་དཀའ་
སྤྱད་ལ་མི་ཞུམ་པའི་སྤྲོ་བ་དང་། བདེན་གྲུབ་དུ་ལྟ་བའི་ཞེན་པ་མེད་པ་རྣམས་སུ་ཡོད་
པའི་ཕྱིར།
ལྔ་པ་འཆད་པ་ལ།
འདྲིས་དང་ཁྱིམ་ལ་འཁྲེན་པ་དང་། །
འདུ་འཛིར་གྱུར་པའི་གནས་དང་ནི། །
བདག་བསྟོད་གཞན་ལ་བརྙས་པ་དང་། །
མི་དགེའི་ལས་ཀྱི་ལམ་བཅུ་དང་། །
རློམ་པས་ཁེངས་དང་ཕྱིན་ཅི་ལོག །
བློ་ངན་དང་ནི་ཉོན་མོངས་བཟོད། །
བཅུ་བོ་འདི་ནི་རྣམ་སྤངས་ན། །
ས་ལྔ་པ་ནི་ཡང་དག་འཐོབ། །
འདྲིས་དང་ཁྱིམ་ལ་འཁྲེན་པ་དང་། །ཞེས་པ་ནས། ས་ལྔ་པ་ནི་ཡང་དག་
ཐོབ། །ཅེས་པའི་བར་གསུངས། ངག་དོན་ནི། ཤེས་བྱ་ཆོས་ཅན། ས་ལྔ་པ་ལ་ཡོངས་
སྦྱོང་བཅུ་ཡོད་དེ། རྙེད་བཀུར་གྱི་ཆེད་དུ་ཁྱིམ་ལ་འདྲིས་པ་སྤོང་བ་དང་། ཁྱིམ་ལ་
འཁྲེན་པའི་རྐྱེན་གྱིས་གཞན་ལ་དེ་མི་སྟོན་པ་དང་། འདུ་འཛིར་གྱུར་པའི་གནས་
སྤོང་བ་དང་། རྙེད་བཀུར་གྱི་ཆེད་དུ་བདག་ལ་བསྟོད་ཅིང་། གཞན་ལ་བརྙས་པ་སྤོང་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
བ་གཉིས་དང༌། མི་དགེ་བའི་ལས་ཀྱི་ལམ་བཅུ་སྤོང་བ་དང༌། ང་རྒྱལ་གྱི་རློམ་པས་
ཁེངས་པ་སྤོང་བ་དང་། དགེ་སྡིག་ལ་བླང་དོར་ཕྱིན་ཅི་ལོག་ཏུ་བྱེད་པ་སྤོང་བ་དང༌།
བློ་ངན་འཇིག་ལྟ་སྤོང་བ་དང་། ཉོན་མོངས་ཕྱོགས་ལ་བཟོད་ཅིང་དང་དུ་ལེན་པ་སྤོང་
བ་དང་བཅས་པ་རྣམས་སུ་ཡོད་པའི་ཕྱིར། སྔར་བཤད་པ་ལྟར་བཅུ་པོ་འདི་ནི་ཆོས་
ཅན༑ སྦྱང་གཞི་ཡོད་དེ་མི་མཐུན་ཕྱོགས་རྣམ་པ་བཅུ་སྦྱངས་ཤིང་རྣམ་པར་སྤངས་པ་
ན་ས་ལྔ་པ་ནི་ཡང་དག་པར་ཐོབ་པར་འགྱུར་བའི་ཕྱིར།
དྲུག་པ་འཆད་པ་ལ།
སྦྱིན་དང་ཚུལ་ཁྲིམས་བཟོད་བརྩོན་འགྲུས། །
བསམ་གཏན་ཤེས་རབ་རབ་རྫོགས་པས། །
སློབ་མ་དང་ནི་བསེ་རུ་ལ། །
དགའ་དང་སྐྲག་པའི་སེམས་སྤངས་པ། །
བསླངས་ན་མི་ཞུམ་བདོག་པ་ཀུན། །
གཏོང་ཡང་མི་དགའ་མེད་པ་དང་། །
དབུལ་ཡང་སློང་བ་མི་སྤོང་བས། །
ས་ནི་དྲུག་པ་ཡང་དག་འཐོབ། །
སྦྱིན་དང་ཚུལ་ཁྲིམས་བཟོད་བརྩོན་འགྲུས། །ཞེས་པ་ནས། ས་ནི་དྲུག་པ་
ཡང་དག་ཐོབ། །ཅེས་པའི་བར་གསུངས། ངག་དོན་ནི། ཤེས་བྱ་ཆོས་ཅན། ས་དྲུག་
པ་ལ་ཡོངས་སྦྱོང་བཅུ་ཡོད་དེ། སྦྱིན་སོགས་དྲུག་དང་དེའི་སྤང་བྱ་དྲུག་སྦྱར་ནས་སྦྱོང་
ཞིང་། དེ་ཡང་སྦྱིན་པའི་ཉམས་ལེན་གྱིས་སློབ་མ་ཉན་ཐོས་ཀྱི་བྱང་ཆུབ་འདོད་པ་སྤོང་
བ་དང༌། རང་དོན་ཡིད་བྱེད་ཀྱི་སེམས་སྤོང་བའི་ཚུལ་ཁྲིམས་ཀྱིས་བསེ་རུ་རང་རྒྱལ་
གྱི་བྱང་ཆུབ་ལ་དགའ་བ་སྤོང་བ་དང༌། སྟོང་ཉིད་ལ་མི་སྐྲག་པའི་བཟོད་པས་ཟབ་དོན་
ལ་སྐྲག་པའི་སེམས་སྤོང་བ་དང༌། སྦྱིན་པ་ལ་སྤྲོ་བའི་བརྩོན་འགྲུས་ཀྱིས་སློང་བ་པོས་
བསླངས་པས་སེམས་མི་ཞུམ་པ་དང་། སྦྱིན་པ་ལ་ཡང་སེམས་རྩེ་གཅིག་པའི་བསམ་



སྐབས་དང་བོའི་རྣམ་བཤད།
གཏན་གྱིས་ཕྱི་ནང་གི་བདོག་པ་ཀུན་བཏང་ཡང་ཡིད་མི་དགའ་བ་མེད་པ་དང༌། སྦྱིན་
པའི་ཡོན་ཏན་རྟོགས་པའི་ཤེས་རབ་རབ་ཏུ་རྫོགས་པས་བཏང་བས་རང་ཉིད་དབུལ་
ཡང་སློང་བ་པོ་མི་སྤོང་བར་བསླབས་ནས་ས་ནི་དྲུག་པ་ཡང་དག་པར་ཐོབ་པར་གྱུར་
པའི་ཕྱིར། དེ་ལྟར་བསྡོམས་ན་དྲུག་ཡོད་ཀྱང་དབྱེ་ན་བཅུ་གཉིས་སུ་འགྱུར་ཏེ། སྤང་
བྱ་དང་སྤོང་བྱེད་ཀྱི་སྒོ་ནས་སོ་སོར་ཕྱེ་བས་བཅུ་གཉིས་སུ་འགྱུར་བའི་ཕྱིར། །
བདུན་པ་འཆད་པ་ལ། བདག་དང་སེམས་ཅན་འཛིན་པ་དང༌། །ཞེས་པ་ནས།
སྟོན་པ་ཉིད་དང་ཉི་ཤུའོ། །ཞེས་པའི་བར་གསུངས། འདི་སྤང་བྱ་དང་། གཉེན་པོའི་སྒོ་
ནས་སྦྱོང་བ་གཉིས་ལས། །
དང་པོ་༼སྤང་བྱ།༽ནི།
བདག་དང་སེམས་ཅན་འཛིན་པ་དང་། །
སྲོག་དང་གང་ཟག་ཆད་རྟག་དང་། །
མཚན་མ་རྒྱུ་དང་ཕུང་བོ་དང་། །
ཁམས་དང་སྐྱེ་མཆེད་དག་དང་ནི། །
ཁམས་གསུམ་བོ་ལ་གནས་དང་ཆགས། །
སེམས་ནི་ཀུན་ཏུ་ཞུམ་པ་དང་། །
དཀོན་མཆོག་གསུམ་དང་ཚུལ་ཁྲིམས་ལ། །
དེར་ལྟ་བ་ཡི་མངོན་ཞེན་དང་། །
སྟོང་པ་ཉིད་ལ་བརྩོན་པ་དང་། །
དེ་དང་འགལ་བའི་ཉེས་པ་ནི། །
ཉི་ཤུ་གང་ལ་རྣམ་ཆད་པ། །
དེ་ཡིས་ས་ནི་བདུན་པ་འཐོབ། །
ཤེས་བྱ་ཆོས་ཅན། ས་བདུན་པའི་ཡོངས་སྦྱོང་སྤང་བྱ་སྤོང་ཚུལ་གྱིས་བཞག་
ཏུ་ཡོད་དེ། འཆད་པར་འགྱུར་བ་ལྟར་ཉི་ཤུ་ཡོད་པའི་ཕྱིར། དེར་ཐལ། སྤང་བྱ་གང་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཟག་གི་བདག་ཏུ་འཛིན་པ་དང༌། སེམས་ཅན་དུ་འཛིན་པ་དང༌། དེ་བཞིན་དུ་སྲོག་
དང་༑ རང་དབང་ཅན་གྱི་གང་ཟག་དང་། སེམས་ཅན་ཆད་པ་དང་། བདག་རྟག་པ་
དང་། བླང་དོར་གྱི་མཚན་མ་དང་། རྒྱུ་མི་འདྲ་བ་གསུམ་དང་། ཕུང་པོ་དང་། ཁམས་
དང་༑ སྐྱེ་མཆེད་དག་དང་། ཁམས་གསུམ་པོ་ལ་གནས་བྱར་དང་། དོར་བྱར་བདེན་
པར་ཆགས་པ་དང༌། སེམས་ནི་ཀུན་ཏུ་ཞུམ་པ་དང་། དཀོན་མཆོག་གསུམ་རེ་རེ་
དང་༑ ཚུལ་ཁྲིམས་ལ་དེར་བདེན་པར་ལྟ་བའི་མངོན་ཞེན་དང༌། སྟོང་པ་ཉིད་ལ་ཕྱིན་
ཅི་ལོག་ཏུ་རྩོད་པ་དང་། བདེན་སྟོང་དེ་དང་ཀུན་རྫོབ་འགལ་བར་འཛིན་པའི་ཉེས་པ་
ནི་ཉི་ཤུ་རྣམས་གང་ལ་རྣམ་པར་ཆད་པའི་བྱང་སེམས་དེ་ཡིས་ནི་ས་བདུན་པ་ཐོབ་
པར་འགྱུར་བའི་ཕྱིར།
གཉིས་པ་༼གཉེན་པོའི་སྒོ་ནས་སྦྱོང་བ།༽གཉེན་པོའི་ཡོངས་སྦྱོང་ཉི་ཤུ་ཡོད་དེ།
སྔར་བཤད་པའི་སྤང་བྱ་ཉི་ཤུ་པོ་རྣམས་ཀྱི་གཉེན་པོ་རྣམས་ཀྱི་གཉེན་པོར་
རིམ་པ་བཞིན་དུ་སྦྱོར་ན། རྣམ་པར་ཐར་པའི་སྒོ་སྟོང་པ་ཉིད་ལ་སོགས་པ་གསུམ་
ཤེས་པས་བདག་དང་སེམས་ཅན་དང་སྲོག་ཏུ་འཛིན་པ་རྣམས་སྤོང་བ་དང་། དེ་
དགེ་བཅུའི་འཁོར་གསུམ་ལ་བདེན་པར་ཞེན་པ་མེད་པའི་རྣམ་པར་དག་པ་ཉིད་ཀྱིས་
རང་དབང་ཅན་གྱི་སེམས་ཅན་དུ་འཛིན་པ་སྤོང་བ་དང་། སེམས་ཅན་ལ་དམིགས་
པའི་སྙིང་རྗེས་སེམས་ཅན་ཆད་པར་འཛིན་པ་སྤོང་བ་དང༌། བདེན་གྲུབ་ཏུ་རློམ་པ་
མེད་པས་སེམས་ཅན་རྟག་པར་འཛིན་པ་སྤོང་བ་དང༌། ཆོས་ཐམས་ཅད་བདེན་སྟོང་
མཉམ་པ་ཉིད་དུ་རྟོགས་པས་བླང་དོར་ལ་མཚན་མར་འཛིན་པ་སྤོང་བ་དང་། མཐར་
ཐུག་ཐེག་པ་ཆེན་པོའི་ཚུལ་གཅིག་ཏུ་ཤེས་པས་རྒྱུ་རིགས་མི་འདྲ་བ་གསུམ་དུ་འཛིན་
པ་སྤོང་བ་དང༌། འདུས་བྱས་རྣམས་དོན་དམ་པར་མི་སྐྱེ་བར་ཤེས་པས་ཕུང་པོ་ལ་
བདེན་ཞེན་སྤོང་བ་དང་། སྟོང་ཉིད་ཟབ་མོ་ལ་བཟོད་པ་ཤེས་པས་ཁམས་གསུམ་ལ་
བདེན་ཞེན་སྤོང་བ་དང༌། ཆོས་རྣམས་བདེན་སྟོང་གི་རྣམ་པ་གཅིག་ཏུ་སྟོན་པས་སྐྱེ་
མཆེད་ལ་བདེན་ཞེན་སྤོང་བ་དང༌། བདེན་འཛིན་གྱི་རྟོག་པ་ཀུན་ཏུ་འཇོམས་པས་



སྐབས་དང་བོའི་རྣམ་བཤད།
ཁམས་གསུམ་ལ་གནས་བྱར་བདེན་པར་ཞེན་པ་སྤོང་བ་དང་། ཚུལ་མིན་ཡིད་བྱེད་
ཀྱི་འདུ་ཤེས་དང་། ལྟ་བ་ལྔ་དང་། ཆགས་སོགས་ཀྱི་ཉོན་མོངས་པ་སྤོང་བས་ཁམས་
གསུམ་ལ་དོར་བྱར་བདེན་པར་ཞེན་པ་སྤོང་བ་དང༌། ཞི་གནས་ངེས་པར་སེམས་ཤིང་
བསྒོམས་པས་སེམས་ཞུམ་པ་སྤོང་བ་དང༌། ལྷག་མཐོང་གི་ལམ་ལ་ནི་མཁས་པས་
སངས་རྒྱས་དང་། སེམས་དུལ་བས་ཆོས་དང༌། ཆོས་ཐམས་ཅད་ལ་ཐོགས་པ་མེད་
པའི་ཡེ་ཤེས་དང་ལྡན་པས་དགེ་འདུན་ལ་བདེན་པར་ཞེན་པ་སྤོང་བ་གསུམ་དང་།
ཆོས་གང་ལའང་བདེན་པར་ཆགས་པ་མིན་པར་རྟོགས་པས་ཚུལ་ཁྲིམས་ལ་བདེན་
ཞེན་སྤོང་བ་དང་། ཆོས་ཀྱི་དོན་དུ་གང་འདོད་པ་སངས་རྒྱས་ཀྱི་ཞིང་གཞན་དུ་ནི་དུས་
མཉམ་དུ་འགྲོ་བས་སྟོང་པ་ཉིད་ལ་རྩོད་པ་སྤོང་བ་དང་། གདུལ་བྱའི་དོན་དུ་འཁོར་གྱི་
དཀྱིལ་འཁོར་ཀུན་ཏུ་བདག་གི་ལུས་ཀྱི་ངོ་བོ་ཉིད་རབ་ཏུ་སྟོན་པ་ཉིད་དང་ཉི་ཤུ་ཡོད་
པའི་ཕྱིར། སྤང་བྱ་དེ་རྣམས་ནི། ཕྲ་རགས་ཅི་རིགས་ལ་དགོངས་པ་ཡིན་གྱི། ཕྲ་བ་
ཐམས་ཅད་ལ་མིན་ཏེ། ལུགས་འདིར་བདེན་འཛིན་མ་ལུས་པར་སྤངས་པ་དང་སངས་
རྒྱས་པ་དུས་མཉམ་པའི་ཕྱིར།
བརྒྱད་པ་འཆད་པ་ལ།
སེམས་ཅན་ཀུན་ཡིད་ཤེས་པ་དང་། །
མངོན་པར་ཤེས་པས་བརྩེ་བ་དང་། །
སངས་རྒྱས་ཞིང་བཟང་སྒྲུབ་པ་དང་། །
ཡོངས་སུ་བརྟག་ཕྱིར་སངས་རྒྱས་བསྟེན། །
དབང་བོ་ཤེས་དང་རྒྱལ་བ་ཡི། །
ཞིང་སྦྱོང་སྒྱུ་མ་ལྟར་གནས་དང་། །
བསམས་བཞིན་སྲིད་པ་ལེན་པ་དང་། །
ལས་ནི་རྣམ་པ་འདི་བརྒྱུད་བཤད། །
སེམས་ཅན་ཀུན་ཡིད་ཤེས་པ་དང༌། །ཞེས་པ་ནས། ལས་ནི་རྣམ་པ་འདི་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
བརྒྱད་བཤད། །ཅེས་པའི་བར་གསུངས། ས་བརྒྱད་པའི་ཡོངས་སྦྱོང་གི་ལས་ནི་ཆོས་
ཅན༑ རྣམ་པ་འདི་བརྒྱད་དུ་བཤད་པ་ཡིན་ཏེ། སེམས་ཅན་ཀུན་གྱི་ཡིད་ཀྱི་སྤྱོད་པ་
བཟང་ངན་ཤེས་པ་དང་། སངས་རྒྱས་ཀྱི་ཞིང་རྣམས་སུ་རྫུ་འཕྲུལ་གྱིས་མངོན་པར་
ཤེས་པས་བརྩེ་བ་དང་། རང་ཉིད་གང་དུ་འཚང་རྒྱ་འགྱུར་གྱི་སངས་རྒྱས་ཀྱི་ཞིང་
བཟང་པོ་སྒྲུབ་པ་དང་། ཆོས་ཀྱི་ཚིག་དོན་ཡོངས་སུ་བརྟག་པའི་ཕྱིར་དུ་སངས་རྒྱས་
བསྟེན་པ་དང་། གདུལ་བྱ་རྣམས་ཀྱི་དབང་པོ་རྣོ་རྟུལ་ཤེས་པ་དང༌། རྒྱལ་བ་ཡི་ཞིང་
གི་སེམས་ཅན་གྱི་ཉོན་མོངས་སྦྱོང་བ་དང༌། དེ་དག་ཐམས་ཅད་བདེན་སྟོང་སྒྱུ་མ་ལྟ་
བུར་བལྟ་བ་ལ་གནས་པ་དང་། སེམས་ཅན་གྱི་དོན་དུ་བསམ་བཞིན་དུ་སྲིད་པར་སྐྱེ་
བ་ལེན་པ་དང་བརྒྱད་རྣམས་སུ་ཡོད་པའི་ཕྱིར། །
དགུ་པ་འཆད་པ་ལ། །
སྨོན་ལམ་དག་ནི་མཐའ་ཡས་དང་། །
ལྷ་ལ་སོགས་པའི་སྐད་ཤེས་དང་། །
སྤོབས་པ་ཆུ་བོ་ལྟ་བུ་དང་། །
མངལ་དུ་འཇུག་པ་མཆོག་དང་ནི། །
རིགས་དང་རུས་དང་ཆོ་འབྲང་དང་། །
འཁོར་དང་སྐྱེ་བ་དག་དང་ནི། །
ངེས་འབྱུང་བྱང་ཆུབ་ཤིང་རྣམས་དང་། །
ཡོན་ཏན་ཕུན་སུམ་ཚོགས་པ་ཡིན། །
སྨོན་ལམ་དག་ནི་མཐའ་ཡས་དང༌། །ཞེས་པ་ནས། ཡོན་ཏན་ཕུན་སུམ་
ཚོགས་པ་ཡིན། །ཞེས་པའི་བར་གསུངས། ངག་དོན་ནི། ཤེས་བྱ་ཆོས་ཅན། ས་དགུ་
པ་ལ་ཡོངས་སྦྱོང་བཅུ་གཉིས་ཡོད་དེ། བྱང་ཆུབ་ཏུ་སྨོན་ལམ་དག་ནི་མཐའ་ཡས་པ་
དང་༑ ལྷ་དང་ལྷ་མ་ཡིན་ལ་སོགས་པའི་སྐད་ཤེས་པ་དང༌། སྤོབས་པ་ཆུ་བོ་ལྟ་བུར་
ཟད་མི་ཤེས་པ་དང༌། མིའི་མངལ་དུ་འཇུག་པ་མཆོག་དང་། རྒྱལ་རིགས་སོགས་



སྐབས་དང་བོའི་རྣམ་བཤད།
རིགས་ཕུན་སུམ་ཚོགས་པ་དང་། བུ་རམ་ཤིང་པ་ལྟར་རུས་ཕུན་སུམ་ཚོགས་པར་
སྐྱེ་བ་དང༌། གཉེན་གྱི་ཆོ་འབྲངས་ཕུན་སུམ་ཚོགས་པ་དང་། འཁོར་ཕུན་སུམ་ཚོགས་
པ་དང༌། བརྒྱ་བྱིན་སོགས་ཀྱི་བསྟོད་པའི་སྐྱེ་བ་ཕུན་སུམ་ཚོགས་པ་དང༌། སངས་
རྒྱས་དང་ལྷ་སོགས་ཀྱིས་བསྐུལ་ཏེ་ངེས་པར་འབྱུང་བ་དང་། བྱང་ཆུབ་ཀྱི་ཤིང་རྣམས་
ཀྱི་དྲུང་དུ་འདུག་པ་དང༌། སྟོབས་སོགས་སངས་རྒྱས་ཀྱི་ཡོན་ཏན་ཕུན་སུམ་ཚོགས་
པ་ཐམས་ཅད་རྫོགས་པར་བྱེད་པ་རྣམས་སུ་ཡོད་པའི་ཕྱིར།
བཅུ་པ་མཚན་ཉིད་ཀྱི་སྒོ་ནས་འཆད་པ་ལ།
ས་དགུ་འདས་ནས་ཡེ་ཤེས་ནི། །
གང་གིས་སངས་རྒྱས་སར་གནས་པ། །
དེ་ནི་བྱང་ཆུབ་སེམས་དཔའི་ས། །
བཅུ་པ་ཡིན་པར་ཤེས་པར་བྱ། །
ས་དགུ་འདས་ནས་ཡེ་ཤེས་ནི། །ཞེས་པ་ནས། བཅུ་པ་ཡིན་པར་ཤེས་
པར་བྱ། །ཞེས་པའི་བར་གསུངས། ངག་དོན་ནི། དམན་པའི་ས་བརྒྱད་དང་ས་དགུ་
པ་མན་ཆད་ཀྱི་བྱང་འཕགས་ཀྱི་ས་གཅིག་ཏུ་བྱས་ནས། ས་དགུའི་སྔ་མ་བརྒྱད་ལ་
ཤེས་མཐོང་དང་ཕྱི་མ་ལ་གནས་ནས་འདས་པར་བྱས་ནས་ཐོབ་པའི་ས་བཅུ་པའི་ཡེ་
ཤེས་དེ་ནི་ཆོས་ཅན། བྱང་ཆུབ་སེམས་དཔའི་ས་བཅུ་པ་ཡིན་པ་ཤེས་པར་བྱ་སྟེ། རྒྱུ་
མཚན་གང་གིས་ན། མདོ་ལས་འདའ་བྱ་ས་དགུ་འདས་ནས་ས་བཅུ་པ་ལ་གནས་པ་
དེ་ལ་སངས་རྒྱས་ཀྱི་སར་གནས་པ་ཞེས་མིང་གིས་བཏགས་ནས་བཤད་པའི་ཕྱིར།
ས་བཅུ་པ་ཆོས་ཅན། ཁྱོད་འདིར་མཚན་ཉིད་ཀྱི་སྒོ་ནས་དངོས་སུ་བཤད་ནས་ཡོངས་
སྦྱོང་གི་སྒོ་ནས་དངོས་སུ་མ་བཤད་པ་ལ་རྒྱུ་མཚན་ཡོད་དེ། ཁྱོད་འདའ་བྱའི་ས་དེ་
དག་གི་འབྲས་བུའི་ས་ཡིན་པར་ཤེས་པ་དང༌། འདའ་བྱའི་ས་དགུ་པོ་ཐམས་ཅད་ཀྱི་
ཡོན་ཏན་གྱི་རིགས་ཡར་ལྡན་དུ་ཡོད་པར་ཤེས་པའི་ཆེད་དུ་ཡིན་པའི་ཕྱིར། དེ་ཆོས་
ཅན༑ ཁྱོད་སངས་རྒྱས་ཀྱི་སའི་མིང་གིས་འདོགས་པའི་རྒྱུ་མཚན་ཡོད་དེ། རྗེས་ཐོབ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཀྱི་གནས་སྐབས་སུ་གཞན་དོན་བྱེད་པའི་སྒོ་ནས་སངས་རྒྱས་དང་ཕྱོགས་མཐུན་
མཉམ་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
རང་གི་འབྲས་བུར་གྱུར་པའི་ཡོན་ཏན་དུ་མའི་རྟེན་བྱེད་པའི་ཐེག་ཆེན་གང་
ཟག་གི་མཁྱེན་པ་དེ། ཐེག་ཆེན་གྱི་སའི་མཚན་ཉིད། དེ་ལ་དབྱེ་ན། ཐེག་ཆེན་སོ་སྐྱེའི་
ས་དང་། ཐེག་ཆེན་འཕགས་པའི་ས་གཉིས་ཡོད། དང་པོ་ནི། རང་གི་འབྲས་བུར་གྱུར་
པའི་ཡོན་ཏན་དུ་མའི་རྟེན་བྱེད་པའི་ཐེག་ཆེན་སོ་སྐྱེའི་མངོན་རྟོགས། ཐེག་ཆེན་སོ་
སྐྱེའི་སའི་མཚན་ཉིད། དེ་ལ་དབྱེ་ན་ཐེག་ཆེན་གྱི་ཚོགས་ལམ་དང༌། སྦྱོར་ལམ་གཉིས།
གཉིས་པ་ལ་བྱང་སེམས་ཀྱི་ས་དང་། སངས་རྒྱས་ཀྱི་ས་གཉིས་ཡོད། རང་འབྲས་
ཡོན་ཏན་དུ་མའི་རྟེན་བྱེད་པའི་བྱང་སེམས་འཕགས་པའི་མངོན་རྟོགས། བྱང་སེམས་
འཕགས་པའི་སའི་མཚན་ཉིད། དེ་ལ་དབྱེ་ན། ས་དང་པོ་རབ་ཏུ་དགའ་བ། གཉིས་པ་
དྲི་མ་མེད་པ། གསུམ་པ་འོད་བྱེད་པ། བཞི་པ་འོད་འཕྲོ་བ། ལྔ་པ་སྦྱང་དཀའ་བ། དྲུག་
པ་མངོན་དུ་གྱུར་པ། བདུན་པ་རིང་དུ་སོང་བ། བརྒྱད་པ་མི་གཡོ་བ། དགུ་པ་ལེགས་
པའི་བློ་གྲོས། བཅུ་པ་ཆོས་ཀྱི་སྤྲིན་རྣམས་སུ་ཡོད་པའི་ཕྱིར། ཕར་ཕྱིན་བཅུའི་ནང་
ནས་སྦྱིན་པའི་ཕར་ཕྱིན་གྱི་ཉམས་ལེན་ཆེས་ལྷག་པས་ཟིན་པའི་ས་དང་པོའི་ཡེ་ཤེས་
དེ༑ ས་དང་པོ་རབ་ཏུ་དགའ་བའི་མཚན་ཉིད། དེས་གཞན་ལ་རིགས་འགྲེ རང་གང་
ལ་ལྡན་པའི་ས་དེའི་སྐྱོན་སེལ་བར་བྱེད་ཅིང་ཡོན་ཏན་རྫོགས་པར་བྱེད་པའི་ཡོན་
ཏན་དེ། དེའི་ཡོངས་སྦྱོང་གི་མཚན་ཉིད། ཆོས་མངོན་རྟོགས་ཚོགས་ལམ་གྱི་མཚན་
ཉིད། དབྱེ་ན། ཉན་ཐོས་རང་རྒྱལ་ཐེག་ཆེན་གྱི་ཚོགས་ལམ་གསུམ་ཡོད། དོན་མངོན་
རྟོགས་སྦྱོར་ལམ་གྱི་མཚན་ཉིད། དབྱེ་ན་གསུམ། བདེན་པ་མངོན་རྟོགས་མཐོང་ལམ་
གྱི་མཚན་ཉིད། དབྱེ་ན་གསུམ། རྗེས་ལ་མངོན་རྟོགས་སྒོམ་ལམ་གྱི་མཚན་ཉིད། དབྱེ་
ན་གསུམ། ཉོན་སྒྲིབ་སྤངས་པའི་མངོན་རྟོགས་མི་སློབ་ལམ་གྱི་མཚན་ཉིད། དབྱེ་ན་
གསུམ།



སྐབས་དང་བོའི་རྣམ་བཤད།
a
གཉིས་པ་གཉེན་པོ་ཚོགས་སྒྲུབ་ལ། །
མཐོང་དང་བསྒོམས་པའི་ལམ་དག་ལ། །
གཟུང་དང་འཛིན་པའི་རྣམ་རྟོག་རྣམས། །
ཉེ་བར་ཞི་བར་བྱ་བའི་ཕྱིར། །
གཉེན་པོ་རྣམ་པ་བརྒྱུད་ཅེས་བྱ། །
རང་གི་ངོ་སྐལ་གྱི་སྤང་བྱར་གྱུར་པའི་མཐོང་སྤང་རྟོག་པའི་དངོས་གཉེན་དུ་
གྱུར་པའི་ཐེག་ཆེན་གྱི་བདེན་པ་མངོན་རྟོགས། འདིར་བསྟན་མཐོང་ལམ་གཉེན་པོའི་
ཚོགས་སྒྲུབ་ཀྱི་མཚན་ཉིད། ས་མཚམས་མཐོང་ལམ་ཁོ་ནར་ཡོད། རང་གི་ངོ་སྐལ་
གྱི་སྤང་བྱར་གྱུར་པའི་སྒོམ་སྤང་རྟོག་པའི་དངོས་གཉེན་བྱེད་པའི་ཐེག་ཆེན་གྱི་རྗེས་
ལ་མངོན་རྟོགས། འདིར་བསྟན་སྒོམ་ལམ་གཉེན་པོའི་ཚོགས་སྒྲུབ་ཀྱི་མཚན་ཉིད། ས་
མཚམས་ས་དང་པོ་ནས་བཅུ་པའི་བར་དུ་ཡོད།
ངེས་འབྱུང་སྒྲུབ་པ།
བཅུ་པ་ངེས་འབྱུང་སྒྲུབ་པ་ནི། །
ཆེད་དུ་བྱ་དང་མཉམ་ཉིད་དང་། །
སེམས་ཅན་དོན་དང་འབད་མེད་དང་། །
མཐའ་ལས་འདས་པར་ངེས་འབྱུང་དང་། །
ཐོབ་པའི་མཚན་ཉིད་ངེས་འབྱུང་དང་། །
རྣམ་པ་ཐམས་ཅད་མཁྱེན་ཉིད་དང་། །
ལམ་གྱི་ཡུལ་ཅན་ངེས་འབྱུང་སྟེ། །
རྣམ་པ་བརྒྱད་ཀྱི་བདག་ཉིད་འདི། །
ངེས་འབྱུང་སྒྲུབ་པ་ཡིན་ཤེས་བྱ། །



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
རྣམ་མཁྱེན་དུ་གདོན་མི་ཟ་བར་ངེས་པར་འབྱུང་བའི་དག་སའི་ཡེ་ཤེས། ངེས་
འབྱུང་སྒྲུབ་པའི་མཚན་ཉིད། དབྱེ་ན་བརྒྱད་ཡོད་དེ། སྔར་བཤད་པ་ལྟར་ཆེད་དུ་བྱ་བ་
གསུམ་དང་། ཆོས་ཐམས་ཅད་བདེན་སྟོང་མཉམ་པ་ཉིད་དུ་མངོན་སུམ་དུ་རྟོགས་པའི་
ཐུགས་རྗེ་དང་། སེམས་ཅན་གྱི་དོན་རྫོགས་པར་བྱེད་པ་དང་། དོན་དེ་འབད་མེད་ལྷུན་
གྲུབ་ཏུ་བྱེད་པ་དང་། སྲིད་ཞིའི་མཐའ་ལས་འདས་པར་ངེས་པར་འབྱུང་བ་དང༌། ཐེག་
པ་གསུམ་གྱི་ཐོབ་བྱའི་རིགས་ཐམས་ཅད་ཐོབ་པའི་མཚན་ཉིད་ཀྱིས་ངེས་པར་འབྱུང་
བ་དང་། ཆོས་བཅུའི་རྣམ་པ་ཐམས་ཅད་མངོན་སུམ་དུ་རྟོགས་པའི་རྣམ་མཁྱེན་ཉིད་
དང་༑ རྣམ་མཁྱེན་དེའི་ཁྱད་པར་གྱི་ལམ་གྱི་ཡུལ་ཅན་གྱི་ངེས་པར་འབྱུང་བ་སྟེ་བརྒྱད་
རྣམས་སུ་ཡོད་པའི་ཕྱིར། ས་མཚམས་དག་པ་ས་གསུམ་ན་ཡོད། །
འདི་དག་གི་སྐབས་སུ་མཐའ་དཔྱད་པ་ལ། ཁོ་ན་རེ། སྟོང་ཉིད་མ་རྟོགས་
པའི་བྱང་སེམས་ཚོགས་ལམ་པའི་རྒྱུད་ཀྱི་མཁྱེན་པ་ཆོས་ཅན། གོ་སྒྲུབ་མ་ཡིན་པར་
ཐལ༑ སྟོང་ཉིད་རྟོགས་པའི་ཤེས་རབ་ཀྱིས་མ་ཟིན་པའི་ཕྱིར་ན་མ་ཁྱབ། མ་གྲུབ་ན།
དེར་ཐལ། སྟོང་ཉིད་མ་རྟོགས་པའི་བྱང་སེམས་ཚོགས་ལམ་པ་ཡོད་པའི་ཕྱིར། དེར་
ཐལ༑ བྱང་སེམས་དབང་རྟུལ་སྟོང་ཉིད་མ་རྟོགས་པ་ཡོད་པའི་ཕྱིར། རིགས་ངེས་
བྱང་སེམས་སྦྱོར་ལམ་པའི་རྒྱུད་ཀྱི་སྟོང་ཉིད་རྟོགས་པའི་བློ་ཆོས་ཅན། རང་གི་འཛིན་
སྟངས་ཀྱི་ཡུལ་ལ་མངོན་སུམ་ཡིན་པར་ཐལ། འཇུག་སྒྲུབ་ཡིན་པའི་ཕྱིར་ན་མ་ཁྱབ།
རིགས་ངེས་བྱང་སེམས་སྦྱོར་ལམ་ཆོས་མཆོག་ཆེན་པོ་བའི་རྒྱུད་ཀྱི་གནས་ལུགས་
ལ་རྩེ་གཅིག་ཏུ་མཉམ་པར་བཞག་པའི་མཁྱེན་པ་ཆོས་ཅན། ཡེ་ཤེས་ཚོགས་སྒྲུབ་
མ་ཡིན་པར་ཐལ། གནས་ལུགས་མངོན་སུམ་དུ་མ་རྟོགས་པའི་ཕྱིར་ན་མ་ཁྱབ། ས་
བརྒྱད་པ་བའི་རྒྱུད་ཀྱི་སྙིང་རྗེ་ཆོས་ཅན། ཤེས་སྒྲིབ་དང་བཅས་པའི་ལམ་མ་ཡིན་
པར་ཐལ། ངེས་འབྱུང་སྒྲུབ་པ་ཡིན་པའི་ཕྱིར་ན་མ་ཁྱབ། ཐེག་དམན་གྱི་ས་དང་། ཐེག་
ཆེན་གྱི་ས་གཉིས་མི་འགལ་བར་ཐལ། ཐེག་དམན་གྱི་ལམ་དང་། ཐེག་ཆེན་གྱི་ལམ་
གཉིས་མི་འགལ་བའི་ཕྱིར་ན་མ་ཁྱབ། མ་གྲུབ་ན། དེར་ཐལ། བྱང་འཕགས་ཀྱི་རྒྱུད་



སྐབས་དང་བོའི་རྣམ་བཤད།
ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་པ་དེ། དེ་གཉིས་ཀའི་
གཞི་མཐུན་ཡིན་པའི་ཕྱིར། གཞན་ཡང་། ཁོ་ན་རེ། རིགས་ངེས་ཚོགས་ལམ་སྐད་
ཅིག་དང་པོ་ལ་གནས་པའི་སེམས་དཔའི་རྒྱུད་ཀྱི་ཀུན་རྫོབ་སེམས་བསྐྱེད་མངོན་གྱུར་
བ་ཆོས་ཅན། རང་གི་རྒྱུར་གྱུར་པའི་མཉམ་བཞག་ཡེ་ཤེས་ལས་བྱུང་བར་ཐལ། རྗེས་
ཐོབ་ཡེ་ཤེས་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ལམ་མ་ཞུགས་
ཀྱི་གང་ཟག་གི་རྒྱུད་ཀྱི་མཉམ་བཞག་ཡེ་ཤེས་མེད་པའི་ཕྱིར། བྱས་པ་ལ། ཁོ་ན་རེ།
ལམ་མ་ཞུགས་ཀྱི་གང་ཟག་གི་རྒྱུད་ལ་མཉམ་བཞག་ཡེ་ཤེས་ཡོད་པར་ཐལ། ལམ་མ་
ཞུགས་ཀྱི་གང་ཟག་གི་རྒྱུད་ལ་ཞི་གནས་ཡོད་པའི་ཕྱིར་ན་མ་ཁྱབ། ལམ་མ་ཞུགས་
ཀྱི་གང་ཟག་ཡིན་ན་ཞི་གནས་རྒྱུད་ལྡན་ཡིན་དགོས་པར་ཐལ། ཞི་གནས་ཐོབ་མ་
མྱོང་བའི་གང་ཟག་མེད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། འདོད་པའི་
རྟེན་ཅན་གྱི་སོ་སྐྱེ་རང་ག་བ་རྣམས་ཀྱི་ཉེས་པ་ལྔའི་གཉེན་པོ་འདུ་བྱེད་བརྒྱད་ཀྱི་སྒོ་
ནས་ཞི་གནས་གསར་དུ་སྒྲུབ་དགོས་པའི་ཕྱིར། གོང་གི་རྟགས་དེར་ཐལ། སྲིད་རྩེར་
སྐྱེ་བ་ལེན་མ་མྱོང་བའི་སེམས་ཅན་མེད་པའི་ཕྱིར། །
ས་གཉིས་པའི་སྒོམ་ལམ་རྣམ་གྲོལ་ལམ་ཡིན་ན། རང་གི་རྒྱུར་གྱུར་པའི་ས་
གཉིས་པའི་སྒོམ་ལམ་བར་ཆད་མེད་ལམ་ལས་བྱུང་བས་ཁྱབ་པར་ཐལ། ས་དང་པོའི་
རྣམ་གྲོལ་ལམ་ཡིན་ན། རང་གི་རྒྱུར་གྱུར་པའི་ས་དང་པོའི་བར་ཆད་མེད་ལམ་ལས་
བྱུང་བས་ཁྱབ་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ས་གཉིས་པ་ནས་བཅུ་
པའི་བར་ལ་རང་རང་གི་སྐད་ཅིག་ཐ་མའི་བར་ཆད་མེད་ལམ་རེ་རེ་ཡོད། རང་རང་གི་
ཐོག་མའི་རྣམ་གྲོལ་ལམ་རེ་རེ་ཡོད་པའི་ཕྱིར། དེར་ཐལ། རྗེ་བཙུན་གྱི་ཡིག་ཆ་ལས་
དེ་ལྟར་གསལ་བར་གསུངས་པའི་ཕྱིར། ས་དང་པོ་ལ་མི་མཚུངས་ཏེ། ས་དང་པོའི་
ཐོག་མའི་བར་ཆད་མེད་ལམ་དང་། ཐ་མའི་བར་ཆད་མེད་གཉིས་ཀ་ཡོད་པའི་ཕྱིར།
དེར་ཐལ། ས་དང་པོའི་ཐོག་མའི་བར་ཆད་མེད་ལམ། དེ་རྗེས་རྣམ་གྲོལ་ལམ། དེ་རྗེས་
རྗེས་ཐོབ་ཡེ་ཤེས། དེ་རྗེས་བར་ཆད་མེད་ལམ་དང་རྣམ་གྲོལ་ལམ་གང་རུང་མ་ཡིན་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
པའི་མཉམ་བཞག་ཡེ་ཤེས། དེ་རྣམས་མཐོང་ལམ་གྱི་ཆ་དང་། ས་དང་པོའི་སྐད་ཅིག་
ཐ་མའི་བར་ཆད་མེད་ལམ་ནས། ས་བཅུ་པའི་མཐར་ཐུག་པའི་བར་རྣམས་སྒོམ་ལམ་
དུ་འཇོག་དགོས་པའི་ཕྱིར། བྱང་སེམས་འཕགས་པ་ཡིན་ན་སྒྲིབ་གཉིས་ཅིག་ཆར་དུ་
སྤོང་བས་ཁྱབ་པར་ཐལ། རིགས་ངེས་བྱང་སེམས་འཕགས་པ་ཡིན་ན་སྒྲིབ་གཉིས་
ཅིག་ཆར་དུ་སྤོང་བས་ཁྱབ་པའི་ཕྱིར་ན་མ་ཁྱབ། འདོད་མི་ནུས་པར་ཐལ། དམན་
ལམ་སྔོན་སོང་གི་བྱང་སེམས་ལ་སྒྲིབ་གཉིས་ཅིག་ཆར་དུ་སྤོང་མི་སློང་དུ་མ་ཞིག་
ཡོད་པའི་ཕྱིར། གཞན་ཡང་། བྱང་སེམས་འཕགས་པ་རྗེས་ཐོབ་པའི་རྒྱུད་ལ་སྟོང་ཉིད་
ལ་རྩེ་གཅིག་ཏུ་མཉམ་པར་བཞག་པའི་མཉམ་བཞག་ཡེ་ཤེས་ཡོད་པར་ཐལ། དེའི་
རྒྱུད་ལ་སྟོང་ཉིད་ལ་གཉིས་སྣང་ནུབ་པའི་མཁྱེན་པ་ཡོད་པའི་ཕྱིར་ན་མ་ཁྱབ། ཁས་
ལེན་འདིའི་སྐོར་ལ་མཁས་དབང་རྣམ་གཉིས་ཚིག་ཟིན་ཙམ་ལ་མི་མཐུན་པ་ཡོད་པར་
གོང་དུ་སེམས་བསྐྱེད་ཀྱི་སྐབས་སུ་བཀོད་ཟིན་པ་ལས་ཤེས་ནུས་ལ། གང་ལྟར་ཡང་
ཐེག་ཆེན་གྱི་ལམ་ཤེས་གང་ཡིན་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་
ཟིན་ཚུལ་སོ་སོའི་དགོངས་བཞེད་ལེགས་པར་ཤེས་ན་ཤིན་ཏུ་ལེགས་སོ། ། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་ལས། རྣམ་པ་ཐམས་ཅད་མཁྱེན་པ་ཉིད་ཀྱི་སྐབས་ཏེ་དང་པོའོ།། །།
སྐབས་དང་པོ་རེ་ཞིག་ལེགས་པར་བཤད་ཟིན་ཏོ།། །།



སྐབས་དང་བོའི་རྣམ་བཤད།
G
སྐབས་གཉིས་པའི་རྣམ་བཤད།
༈ གཉིས་པ་འབྲས་བུ་རྣམ་མཁྱེན་ཐོབ་བྱེད་ཀྱི་ལམ་ཤེས་བཤད་པ་ལ།
མཚོན་བྱེད་ཀྱི་ཆོས་བཅུ་གཅིག་ཡོད་པས། དང་པོ་ལམ་ཤེས་ཀྱི་ཡན་ལག་འཆད་པ་
ལ༑ སྤྱི་དོན་དང་། མཐའ་དཔྱད་པ་གཉིས། །
དང་པོ་༼སྤྱི་དོན།༽ནི། །
ལྷ་རྣམས་རུང་བར་བྱ་བའི་ཕྱིར། །
འོད་ཀྱི་མོག་མོག་བོར་མཛད་དང་། །
ཡུལ་ངེས་པ་དང་ཁྱབ་བ་དང་། །
རང་བཞིན་དང་ནི་དེ་ཡི་ལས། །
ལམ་ཤེས་ཀྱི་རྒྱུ་འབྲས་ངོ་བོ་གསུམ་ཅི་རིགས་པས་བསྡུས་ཤིང༌། སྙིང་རྗེ་
ཆེན་པོས་ཟིན་པའི་ཡོན་ཏན་ཁྱད་པར་ཅན་དེ། ལམ་ཤེས་ཀྱི་ཡན་ལག་གི་མཚན་
ཉིད། དབྱེ་ན་རྟེན་རང་ཡིན་གྱི་ང་རྒྱལ་དང་བྲལ་བ་དང་། དེར་གྱུར་པའི་བྱང་ཆུབ་ཏུ་
སེམས་བསྐྱེད་པ་དང་། དེར་གྱུར་པའི་ཉེར་ལེན་རིགས་སད་པ་དང༌། དེར་གྱུར་པའི་
ལམ་ཤེས་ཀྱི་རང་བཞིན་དང་། དེར་གྱུར་པའི་བྱེད་ལས་དང་ལྔ་ཡོད། ས་མཚམས་ནི།
ཐེག་པ་ཆེན་པོའི་རིགས་སད་པ་ནས་སངས་རྒྱས་ཀྱི་སའི་བར་དུ་ཡོད། །
གཉིས་པ་༼མཐའ་དཔྱད་པ།༽ལ་ཁོ་ན་རེ། བྱང་ཆུབ་ཏུ་སེམས་བསྐྱེད་པའི་གང་
ཟག་ཆོས་ཅན། ཁྱོད་རང་རྒྱུད་ལ་ལམ་ཤེས་དངོས་སུ་གསར་དུ་སྐྱེ་བའི་རྟེན་གྱི་གང་
ཟག་ཡིན་པར་ཐལ། ལམ་ཤེས་དངོས་སུ་གསར་དུ་སྐྱེ་བའི་རྟེན་གྱི་གང་ཟག་ཡིན་ན།
བྱང་ཆུབ་སེམས་དཔའ་ཡིན་དགོས་པའི་ཕྱིར་ན་མ་ཁྱབ། འདོད་མི་ནུས་པར་ཐལ།
ཁྱོད་ཀྱི་རྒྱུད་ལ་ལམ་ཤེས་ཡོད་པའི་ཕྱིར། གཞན་ཡང་། འདོད་པའི་རྟེན་ཅན་གྱི་གང་
ཟག་དེ་ལམ་ཤེས་དངོས་སུ་གསར་དུ་སྐྱེ་རུང་གི་གང་ཟག་ཡིན་པར་ཐལ། དེའི་རྒྱུད་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ལ་ལམ་ཤེས་དངོས་སུ་གསར་དུ་སྐྱེ་བ་ཡོད་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ བྱང་ཆུབ་ཀྱི་སེམས་རྒྱུད་ལ་སྐྱེས་ཟིན་གྱི་གང་ཟག་མ་ཡིན་པའི་ཕྱིར། གཞན་
ཡང་༑ ཐེག་དམན་འཕགས་པའི་རྒྱུད་ལ་ལམ་ཤེས་ཀྱི་ཡན་ལག་ཡོད་པར་ཐལ། དེའི་
རྒྱུད་ལ་སྙིང་རྗེ་ཚད་མེད་ཡོད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། བསམ་
གཏན་གྱི་དངོས་གཞི་སྙོམས་འཇུག་ཐོབ་པའི་ཐེག་དམན་འཕགས་པ་ཡོད་པའི་ཕྱིར། །
ཐེག་པ་གསུམ་རྣམ་པར་བཞག་པ་ནི་དགོངས་པ་ཅན་ཡིན་གྱི་ཞེས་པའི་
སྐབས་སུ། ཁམས་གསུམ་གྱི་ཉོན་མོངས་སྤངས་པའི་ཉན་རང་དགྲ་བཅོམ་དང་ཅིག་
ཤོས་ཉོན་མོངས་པ་སྤངས་པའི་རྣལ་འབྱོར་པ་ཆོས་ཅན། ཁྱོད་ལ་སངས་རྒྱས་ཀྱི་
རིགས་ཀྱིས་ཁྱབ་པ་ཡིན་ཏེ། ཁྱོད་སངས་རྒྱས་ཐོབ་ཕྱིར་དུ་ལམ་ཤེས་བསྒོམ་དགོས་
ཀྱི་གང་ཟག་ཡིན་པའི་ཕྱིར། ཁྱོད་ལ་སངས་རྒྱས་ཀྱི་རིགས་ཀྱིས་ཁྱབ་པའི་ཕྱིར་ཏེ།
མཐར་ཐུག་ཐེག་པ་གཅིག་ཏུ་གྲུབ་པའི་ཕྱིར། བྱས་པ་ལ་ཁོ་ན་རེ། མཐར་ཐུག་ཐེག་
པ་གཅིག་ཏུ་གྲུབ་པ་རྟགས་མ་གྲུབ་པར་ཐལ། མཐར་ཐུག་ཐེག་པ་གསུམ་དུ་སྟོན་པའི་
མདོ་སྡེ་ཡོད་པའི་ཕྱིར་ན་མ་ཁྱབ་སྟེ། དེ་འདྲ་བའི་མདོ་སྡེ་དེ་དགོངས་གཞི་དགོས་པ་
དངོས་ལ་གནོད་བྱེད་གསུམ་ཚང་བའི་མདོ་སྡེ་ཡིན་པའི་ཕྱིར། དེའི་དགོངས་གཞི་
ཡོད་དེ། གནས་སྐབས་ཁམས་སམ་རིགས་མི་འདྲ་བ་དང་། མོས་པ་དང༌། སྒྲུབ་པ་མི་
འདྲ་བ་གསུམ་ཡོད་པའི་ཕྱིར། དགོས་པ་ཡོད་དེ། དེ་ཁོ་ན་ཉིད་ཕྲ་མོ་ལ་དྲང་བའི་ཆེད་
ཡིན་པའི་ཕྱིར། དངོས་ལ་གནོད་བྱེད་ཡོད་དེ་མཐར་ཐུག་ཐེག་པ་གཅིག་ཏུ་སྒྲུབ་པའི་
རིགས་པས་གནོད་པའི་ཕྱིར། མཐར་ཐུག་ཐེག་པ་གཅིག་ཏུ་གྲུབ་པར་ཐལ། དེ་ལྟར་
གྲུབ་པ་ཤིང་རྟ་ཆེན་པོ་ཀླུ་སྒྲུབ་ཀྱི་ལུགས་ལས་འབྱུང་བའི་ཕྱིར། བྱས་པ་ལ། ཁོ་ན་རེ།
སེམས་ཅན་ཐམས་ཅད་ཆོས་ཅན། ཁྱོད་འཚང་རྒྱ་བ་ལ་འགལ་རྐྱེན་གྱི་གེགས་མེད་
པར་ཐལ། སེམས་ཅན་ཐམས་ཅད་སངས་རྒྱས་ངེས་ཡིན་པའི་ཕྱིར་ན་མ་ཁྱབ། མ་
གྲུབ་ན། དེར་ཐལ། ཏིང་ངེ་འཛིན་རྒྱལ་པོ་ལས། འགྲོ་བ་འདི་དག་མ་ལུས་སངས་རྒྱས་
འགྱུར། །ཞེས་གསུངས་པའི་ཕྱིར། སོ་སོ་སྐྱེ་བོ་ཐམས་ཅད་འཚང་རྒྱ་ངེས་མ་ཡིན་



སྐབས་གཉིས་པའི་རྣམ་བཤད།
པར་ཐལ། སོ་སོ་སྐྱེ་བོའི་རྒྱུད་ལ་སྒྲིབ་པ་ཡོད་པའི་ཕྱིར་ན་མ་ཁྱབ། སོ་སོ་སྐྱེ་བོའི་རྒྱུད་
ཀྱི་སྒྲིབ་པ་གཉིས་ཆོས་ཅན། ཁྱོད་སྤོང་བྱེད་ཀྱི་གཉེན་པོ་སྟོབས་ལྡན་མེད་པར་ཐལ།
ཁྱོད་རང་དུས་སུ་མ་འགག་པ་ཡིན་པའི་ཕྱིར་ན་མ་ཁྱབ། གཞན་ཡང་། ཚུར་མཐོང་ཐ་
མལ་པ་ཆོས་ཅན། ཁྱོད་ཀྱི་རྒྱུད་ཀྱི་ཉོན་མོངས་དང་ཉེ་བའི་ཉོན་མོངས་སོགས་སྤོང་
བྱེད་ཀྱི་གཉེན་པོ་མེད་པར་ཐལ། སྟོང་ཉིད་མངོན་སུམ་དུ་རྟོགས་པའི་ཤེས་རབ་ཁྱོད་
ཀྱི་རྒྱུད་ལ་མེད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ས་བཅུའི་རྒྱུན་མཐའི་
བར་ཆད་མེད་ལམ་དེ་ཤེས་སྒྲིབ་ཕྲ་མོའི་དངོས་གཉེན་ཡིན་པའི་ཕྱིར། རྒྱུད་ཡོངས་
སུ་མ་སྨིན་པའི་གང་ཟག་ཆོས་ཅན། ཁྱོད་ཀྱི་རྒྱུད་ཀྱི་སྒྲིབ་པའི་གཉེན་པོ་སྟོན་བྱེད་ཀྱི་
སློབ་དཔོན་མཁས་པ་མེད་པར་ཐལ། ཁྱོད་འཁོར་བའི་སྐྱོན་མ་མཐོང་བའི་གང་ཟག་
ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། དོན་དུ་འགྱུར་ན་རང་གི་གདུལ་
བྱ་ལ་ཆོས་མི་སྟོན་པའི་སངས་རྒྱས་འཕགས་པ་མེད་པའི་ཕྱིར། མ་གྲུབ་ན། དེར་ཐལ།
སངས་རྒྱས་འཕགས་པ་ཡིན་ན། ཆོས་ཉིད་ལ་མཉམ་པར་བཞག་བཞིན་པའི་ངང་ནས་
གཞན་དོན་འབད་མེད་ལྷུན་གྲུབ་ཏུ་བྱེད་ནུས་པའི་གང་ཟག་ཡིན་དགོས་པའི་ཕྱིར།
སེམས་ཅན་ཐམས་ཅད་སངས་རྒྱས་པའི་ཚེ་ན། སེམས་ཅན་ཡོད་པར་ཐལ།
སེམས་ཅན་ཐམས་ཅད་སངས་རྒྱས་པའི་དུས་ཀྱི་ལོངས་སྐུའི་འཁོར་དུ་གྱུར་པའི་བྱང་
སེམས་འཕགས་པ་ཡོད་པའི་ཕྱིར་ན་མ་ཁྱབ། གཞན་ཡང་། ཁོ་ན་རེ། སེམས་ཅན་
ཐམས་ཅད་སངས་རྒྱས་པའི་ཚེ་ན། སེམས་ཅན་ཐམས་ཅད་ཡོད་པར་ཐལ། སེམས་
ཅན་ཐམས་ཅད་སངས་རྒྱས་པའི་ཚེ་ན། སེམས་ཅན་ཐམས་ཅད་གང་ཟག་ཡིན་པའི་
ཕྱིར། དེར་ཐལ། དེའི་ཚེ་ན། སེམས་ཅན་ཐམས་ཅད་སྟོང་ཉིད་མངོན་སུམ་དུ་རྟོགས་
པའི་གང་ཟག་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། དེའི་ཚེ་ན། སེམས་
ཅན་ཐམས་ཅད་སངས་རྒྱས་འཕགས་པ་ཡིན་པའི་ཕྱིར། གཞན་ཡང་། སེམས་
ཅན་ཐམས་ཅད་ཆོས་ཅན། སེམས་ཅན་ཐམས་ཅད་སངས་རྒྱས་པའི་ཚེ་ན་ཁྱོད་མ་
འགགས་པ་ཡིན་པར་ཐལ། དེའི་ཚེ་ན། ཁྱོད་མ་འགགས་པར་གྱུར་པའི་སངས་རྒྱས་



90
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
འཕགས་པ་ཡིན་པའི་ཕྱིར་ན་མ་ཁྱབ། གཞན་ཡང་། སེམས་ཅན་སངས་རྒྱས་པའི་ཚེ་
ན༑ སེམས་ཅན་ཐམས་ཅད་མི་རྟག་པ་ཡིན་པར་ཐལ། དེའི་ཚེ་ན། ཁྱོད་མི་རྟག་པར་
གྱུར་པའི་སངས་རྒྱས་འཕགས་པ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ།
དེའི་ཚེ་ན། ཁྱོད་མེད་པ་ཡིན་པའི་ཕྱིར། གཞན་ཡང་། འཁོར་བ་ལ་ཕྱི་མཐའ་མེད་པར་
ཐལ༑ དེ་ལ་ཐོག་མའི་མཐའ་མེད་པའི་ཕྱིར་ན་མ་ཁྱབ། བྱས་པ་ལ། ཁོ་ན་རེ། འཁོར་
བ་དེ་ཐོག་མ་དང་ཐ་མ་མེད་པའི་སྟོང་གཞི་ཆོས་ཅན་མ་ཡིན་པར་ཐལ། འཁོར་བའི་ཕྱི་
མཐའ་ཡོད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། རྒྱན་སྣང་ལས། གང་གཉེན་
པོའི་ཆོས་དང་ཕྲད་པ་ན་འབྲི་བའི་ཆོས་ཅན་དུ་སྣང་བ་དེ་ནི་གཉེན་པོའི་ཕྱོགས་ཤིན་
ཏུ་འཕེལ་བ་ན་ཤིན་ཏུ་འགྲིབ་པར་འགྱུར་བ་སྲིད་པ་ཡིན་ཏེ། དཔེར་ན་གསེར་གྱི་དྲི་
མ་ལ་སོགས་པ་བཞིན་ནོ། །ཞེས་དང་། བཞི་བརྒྱ་པ་ལས། ཇི་ལྟར་ས་བོན་མཐའ་
མཐོང་ཞིང༌། །དེ་ལ་ཐོག་མ་ཡོད་མིན་ལྟར། །དེ་བཞིན་རྒྱུ་ནི་མ་ཚང་ཕྱིར། །སྐྱེ་བའང་
འབྱུང་བར་མི་འགྱུར་རོ། །ཞེས་གསུངས་པའི་ཕྱིར། འདིར་མཁས་དབང་རྣམ་གཉིས་
དགོངས་པ་ཤིན་ཏུ་མཐུན་པར་མངོན། གཞན་ཡང་། སྟོང་ཉིད་མངོན་སུམ་དུ་རྟོགས་
པའི་ཉན་ཐོས་དགྲ་བཅོམ་པ་ཐེག་ཆེན་ལམ་དུ་འཇུག་པའི་ཚེ་ན། ས་དང་པོ་ནས་
འཇུག་པར་ཐལ། དེའི་ཉོན་སྒྲིབ་མ་ལུས་པ་སྤངས་པའི་ཕྱིར་ན་མ་ཁྱབ། འདོད་མི་
ནུས་པར་ཐལ། དེ་དེར་འཇུག་པའི་ཚེ་ན་ཐེག་ཆེན་ཚོགས་ལམ་ནས་འཇུག་དགོས་
པའི་ཕྱིར། མ་གྲུབ་ན། དེར་ཐལ། སྟོང་ཉིད་མངོན་སུམ་དུ་རྟོགས་པའི་ཉན་ཐོས་དགྲ་
བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པ་དེས་ཐེག་ཆེན་
ཚོགས་ལམ་གྱི་གནས་སྐབས་ཀྱི་ཚོགས་གཉིས་ཇི་ཙམ་བསག་དགོས་པ། བསགས་
ཟིན་པའི་སྐད་ཅིག་གཉིས་པར་ཐེག་ཆེན་སྦྱོར་ལམ་དུ་འཕོས་པར་འཇོག་དགོས་པའི་
ཕྱིར། དམན་ལམ་སྔོན་དུ་མ་སོང་བའི་བྱང་སེམས་འཕགས་པའི་རྒྱུད་ཀྱི་བསམ་
གཏན་གྱི་དངོས་གཞི་མེད་པར་ཐལ། ཁྱོད་རང་རྒྱུད་ཀྱི་འདོད་པའི་ཉོན་མོངས་ཆེད་དུ་
གཉེར་ནས་མི་སྤོང་བར་གཞན་དོན་བྱེད་པའི་ཡན་ལག་ཏུ་སྦྱར་བའི་ཐབས་ལ་མཁས་



སྐབས་གཉིས་པའི་རྣམ་བཤད།
པའི་རྒྱལ་སྲས་ཡིན་པའི་ཕྱིར་ན་མ་ཁྱབ།
ཉན་ཐོས་ཀྱི་ལམ་ཤེས་པའི་ལམ་ཤེས།
གཉིས་པ་སློབ་མ་ཉན་ཐོས་ཀྱི་ལམ་ཤེས་པའི་ལམ་ཤེས་ལ། དངོས་དང་། རྒྱུ་
ངེས་འབྱེད་ཆ་མཐུན་བཤད་པ་གཉིས། དང་པོ་༼དངོས།༽ནི།
ལམ་ཤེས་ཉིད་ཀྱི་ཚུལ་ལ་ནི། །
འཕགས་པའི་བདེན་པ་བཞི་དག་གི །
རྣམ་པར་མི་དམིགས་སྒོ་ནས་ནི། །
ཉན་ཐོས་ལམ་འདི་ཤེས་པར་བྱ། །
ཀུན་སློང་སེམས་བསྐྱེད་དང་བདེན་པར་མི་དམིགས་པའི་ཤེས་རབ་དང་
ཐབས་རྣམ་མཁྱེན་བསྔོ་བ་གསུམ་གྱིས་ཟིན་པའི་སྒོ་ནས་གདུལ་བྱ་ཉན་ཐོས་ཀྱི་
རིགས་ཅན་རྗེས་སུ་བཟུང་བའི་ཕྱིར་དུ་ཤེས་པར་བྱ་བའི་མངོན་རྟོགས་ཀྱི་རིགས་སུ་
གནས་པའི་ཐེག་ཆེན་འཕགས་པའི་མཁྱེན་པ་དེ། ཉན་ཐོས་ཀྱི་ལམ་ཤེས་པའི་ལམ་
ཤེས་ཀྱི་མཚན་ཉིད། དབྱེ་ན། བྱང་སེམས་འཕགས་པའི་རྒྱུད་ཀྱི་དེ་དང་། སངས་
རྒྱས་འཕགས་པའི་རྒྱུད་ཀྱི་དེ་གཉིས་ཡོད། ས་མཚམས་ཐེག་ཆེན་གྱི་མཐོང་ལམ་
ནས་སངས་རྒྱས་ཀྱི་སའི་བར་དུ་ཡོད། །
གཉིས་པ་༼རྒྱུ་ངེས་འབྱེད་ཆ་མཐུན་བཤད་པ། ༽དེའི་རྒྱུ་ངེས་འབྱེད་ཆ་མཐུན་ནི།
འཕགས་པ་ཉན་ཐོས་ལམ་ལ་ནི། །
གཟུགས་ལ་སོགས་པ་སྟོང་པའི་ཕྱིར། །
སྟོང་པ་ཉིད་རྣམས་དབྱེར་མེད་པས། །
དྲོ་བ་དེ་དག་མི་དམིགས་པས། །
རྩེ་མོར་གྱུར་པ་དག་ཏུ་འདོད། །



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
དེ་ལ་རྟག་ལ་སོགས་ཚུལ་གྱིས། །
གནས་པ་བཀག་པས་བཟོད་པ་རྣམས། །
ས་བཅུ་དག་ལས་བརྩམས་ནས་ནི། །
མི་གནས་རྒྱས་པར་བསྟན་པ་ཡིས། །
ཆོས་ཀྱི་མཆོག་ཏུ་འགྱུར་བཤད་དེ། །
ཅི་ཕྱིར་ཞེ་ན་སངས་རྒྱས་ཀྱིས། །
མཁྱེན་ནས་ཆོས་རྣམས་མ་གཟིགས་ཕྱིར། །
ཉན་ཐོས་ཀྱི་རྟོགས་རིགས་སུ་གནས་པའི་ཐེག་ཆེན་གྱི་དོན་མངོན་རྟོགས་དེ།
དེའི་ངེས་འབྱེད་ཆ་མཐུན་གྱི་མཚན་ཉིད། དེའི་དམིགས་རྣམ་སོགས་བཞག་ཏུ་ཡོད་
དེ༑ ཤེས་བྱ་ཆོས་ཅན། འཕགས་པ་ཉན་ཐོས་ཀྱི་ལམ་མངོན་སུམ་དུ་ཤེས་པའི་ལམ་
ཤེས་ཀྱི་རྒྱུ་ལ་ནི་སྦྱོར་ལམ་དྲོད་ལ་སོགས་པ་ངེས་འབྱེད་ཆ་མཐུན་བཞི་ཡོད་དེ། དེ་
ཡང་ཡུམ་གྱི་མདོ་ལས། གཟུགས་ལ་སོགས་པ་དོན་དམ་པར་རང་གི་ངོ་བོས་སྟོང་
པའི་ཕྱིར་ན། དེ་དག་གི་སྟོང་པ་ཉིད་རྣམས་ངོ་བོ་དབྱེར་མེད་པར་བསྟན་པའི་གཞུང་
གིས་བཤད་པའི་ཐེག་ཆེན་གྱི་སྦྱོར་ལམ་དྲོ་བ་དང༌། གཟུགས་སོགས་དེ་དག་དོན་
དམ་པར་མི་དམིགས་ཤིང་མི་གནས་པར་བསྟན་པས་བཤད་པའི་ཐེག་ཆེན་གྱི་སྦྱོར་
ལམ་རྩེ་མོར་གྱུར་བ་དག་ཏུ་འདོད་པ་དང༌། གཟུགས་སོགས་དེ་དག་ལ་དོན་དམ་
པར་རྟག་པ་དང་མི་རྟག་པ་ལ་སོགས་པའི་ཚུལ་གྱིས་གནས་པ་བཀག་ཅིང་མི་གནས་
པར་བསྟན་པས་བཤད་པའི་ཐེག་ཆེན་སྦྱོར་ལམ་བཟོད་པ་རྣམས་དང་། ས་དང་པོ་
སོགས་ལ་དམིགས་པའི་ཚུལ་གྱིས་གནས་པར་མི་བྱའོ། །ཞེས་སོགས་ཀྱི་མདོ་ལས་
ས་བཅུ་པོ་དག་ལས་བརྩམས་ནས་ནི། དོན་དམ་པར་མི་གནས་པའི་ཚུལ་རྒྱས་པར་
བསྟན་པ་ཡིས་མདོ་ལས་བཤད་པའི་ཐེག་ཆེན་གྱི་སྦྱོར་ལམ་ཆོས་ཀྱི་མཆོག་ཏུ་གྱུར་
པ་དང་བཞི་བཤད་པའི་ཕྱིར། དེ་ལྟར་བཤད་པ་ཅིའི་ཕྱིར་ཞེ་ན་ཡོད་དེ། ཡང་དག་
པར་རྫོགས་པའི་སངས་རྒྱས་ཀྱིས་ཆོས་ཉིད་མངོན་སུམ་དུ་མཁྱེན་ནས་ཆོས་རྣམས་



སྐབས་གཉིས་པའི་རྣམ་བཤད།
དོན་དམ་པར་གནས་པར་མ་གཟིགས་པའི་ཕྱིར།
རང་རྒྱལ་གྱི་ལམ་ཤེས་པའི་ལམ་ཤེས།
གསུམ་པ་བསེ་རུ་རང་རྒྱལ་གྱི་ལམ་ཤེས་པའི་ལམ་ཤེས་ལ་དངོས་དང་། རྒྱུ་
ངེས་འབྱེད་ཆ་མཐུན་གཉིས་ལས། དང་པོ་༼དངོས།༽ནི། །
རང་བྱུང་བདག་ཉིད་རྟོགས་པའི་ཕྱིར། །
གཞན་གྱིས་བསྟན་ཡང་མི་དགོས་ལ། །
བསེ་རུ་ལྟ་བུའི་ཡེ་ཤེས་ནི། །
ཟབ་པ་ཉིད་དུ་མངོན་པར་བརྗོད། །
གང་གང་དོན་ནི་གང་གང་ལ། །
ཇི་ལྟར་ཇི་ལྟར་ཉན་འདོད་པ། །
དེ་དེ་ལ་དོན་དེ་དང་དེ། །
སྒྲ་མེད་ཀྱང་དེ་དེ་ལྟར་སྣང་། །
གཟུང་དོན་རྟོག་པ་སྤོང་ཕྱིར་དང་། །
འཛིན་པ་མི་སྤོང་ཕྱིར་དང་ནི། །
རྟེན་གྱི་བསེ་རུ་ལྟ་བུའི་ལམ། །
ཡང་དག་བསྡུས་པ་ཤེས་པར་བྱ། །
རང་རྒྱལ་དགྲ་བཅོམ་ཆོས་ཅན། ཉན་ཐོས་ལས་ལམ་བགྲོད་ཚུལ་གྱི་སྒོ་ནས་
ཁྱད་པར་དུ་འཕགས་ཏེ། སྲིད་པ་ཐ་མ་པའི་ཚེ་སློབ་དཔོན་གཞན་གྱི་གདམས་ངག་
ལ་མི་ལྟོས་པར་འདོད་པའི་རྟེན་ལ་རང་གི་བྱང་ཆུབ་མངོན་དུ་བྱེད་པ་དང༌། ཆོས་
སྟོན་ཚུལ་གྱི་སྒོ་ནས་ཀྱང་ཁྱད་པར་དུ་འཕགས་ཏེ། རང་གི་གདུལ་བྱ་ལ་གཙོ་བོ་སྒྲ་
མེད་ལུས་ཀྱི་རྣམ་འགྱུར་གྱི་སྒོ་ནས་ཆོས་སྟོན་པའི་ཕྱིར། ཁྱད་ཆོས་གསུམ་གྱིས་ཟིན་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
པའི་གདུལ་བྱ་རང་རྒྱལ་གྱི་རིགས་ཅན་རྗེས་སུ་བཟུང་བའི་ཕྱིར་དུ་ཤེས་པར་བྱ་བའི་
མངོན་རྟོགས་ཀྱི་རིགས་སུ་གནས་པའི་ཐེག་ཆེན་འཕགས་པའི་མཁྱེན་པ་དེ། རང་
རྒྱལ་གྱི་ལམ་ཤེས་པའི་ལམ་ཤེས་ཀྱི་མཚན་ཉིད། དབྱེ་བ། ས་མཚམས་སོགས་སྔར་
ལྟར༑ །
གཉིས་པ་༼རྒྱུ་ངེས་འབྱེད་ཆ་མཐུན།༽། དེའི་རྒྱུ་ངེས་འབྱེད་ཆ་མཐུན་ནི།
བཏགས་པའི་ཆོས་ཉིད་མི་འགལ་བར། །
སྟོན་པའི་རྣམ་པ་དྲོར་གྱུར་པ། །
རྩེ་མོར་གྱུར་པ་གཟུགས་ལ་སོགས། །
འགྲིབ་པ་མེད་ལ་སོགས་པས་ཕྱེ། །
ནང་སྟོང་ཉིད་ལ་སོགས་པ་ཡིས། །
གཟུགས་སོགས་མི་འཛིན་ཕྱིར་བཟོད་པ། །
གཟུགས་སོགས་སྐྱེ་བ་མེད་སོགས་ཀྱི། །
རྣམ་པ་ཅན་ནི་ཆོས་ཀྱི་མཆོག །
རང་རྒྱལ་གྱི་རྟོགས་རིགས་སུ་གནས་པའི་ཐེག་ཆེན་གྱི་དོན་མངོན་རྟོགས་
དེ༑ རང་རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་གྱི་མཚན་ཉིད།
དེའི་དམིགས་རྣམ་སོགས་བཞག་ཏུ་ཡོད་དེ། ཤེས་བྱ་ཆོས་ཅན། རང་རྒྱལ་གྱི་ལམ་
ཤེས་པའི་༼མ་དཔེ་ནང་། རང་རྒྱལ་གྱི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་བཞི་ཡོད་དེ། ཞེས་
གསལ་༽ ལམ་ཤེས་ཀྱི་རྒྱུ་ངེས་འབྱེད་ཆ་མཐུན་བཞི་ཡོད་དེ། ཕྱི་དོན་མེད་པར་རྟོགས་
ཀྱང་བརྡར་བཏགས་པའི་ཆོས་ཉིད་དང་མི་འགལ་བར་ཆོས་སྟོན་པའི་རྣམ་པ་ཅན་གྱི་
ཐེག་ཆེན་གྱི་སྦྱོར་ལམ་དྲོ་བར་གྱུར་པ་དང་། གཟུགས་ལ་སོགས་པ་ཕྱི་རོལ་དོན་དུ་
འགྲིབ་པ་མེད་པར་རྟོགས་པ་ལ་སོགས་པས་ཕྱེ་བའི་སྦྱོར་ལམ་རྩེ་མོར་གྱུར་པ་དང་།
ནང་སྟོང་པ་ཉིད་ལ་སོགས་པ་རྟོགས་པའི་མཐུ་ཡིས་གཟུགས་སོགས་ཕྱི་རོལ་དོན་དུ་
མི་འཛིན་པའི་ཕྱིར་དུ་ཞུགས་པའི་སྦྱོར་ལམ་བཟོད་པ་དང་། གཟུགས་སོགས་ཕྱི་རོལ་



སྐབས་གཉིས་བའི་རྣམ་བཤད།
95
དོན་དུ་སྐྱེ་བ་མེད་པ་ལ་སོགས་པའི་རྣམ་པ་ཙམ་དུ་རྟོགས་པའི་ཐེག་ཆེན་གྱི་སྦྱོར་
ལམ་ཆོས་མཆོག་ཅེས་བྱ་བ་རྣམས་སུ་ཡོད་པའི་ཕྱིར། །
འདི་དག་གི་སྐབས་སུ་མཐའ་དཔྱད་པ་ལ། བྱང་སེམས་འཕགས་པའི་རྒྱུད་
ཀྱི་འདུས་བྱས་མི་རྟག་པ་མངོན་སུམ་དུ་རྟོགས་པའི་མཁྱེན་པ་ཆོས་ཅན། གང་ཟག་
གི་བདག་མེད་མངོན་སུམ་དུ་རྟོགས་པའི་མཁྱེན་པ་ཡིན་པར་ཐལ། ཉན་ཐོས་ཀྱི་ལམ་
ཤེས་པའི་ལམ་ཤེས་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། བདེན་བཞིའི་
ཁྱད་ཆོས་བཅུ་དྲུག་པོ་གང་རུང་མངོན་སུམ་དུ་རྟོགས་པའི་བྱང་སེམས་འཕགས་
པའི་མཁྱེན་པ་ཡིན་ན། ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་དགོས་པའི་ཕྱིར།
གཞན་ཡང་། བྱང་སེམས་འཕགས་པའི་རྒྱུད་ཀྱི་སྡུག་བདེན་སྡུག་བསྔལ་བ་མངོན་
སུམ་དུ་རྟོགས་པའི་མཁྱེན་པ་ཆོས་ཅན། ཁྱོད་ཀྱི་དངོས་ཡུལ་དུ་གྱུར་པའི་ཉན་ཐོས་
ཀྱི་ལམ་ཡོད་པར་ཐལ། ཁྱོད་ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་པའི་ཕྱིར་ན་
མ་ཁྱབ། སངས་རྒྱས་འཕགས་པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། ཉན་
ཐོས་ཀྱི་ལམ་ཤེས་པའི་ལམ་ཤེས་ཡིན་པར་ཐལ། ཉན་ཐོས་ཀྱི་ལམ་ཤེས་པ་གང་
ཞིག ལམ་ཤེས་ཡིན་པའི་ཕྱིར་ན་མ་ཁྱབ། བྱང་སེམས་འཕགས་པ་མཉམ་གཞག་
པའི་རྒྱུད་ཀྱི་གང་ཟག་གི་བདག་མེད་རྟོགས་པའི་མཁྱེན་པ་ཆོས་ཅན། ཐེག་ཆེན་ཀུན་
རྫོབ་སེམས་བསྐྱེད་ཀྱིས་དངོས་སུ་ཟིན་པར་ཐལ། ཐེག་ཆེན་ཀུན་རྫོབ་སེམས་བསྐྱེད་
ཀྱིས་ཟིན་པའི་ཕྱིར་ན་མ་ཁྱབ། སངས་རྒྱས་འཕགས་པའི་རྒྱུད་ཀྱི་གཉིས་སྟོང་མངོན་
སུམ་དུ་རྟོགས་པའི་མཁྱེན་པ་ཆོས་ཅན། རང་རྒྱལ་གྱི་ལམ་ཤེས་པའི་ལམ་ཤེས་མ་
ཡིན་པར་ཐལ། སྟོང་ཉིད་མངོན་སུམ་དུ་རྟོགས་པའི་མཁྱེན་པ་ཡིན་པའི་ཕྱིར་ན་མ་
ཁྱབ། རང་རྒྱལ་གྱི་དགྲ་བཅོམ་པའི་འབྲས་བུ་ཐོབ་པ་ལ། བསྐལ་ཆེན་བརྒྱར་ཚོགས་
བསགས་དགོས་པར་ཐལ། བསེ་རུ་ལྟ་བུའི་དགྲ་བཅོམ་པའི་འབྲས་བུ་ཐོབ་པ་ལ་
བསྐལ་ཆེན་བརྒྱར་ཚོགས་བསགས་དགོས་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ སྤང་བྱ་ཅིག་ཆར་བའི་རྒྱུན་ཞུགས་ཀྱི་རྟོགས་པ་སྔོན་དུ་སོང་བའི་ཚོགས་སྤྱོད་



96 ྋ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཀྱི་རང་རྒྱལ་གྱིས་དེ་ལྟར་བསག་མི་དགོས་པའི་ཕྱིར།
གཞན་ཡང་། སྤང་བྱ་ཅིག་ཆར་བའི་རྒྱུན་ཞུགས་ཀྱི་རྟོགས་པ་སྔོན་དུ་སོང་
བའི་རང་རྒྱལ་ཚོགས་ལམ་པ་ཆོས་ཅན། ཐེག་དམན་འཕགས་པ་མ་ཡིན་པར་ཐལ།
རང་རྒྱལ་སོ་སྐྱེ་ཡིན་པའི་ཕྱིར་ན་མ་ཁྱབ། ཤེས་སྒྲིབ་སྤང་བྱའི་གཙོ་བོར་བྱེད་པའི་
རང་རྒྱལ་སློབ་པ་ཡོད་པར་ཐལ། གཟུགས་ཕྱི་རོལ་དོན་འཛིན་གྱི་རྟོག་པ་སྤང་བྱའི་
གཙོ་བོར་བྱེད་པའི་རང་རྒྱལ་སློབ་པ་ཡོད་པ་གང་ཞིག གཟུགས་ཕྱི་རོལ་དོན་འཛིན་
གྱི་རྟོག་པ་དེ་ཤེས་སྒྲིབ་ཡིན་པའི་ཕྱིར་ན་མ་ཁྱབ། གཞན་ཡང་། གང་ཟག་གི་བདག་
མེད་ལ་རྩེ་གཅིག་ཏུ་མཉམ་པར་བཞག་པའི་རང་རྒྱལ་གྱི་བར་ཆད་མེད་ལམ་ཡོད་
པར་ཐལ། གང་ཟག་གི་བདག་མེད་རྩེ་གཅིག་ཏུ་མཉམ་པར་བཞག་པའི་རང་རྒྱལ་གྱི་
འཕགས་པའི་མཉམ་བཞག་ཡེ་ཤེས་ཡོད་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ དེའི་བར་ཆད་མེད་ལམ་ཡིན་ན་གཉིས་སྟོང་མངོན་སུམ་དུ་རྟོགས་པའི་མཁྱེན་
པ་ཡིན་དགོས་པའི་ཕྱིར། གཞན་ཡང་། བདག་མེད་ཕྲ་མོ་ཆོས་ཅན། ཐེག་ཆེན་གྱི་
བར་ཆད་མེད་ལམ་གྱི་དངོས་ཀྱི་གཞལ་བྱ་ཡིན་པར་ཐལ། ཉན་ཐོས་ཀྱི་བར་ཆད་མེད་
ལམ་གྱི་དངོས་ཀྱི་གཞལ་བྱ་ཡིན་པའི་ཕྱིར་ན་མ་ཁྱབ། གཞན་ཡང་། ཐེག་ཆེན་མཐོང་
ལམ་བར་ཆད་མེད་ལམ་ཆོས་ཅན། བདག་མེད་མངོན་སུམ་དུ་རྟོགས་པའི་མཁྱེན་པ་
ཡིན་པར་ཐལ། ཆོས་ཀྱི་བདག་མེད་མངོན་སུམ་དུ་རྟོགས་པའི་མཁྱེན་པ་ཡིན་པའི་
ཕྱིར་ན་མ་ཁྱབ། མི་གནས་པའི་མྱང་འདས་ཆོས་ཅན། ཉན་ཐོས་སློབ་པའི་ཐོབ་བྱའི་
གཙོ་བོ་ཡིན་པར་ཐལ། ཉན་ཐོས་སློབ་པའི་ཐོབ་བྱ་མཐར་ཐུག་ཡིན་པའི་ཕྱིར་ན་མ་
ཁྱབ། ཐར་པ་དེ་བྱང་སེམས་སློབ་པའི་ཐོབ་བྱའི་གཙོ་བོ་ཡིན་པར་ཐལ། ཐེག་ཆེན་གྱི་
ཐར་པ་དེ་དེའི་ཐོབ་བྱའི་གཙོ་བོ་ཡིན་པའི་ཕྱིར་ན་མ་ཁྱབ། བྱང་སེམས་འཕགས་པ་
ཆོས་ཅན། འཁོར་བ་སྤང་བྱའི་གཙོ་བོར་བྱེད་པའི་གང་ཟག་ཡིན་པར་ཐལ། འཁོར་
བའི་རྩ་བ་སྤང་བྱའི་གཙོ་བོར་བྱེད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། འདི་
པས་བདག་འཛིན་གཉིས་ཀ་འཁོར་བའི་རྩ་བར་འདོད་པའི་ཕྱིར། གཞན་ཡང༌། ཉན་



སྐབས་གཉིས་པའི་རྣམ་བཤད།
-
ཐོས་དགྲ་བཅོམ་པ་ཆོས་ཅན། འཁོར་བའི་རྩ་བ་སྤངས་པའི་གང་ཟག་ཡིན་པར་
ཐལ༑ འཁོར་བ་སྤངས་པའི་གང་ཟག་ཡིན་པའི་ཕྱིར་ན་མ་ཁྱབ། འཁོར་བ་སྤངས་པ་
དང་འཁོར་བའི་རྩ་བ་སྤངས་པ་དུས་མཉམ་པར་ཐལ། སྡུག་བསྔལ་བདེན་པ་སྤངས་
པ་དང་སྡུག་བསྔལ་གྱི་ས་བོན་སྤངས་པ་དུས་མཉམ་པའི་ཕྱིར་ན་མ་ཁྱབ། མ་གྲུབ་
ན༑ དེར་ཐལ། ཁྱབ་པ་འདུ་བྱེད་ཀྱི་སྡུག་བསྔལ་དེ་སྡུག་བསྔལ་གྱི་ས་བོན་ཡིན་པའི་
ཕྱིར། དེར་ཐལ། ཁྱབ་པ་འདུ་བྱེད་ཀྱི་སྡུག་བསྔལ་དེ། སྡུག་བསྔལ་གྱི་གཞི་ཡིན་པའི་
ཕྱིར། རྣམ་འགྲེལ་ལས། སྡུག་བསྔལ་འཁོར་བ་ཅན་ཕུང་པོ། །ཞེས་གསུངས་པའི་
ཕྱིར། ཁྱབ་པ་འདུ་བྱེད་ཀྱི་སྡུག་བསྔལ་ཆོས་ཅན། སྡུག་བདེན་གྱི་གཞི་མ་ཡིན་པར་
ཐལ༑ སྡུག་བདེན་གྱི་ས་བོན་མ་ཡིན་པའི་ཕྱིར། དེར་ཐལ། སྡུག་བདེན་ཡིན་པའི་ཕྱིར་
ན་མ་ཁྱབ་སྟེ། དད་པ་ཆོས་ཅན། དགེ་བའི་རྩ་བ་མ་ཡིན་པར་ཐལ། དགེ་བ་ཡིན་པའི་
ཕྱིར། གཞན་ཡང་། དད་པ་ཆོས་ཅན། དགེ་བའི་རྒྱུ་ཡིན་པར་ཐལ། དགེ་བའི་རྩ་བ་
ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། དགེ་བའི་བྱེ་བྲག་ཡིན་པའི་ཕྱིར།
ཐེག་ཆེན་སྦྱོར་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། ཉན་ཐོས་ཀྱི་ལམ་
ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་ཡིན་པར་ཐལ། ངེས་འབྱེད་ཆ་མཐུན་
གང་ཞིག དེའི་རྒྱུ་ཡིན་པའི་ཕྱིར་ན་མ་ཁྱབ། །
རང་རྒྱལ་གྱིས་གདུལ་བྱ་ལ་ངག་གིས་ཆོས་བསྟན་པ་མེད་པར་ཐལ། གཙོ་
བོར་སྒྲ་མེད་ལུས་ཀྱི་རྣམ་འགྱུར་གྱིས་གདུལ་བྱ་ལ། རྫུ་འཕྲུལ་གྱི་སྒོ་ནས་ཆོས་སྟོན་
པའི་ཕྱིར་ན་མ་ཁྱབ། འདོད་མི་ནུས་པར་ཐལ། རྣམ་བཤད་ལས། ངག་གི་ཆོས་སྟོན་
པར་འདུལ་བ་ལུང་ལས་གསུངས་པར་བཤད་ཅིང་། སྒྲོན་གསལ་ལས་གཙོ་བོར་
ལུས་ཀྱི་ཆོས་སྟོན་པ་ཞེས་གསུངས་པའི་ཕྱིར། རང་རྒྱལ་ཡིན་ན་རང་བྱུང་གི་རྟེན་
ཅན་ཡིན་དགོས་པར་ཐལ། རང་བྱུང་བདག་ཉིད་རྟོགས་པའི་ཕྱིར། །ཞེས་གསུངས་
པའི་ཕྱིར་ན་མ་ཁྱབ། འདོད་མི་ནུས་པར་ཐལ། བར་དོའི་རྟེན་ཅན་གྱི་རང་རྒྱལ་ཡོད་
པའི་ཕྱིར། དེར་ཐལ། བསེ་རུ་ལྟ་བུའི་རང་རྒྱལ་དགྲ་བཅོམ་པའི་གོ་འཕང་ཐོབ་པ་ལ་



ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
སྐྱེ་བ་མང་པོ་རྒྱུད་ནས་བསྐལ་པ་བརྒྱར་ཚོགས་བསག་དགོས་པའི་ཕྱིར། རྟགས་
གྲུབ་སྟེ། གསེར་ཕྲེང་ལས། བསྐལ་པ་བརྒྱར་སངས་རྒྱས་འབྱུང་བ་མཉེས་པར་བྱས་
ཏེ༑ རང་བྱང་ཆུབ་ཏུ་རྒྱུད་སྨིན་པར་བྱེད་ཅིང་ཞེས་གསུངས་པའི་ཕྱིར། མཆོག་གི་
སྤྲུལ་སྐུ་ལས་གདམས་ངག་དངོས་སུ་ཉན་ནས་ཚོགས་བསགས་པའི་རང་རྒྱལ་མེད་
པར་ཐལ། རང་རྒྱལ་གྱིས་སྲིད་པ་ཐ་མའི་ཚེ་སློབ་དཔོན་གཞན་ལ་མི་ལྟོས་པར་རང་
གི་བྱང་ཆུབ་མངོན་དུ་བྱེད་པའི་ཕྱིར། འདོད་མི་ནུས་པར་ཐལ། འཇུག་པ་རང་འགྲེལ་
ལས༑ དུས་དེར་འཁོར་དུ་ཉེ་བར་གྱུར་ཅིང་ཐེག་པ་གསུམ་གྱི་གང་ཟག་རྣམས་ཐེག་
ཆེན་ཉིད་ལ་ངེས་པར་སྦྱར་བར་བྱ་བའི་ཕྱིར། ཞེས་དང་། དྲིན་ལན་བསབས་པའི་མདོ་
ལས༑ རང་སངས་རྒྱས་རྣམས་ནི་བསྐལ་པ་ཆེན་པོ་བརྒྱས་ཚོགས་མཐར་ཕྱིན་པར་
འགྱུར་རོ། །ཞེས་གསུངས་པའི་ཕྱིར་རོ། །སེམས་ཙམ་པར་གྱུར་པའི་ལམ་ཞུགས་
ཀྱི་གང་ཟག་ཡིན་ན། རང་རྒྱལ་ཡིན་དགོས་པར་ཐལ། རང་རྒྱལ་འཕགས་པ་ཡིན་ན་
སེམས་ཙམ་པའི་ལྟ་བ་རྟོགས་དགོས་པའི་ཕྱིར་ན་མ་ཁྱབ། གཞན་ཡང་། འཕགས་པ་
སོ་སོ་སྐྱེ་བོར་འགྱུར་བ་ཡོད་པར་ཐལ། ཐེག་དམན་འཕགས་པ་ཐེག་ཆེན་སོ་སྐྱེས་སུ་
འགྱུར་བ་ཡོད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། འཕགས་པའི་གང་ཟག་
སྤངས་རྟོགས་ལས་ཉམས་པ་གྲུབ་མཐའ་གོང་མའི་ལུགས་ལ་ཁས་མི་ལེན་པའི་ཕྱིར།
མཐོང་ལམ།
བཞི་པ་མཐོང་ལམ་བཤད་པ་ལ། སྤྱི་དོན་དང༌། མཐའ་དཔྱད་པ་གཉིས། དང་
པོ་༼སྤྱི་དོན།༽ལ་མཐོང་ལམ་གྱི་རྟེན་བཤད་པ། བརྟེན་པ་མཐོང་ལམ་བཤད་པ་གཉིས།
དང་པོ་༼མཐོང་ལམ་གྱི་རྟེན་བཤད་བ།༽ནི། སྒྲ་མི་སྙན་དང་ཟ་མ་མ་ནིང་མ་གཏོགས་པའི་
མི་དང༌། འདོད་ལྷའི་རྟེན་ལ་ཐེག་ཆེན་གྱི་མཐོང་ལམ་སྐྱེ་ཡི། གོང་མའི་རྟེན་ལ་སྐྱེ་
མི་སྲིད་པར་མཛོད་ལས་བཤད་པ་ལྟར་ཁས་ལེན་པའི་ཕྱིར། གཉིས་པ་སེམས་རྟེན་



སྐབས་གཉིས་པའི་རྣམ་བཤད།
བསམ་གཏན་ས་དྲུག་གང་རུང་ལ་བརྟེན་པ་ཡིན་ཏེ། བསམ་གཏན་གྱི་དངོས་གཞི་ལ་
བརྟེན་ནས་སྐྱེ་བའི་ཕྱིར།
གཉིས་པ་༼བརྟེན་བ་མཐོང་ལམ་བཤད་པ།༽ནི།
བདེན་དང་བདེན་ལ་བཟོད་པ་དང་། །
ཤེས་པའི་སྐད་ཅིག་རྣམ་བཞི་ཡིས། །
ལམ་ཤེས་ཉིད་ལ་མཐོང་བའི་ལམ། །
ཕན་ཡོན་བཅས་པ་འདི་བཤད་དོ། །
རང་རྒྱུད་ལྡན་གྱི་གང་ཟག་གི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་
ཤེས་རབ་ཀྱིས་ཟིན་པའི་ཐེག་ཆེན་གྱི་བདེན་པ་མངོན་རྟོགས་དེ། ཐེག་ཆེན་གྱི་མཐོང་
ལམ་གྱི་མཚན་ཉིད། དབྱེ་ན་མཉམ་གཞག་ཡེ་ཤེས་དང༌། རྗེས་ཐོབ་ཡེ་ཤེས་གཉིས།
རང་ཡུལ་དུ་གྱུར་པའི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་ཐེག་ཆེན་
གྱི་བདེན་པ་མངོན་རྟོགས། དང་པོའི་མཚན་ཉིད། ཐེག་ཆེན་མཐོང་ལམ་མཉམ་གཞག་
ཡེ་ཤེས་ལས་ལངས་པའི་ཐེག་ཆེན་གྱི་བདེན་པ་མངོན་རྟོགས་གང་ཞིག རང་རྒྱུད་
ལྡན་གྱི་གང་ཟག་གི་རྒྱུད་ལ་མངོན་གྱུར་དུ་འབྱུང་བ་དེ། གཉིས་པའི་མཚན་ཉིད།
མཉམ་གཞག་ཡེ་ཤེས་ལ་དབྱེ་ན། བར་ཆད་མེད་ལམ། རྣམ་གྲོལ་ལམ། དེ་གཉིས་
གང་རུང་མ་ཡིན་པའི་མཉམ་གཞག་དང་གསུམ། རང་གི་ངོ་སྐལ་གྱི་སྤང་བྱར་གྱུར་
པའི་བདེན་འཛིན་ཀུན་བཏགས་ཀྱི་དངོས་གཉེན་དུ་གྱུར་པའི་ཆོས་ཉིད་ལ་མཉམ་
པར་བཞག་པའི་ཐེག་ཆེན་གྱི་བདེན་པ་མངོན་རྟོགས་དེ། དེའི་བར་ཆད་མེད་ལམ་གྱི་
མཚན་ཉིད། དབྱེ་ན་བཟོད་པ་བརྒྱད་ཡོད། རང་ཐོབ་བྱེད་ཀྱི་བར་ཆད་མེད་ལམ་གྱི་
ངོ་སྐལ་གྱི་སྤང་བྱ་ལས་དངོས་སུ་གྲོལ་བའི་ཆོས་ཉིད་ལ་མཉམ་པར་བཞག་པའི་ཐེག་
ཆེན་གྱི་བདེན་པ་མངོན་རྟོགས་དེ། དེའི་རྣམ་གྲོལ་ལམ་གྱི་མཚན་ཉིད། དབྱེ་ན་ཤེས་
པ་བརྒྱད་ཡོད། །
ཤེས་བཟོད་སྐད་ཅིག་མ་བཅུ་དྲུག་གི་དམིགས་རྣམ་གཞུང་གི་བསྟན་ཚུལ་ནི།



100
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
དེ་བཞིན་ཉིད་དང་སངས་རྒྱས་དང་། །
ཕན་ཚུན་བརྟེན་པ་རྟེན་མེད་ཕྱིར། །
རྣམ་གྲངས་ཁས་མི་ལེན་པ་དང་། །
ཆེན་བོ་ཚད་མ་མེད་བཅས་དང་། །
ཚད་མེད་པ་དང་ཐབས་མེད་དང་། །
དེར་གནས་གཟུགས་ལ་སོགས་པ་ལ། །
སངས་རྒྱས་ཉིད་དུ་ངེས་འཛིན་དང་། །
བླང་མེད་དོར་བ་མེད་སོགས་དང་། །
བྱམས་ལ་སོགས་དང་སྟོང་ཉིད་དང་། །
སངས་རྒྱས་ཉིད་ནི་འཐོབ་པ་དང་། །
རྣམ་པར་བྱང་ཀུན་ཡོངས་བསྡུས་དང་། །
ཉམ་ང་བ་དང་ནད་ཀུན་སེལ། །
མྱ་ངན་འདས་འཛིན་ཞི་ཉིད་དང་། །
སངས་རྒྱས་རྣམས་ཀྱིས་སྲུང་ལ་སོགས། །
སྲོག་མི་གཅོད་པ་ལ་སོགས་པ། །
རྣམ་པ་ཀུན་མཁྱེན་ཚུལ་ལ་ནི། །
བདག་ཉིད་གནས་ཏེ་སེམས་ཅན་དག །
འགོད་དང་སྦྱིན་པ་ལ་སོགས་པ། །
རྫོགས་པའི་བྱང་ཆུབ་ཏུ་བསྔོ་བ། །
ལམ་ཤེས་ཉིད་ཀྱི་སྐད་ཅིག་མ། །
ཤེས་བྱ་ཆོས་ཅན། ཐེག་ཆེན་མཐོང་ལམ་ལ་ཤེས་བཟོད་སྐད་ཅིག་མ་བཅུ་
དྲུག་ཡོད་དེ། དོན་དམ་པར་སྡུག་བདེན་གྱི་དེ་བཞིན་ཉིད་དང་སངས་རྒྱས་ཏེ། དེ་
མངོན་སུམ་དུ་རྟོགས་པའི་ཡུལ་ཅན་གྱི་ཡེ་ཤེས་དག་ཕན་ཚུན་རྟེན་དང་བརྟེན་པ་



སྐབས་གཉིས་བའི་རྣམ་བཤད།
ji
མེད་པའི་ཕྱིར་ན་དོན་དམ་པར་རྟེན་བརྟེན་པའི་རྣམ་གྲངས་ཁས་མི་ལེན་ཞིང་། ལེན་
པ་མེད་པར་མངོན་སུམ་དུ་རྟོགས་པའི་ཐེག་ཆེན་གྱི་སྡུག་བསྔལ་ཆོས་བཟོད་དང༌།
གཟུགས་སོགས་ཀྱི་ཆོས་དབྱིངས་རྒྱ་ཆེན་པོར་གྱུར་པ་དོན་དམ་པར་མེད་པར་
རྟོགས་པའི་ཡེ་ཤེས་སྡུག་བསྔལ་ཆོས་ཤེས་དང༌། སྡུག་བསྔལ་དོན་དམ་པར་འཇལ་
བའི་ཚད་མ་དང་བཅས་པ་མེད་པར་རྟོགས་པའི་སྡུག་བསྔལ་རྗེས་བཟོད་དང༌། ནམ་
མཁའ་ཚད་མེད་པ་ལྟར་སྡུག་བསྔལ་དོན་དམ་པར་ཚད་མེད་པར་རྟོགས་པའི་སྡུག་
བསྔལ་རྗེས་ཤེས་དང་། ཀུན་འབྱུང་དོན་དམ་པར་མཐའ་མེད་པར་རྟོགས་པའི་ཀུན་
འབྱུང་ཆོས་བཟོད་དང་། ཆོས་བཟོད་དེར་གནས་ནས། གཟུགས་ལ་སོགས་པ་ལ་
སངས་རྒྱས་ཀྱི་རང་བཞིན་བདེན་སྟོང་ཉིད་དུ་ངེས་པར་འཛིན་པའི་ཀུན་འབྱུང་ཆོས་
ཤེས་དང༌། དོན་དམ་པར་བླང་བར་བྱ་བ་མེད་ཅིང་། དངོས་པོ་མེད་པ་སོགས་སུ་
རྟོགས་པའི་ཀུན་འབྱུང་རྗེས་བཟོད་དང་། བྱམས་པ་ལ་སོགས་ཚད་མེད་བཞི་བསྒོམ་
པའི་ཡོན་ཏན་དང་ལྡན་པའི་ཀུན་འབྱུང་རྗེས་ཤེས་དང༌། འགོག་པའི་རང་བཞིན་སྟོང་
པ་ཉིད་མངོན་སུམ་དུ་རྟོགས་པའི་འགོག་པ་ཆོས་བཟོད་དང༌། འབྲས་བུ་སངས་རྒྱས་
འདི་ནི་འཐོབ་པར་བྱེད་པའི་འགོག་པ་ཆོས་ཤེས་དང༌། རྣམ་པར་བྱང་བའི་རིགས་
ཀུན་ཡོངས་སུ་བསྡུས་པའི་འགོག་པ་རྗེས་བཟོད་དང་། ཕྱིའི་འཚེ་བ་ཉམ་ང་བ་དང་
ནང་གི་ནད་ཀུན་སེལ་བར་བྱེད་པའི་འགོག་པ་རྗེས་ཤེས་དང་། ལམ་བདེན་གྱི་ཐོབ་
བྱ་མཐར་ཐུག་གི་མྱ་ངན་ལས་འདས་པ་ལ་ནི། བདེན་འཛིན་གྱི་སྤྲོས་པ་ཞི་བའི་བདེན་
སྟོང་ཉིད་དུ་རྟོགས་པའི་ལམ་རྗེས་བཟོད་དང༌། སངས་རྒྱས་བཅོམ་ལྡན་འདས་རྣམས་
ཀྱིས་རང་ཉིད་ལ་གནས་པའི་རྣལ་འབྱོར་པ་སྲུང་བ་ལ་སོགས་པ་བྱེད་པའི་ལམ་ཆོས་
ཤེས་དང་། སྲོག་མི་གཅོད་པ་ལ་སོགས་པའི་དགེ་བཅུ་རྣམ་པ་ཀུན་མཁྱེན་པའི་
སངས་རྒྱས་སྒྲུབ་པར་བྱེད་པའི་ཚུལ་ལ་ནི་བདག་ཉིད་ཀྱང་གནས་ཏེ། སེམས་ཅན་
གཞན་དག་འགོད་པར་བྱེད་པའི་ལམ་རྗེས་བཟོད་དང༌། སྦྱིན་པ་ལ་སོགས་པ་ཕྱིན་
དྲུག་གི་དགེ་རྩ་རྣམས་རྫོགས་པའི་བྱང་ཆུབ་ཏུ་བསྔོ་བར་བྱེད་པའི་ལམ་རྗེས་ཤེས་



102
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
དང་བཅས་པ་ལམ་ཤེས་པ་ཉིད་ཀྱི་སྐབས་སུ་མཐོང་ལམ་སྐད་ཅིག་མ་བཅུ་དྲུག་ཡོད་
པའི་ཕྱིར། དེ་གཉིས་གང་རུང་མ་ཡིན་པའི་མཉམ་བཞག་ནི། གང་ཟག་གི་བདག་མེད་
དང་གཉིས་སྟོང་ལ་རྩེ་གཅིག་ཏུ་མཉམ་པར་བཞག་པའི་ཐེག་ཆེན་གྱི་མཐོང་ལམ་དང་།
ཐེག་ཆེན་མཐོང་ལམ་རྗེས་ཐོབ་ཀྱི་རྗེས་སུ་སླར་ཡང་སྟོང་ཉིད་ལ་མཉམ་པར་བཞག་
པའི་མཉམ་བཞག་རྣམས་ཡིན། མཉམ་རྗེས་གང་རུང་མ་ཡིན་པའི་ཐེག་ཆེན་མཐོང་
ལམ་ནི། བར་ཆད་མེད་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་དང༌། རྗེས་ཐོབ་
པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་ལྟ་བུ། །
ཡང་མཐོང་ལམ་ལ་དབྱེ་ན། འདའ་བྱེད་མཐོང་ལམ་དང༌། འདའ་བྱའི་མཐོང་
ལམ་གཉིས། ཤེས་བཟོད་སྐད་ཅིག་མ་བཅུ་དྲུག་དང་པོ། བདེན་བཞིའི་ཁྱད་ཆོས་བཅུ་
དྲུག་རྟོགས་པའི་ཐེག་ཆེན་མཐོང་ལམ་གཉིས་པའི་མཚན་གཞིར་འཇོག ས་མཚམས་
ཐེག་ཆེན་གྱི་མཐོང་ལམ་ཁོ་ནར་ཡོད། །
གཉིས་པ་༼མཐའ་དཔྱད་པ།༽ལ། ཁོ་ན་རེ། ཐེག་ཆེན་མཐོང་ལམ་ཤེས་བཟོད་
སྐད་ཅིག་མ་བཅུ་དྲུག་ཅིག་ཆར་ཁོ་ནར་སྐྱེ་བར་ཐལ། ཤེས་པ་བརྒྱད་ཅིག་ཆར་དུ་
སྐྱེ་བའི་ཕྱིར་ན་མ་ཁྱབ། ཁོ་ན་རེ། ཉན་ཐོས་ཀྱི་མཐོང་ལམ་བཟོད་པ་བརྒྱད་རིམ་ཅན་
དུ་སྐྱེ་བ་མེད་པར་ཐལ། ཐེག་ཆེན་གྱི་མཐོང་ལམ་བཟོད་པ་བརྒྱད་རིམ་ཅན་དུ་སྐྱེ་བ་
མེད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། སྤང་བྱ་རིམ་གྱིས་སྤངས་པའི་
ཉན་ཐོས་ཀྱི་རྒྱུད་ལ་དེ་ལྟར་སྐྱེ་བའི་ཕྱིར། ཐེག་ཆེན་མཐོང་ལམ་སྡུག་བསྔལ་ཆོས་
ཧྥན་ཟས་ཀྱི་རྒྱུད་ལ་ཇི་
བཟོད་ཆོས་ཅན། འདའ་བྱའི་ཐེག་ཆེན་མཐོང་ལམ་ཡིན་པར་ཐལ། འདའ་བྱའི་ས་ཡིན་
པ་གང་ཞིག མཐོང་ལམ་ཡིན་པའི་ཕྱིར་ན་མ་ཁྱབ། དང་པོ་མ་གྲུབ་ན། དེར་ཐལ། ས་
དང་པོ་ཡིན་པའི་ཕྱིར། ཡང་ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་ཆོས་ཅན།
ཐེག་ཆེན་སྦྱོར་ལམ་ཡིན་པར་ཐལ། ཐེག་ཆེན་སྦྱོར་བ་གང་ཞིག་ཐེག་ཆེན་གྱི་ལམ་
ཡིན་པའི་ཕྱིར་ན་མ་ཁྱབ། རྟགས་རེ་རེ་ནས་གྲུབ་པར་ཐལ། བྱང་སེམས་ཀྱི་མཁྱེན་
པ་ཡིན་པའི་ཕྱིར། ཐེག་ཆེན་མཐོང་ལམ་རྗེས་ཐོབ་པའི་རྒྱུད་ཀྱི་སྟོང་ཉིད་རྟོགས་པའི་



སྐབས་གཉིས་བའི་རྣམ་བཤད།
j0
བློ་ཡིན་ན། རྗེས་ཐོབ་ཡེ་ཤེས་མ་ཡིན་དགོས་པར་ཐལ། ཐེག་ཆེན་མཐོང་ལམ་རྗེས་
ཐོབ་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་བློ་ཡིན་ན་རྗེས་ཐོབ་ཡེ་ཤེས་མ་
ཡིན་དགོས་པའི་ཕྱིར་ན་མ་ཁྱབ། ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན།
ཁྱོད་ཀྱིས་རང་ཉིད་དངོས་སུ་རྟོགས་པར་ཐལ། ཁྱོད་ཀྱིས་རང་ཉིད་རྟོགས་པའི་ཕྱིར་
ན་མ་ཁྱབ། འདའ་བྱའི་མཐོང་ལམ། འདའ་བྱེད་ཀྱི་མཐོང་ལམ་གཉིས་རིམ་ཅན་དུ་སྐྱེ་
བར་ཐལ། འདའ་བྱའི་མཐོང་ལམ་དང་། འདའ་བྱེད་ཀྱི་མཐོང་ལམ་གཉིས་མངོན་གྱུར་
དུ་རིམ་ཅན་དུ་སྐྱེ་བའི་ཕྱིར་ན་མ་ཁྱབ། མ་གྲུབ་ན། དེར་ཐལ། དང་པོར་འདའ་བྱེད་
མཐོང་ལམ་ཤེས་བཟོ་སྐད་ཅིག་མ་བཅུ་དྲུག་མངོན་གྱུར་དུ་སྐྱེ། དེའི་རྗེས་སུ་འདའ་
བྱའི་མཐོང་ལམ་མི་རྟག་སོགས་བཅུ་དྲུག་རྟོགས་པའི་མཁྱེན་པ་མངོན་གྱུར་དུ་སྐྱེ་
བའི་ཕྱིར། །
གཞན་ཡང་། ཁོ་ན་རེ། རང་ཡུལ་ལ་གཉིས་སྣང་ནུབ་པའི་མཐོང་ལམ་པའི་
རྒྱུད་ཀྱི་བློ་ཡིན་ན་མཐོང་ལམ་ཡིན་དགོས་པར་ཐལ། སྟོང་ཉིད་ལ་གཉིས་སྣང་ནུབ་
པའི་མཐོང་ལམ་པའི་རྒྱུད་ཀྱི་བློ་ཡིན་ན་མཐོང་ལམ་ཡིན་དགོས་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། མཐོང་ལམ་བར་ཆད་མེད་ལམ་ཉམས་སུ་མྱོང་བའི་རང་
རིག་དེ་མཐོང་ལམ་མ་ཡིན་པའི་ཕྱིར། གཞན་ཡང་། ཁོ་ན་རེ། ཉན་ཐོས་མཐོང་ལམ་
བར་ཆད་མེད་ལམ་ཡིན་ན་རང་ཡུལ་གང་ཟག་གི་བདག་མེད་ལ་གཉིས་སྣང་ནུབ་
པའི་བློ་ཡིན་དགོས་པར་ཐལ། མིག་ཤེས་ཉམས་སུ་མྱོང་བའི་རང་རིག་ཡིན་ན་རང་
ཡུལ་ཀུན་རྫོབ་བདེན་པ་ལ་གཉིས་སྣང་ནུབ་པའི་བློ་ཡིན་དགོས་པའི་ཕྱིར་ན་མ་ཁྱབ།
གཞན་ཡང་། ཁོ་ན་རེ། ཉན་ཐོས་མཐོང་ལམ་བར་ཆད་མེད་ལམ་ཡིན་ན། གང་ཟག་
གི་བདག་འཛིན་ཀུན་བཏགས་ཀྱི་དངོས་གཉེན་ཡིན་དགོས་པར་ཐལ། ཐེག་ཆེན་
མཐོང་ལམ་བར་ཆད་མེད་ལམ་ཡིན་ན། བདེན་འཛིན་ཀུན་བཏགས་ཀྱི་དངོས་གཉེན་
ཡིན་དགོས་པའི་ཕྱིར་ན་མ་ཁྱབ། འདོད་མི་ནུས་པར་ཐལ། སྤང་བྱ་རིམ་གྱིས་སྤངས་
པའི་རྒྱུད་ཀྱི་མཐོང་ལམ་སྡུག་བསྔལ་ཆོས་བཟོད་དེ། དེའི་དངོས་གཉེན་མ་ཡིན་པའི་



104
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
ཕྱིར། མ་གྲུབ་ན། དེར་ཐལ། དེ་ཁམས་གོང་མའི་སས་བསྡུས་ཀྱི་སྡུག་བསྔལ་མཐོང་
སྤང་གི་དངོས་གཉེན་མ་ཡིན་པའི་ཕྱིར།
སྒོམ་ལམ་གྱི་བྱེད་པ།
ལྔ་པ་སྒོམ་ལམ་གྱི་བྱེད་པ་ནི།
ཀུན་ནས་ཞི་དང་ཐམས་ཅད་ལ། །
འདུད་དང་ཉོན་མོངས་ལས་རྒྱལ་དང་། །
གནོད་པས་འཛི་བ་མེད་ཉིད་དང་། །
བྱང་ཆུབ་དང་ནི་རྟེན་མཆོད་ཉིད། །
རང་ཐོབ་བྱེད་ཀྱི་ཐབས་སུ་གྱུར་པའི་ཐེག་ཆེན་སྒོམ་ལམ་བསྒོམས་སྟོབས་
ཀྱིས་ཐོབ་པའི་ཡོན་ཏན་དེ། ཐེག་ཆེན་སྒོམ་ལམ་གྱི་བྱེད་པའི་མཚན་ཉིད། དབྱེ་ན།
སེམས་ཀུན་ཏུ་ཞི་བ། སྐྱེ་བོ་འདུད་པ། ཉོན་མོངས་ལས་རྒྱལ་བ། དུག་མཚོན་གྱིས་མི་
གནོད་པ། བྱང་ཆུབ་སྒྲུབ་པར་ཞུགས་པ། རང་གང་དུ་གནས་པའི་ས་ཕྱོགས་མཆོད་
རྟེན་དུ་གྱུར་པ་སྟེ་དྲུག་ཡོད་པའི་ཕྱིར། ས་མཚམས་ས་དང་པོའི་སྒོམ་ལམ་སྐད་ཅིག་
གཉིས་པ་ནས་སངས་རྒྱས་ཀྱི་སའི་བར་དུ་ཡོད། སྤྱིར་ཐེག་ཆེན་སྒོམ་ལམ་ལ་ཟག་
བཅས་སྒོམ་ལམ་དང་། ཟག་མེད་སྒོམ་ལམ་གཉིས་ཡོད། །
མོས་པ་སྒོམ་ལམ།
དྲུག་པ་མོས་པ་སྒོམ་ལམ་ནི།
མོས་པ་རང་གི་དོན་དང་ནི། །
རང་གཞན་དོན་དང་གཞན་དོན་དང་། །



སྐབས་གཉིས་པའི་རྣམ་བཤད།
15
རྣམ་གསུམ་ཤེས་བྱ་དེ་ཡང་ནི། །
ཆུང་དང་འབྲིང་དང་ཆེན་པོ་སྟེ། །
སོ་སོར་རྣམ་པ་གསུམ་དུ་འདོད། །
ཆུང་ངུའི་ཆུང་སོགས་དབྱེ་བ་ཡིས། །
དེ་ཡང་རྣམ་གསུམ་དེ་ལྟར་ན། །
རྣམ་པ་ཉི་ཤུ་བདུན་དུ་འདོད། །
གཞུང་ལམ་འབྲས་བུའི་ཤེར་ཕྱིན་གསུམ་རང་དོན་གཞན་དོན་གཉིས་དོན་
གསུམ་གྱི་འབྱུང་གནས་སུ་ཡིད་ཆེས་པའི་ཟག་པ་དང་བཅས་པའི་ཐེག་ཆེན་གྱི་རྗེས་
ལ་མངོན་རྟོགས་དེ། ཐེག་ཆེན་མོས་པ་སྒོམ་ལམ་གྱི་མཚན་ཉིད། དབྱེ་ན། རྩ་བའི་སྒོ་
ནས་ཆུང་འབྲིང་ཆེན་པོ་གསུམ། ཡན་ལག་གི་སྒོ་ནས་དེ་རེ་རེ་ལ་གསུམ་གསུམ་སྟེ་
དགུ། ཉིང་ལག་གི་སྒོ་ནས་དེ་རེ་རེ་ལ་གསུམ་གསུམ་སྟེ་ཉེར་བདུན་ཡོད་པའི་ཕྱིར།
ས་མཚམས་ས་དང་པོ་ནས་བཅུ་པའི་བར་ན་ཡོད། །
མོས་པ་སྒོམ་ལམ་གྱི་ཕན་ཡོན།
བདུན་པ་མོས་པ་སྒོམ་ལམ་གྱི་ཕན་ཡོན་ནི།
ཤེས་རབ་ཕ་རོལ་ཕྱིན་པ་ལ། །
མོས་པའི་གནས་སྐབས་རྣམས་ལ་ནི། །
དགུ་ཚན་གསུམ་གྱིས་བསྟོད་པ་དང་། །
བཀུར་བ་དང་ནི་བསྔགས་པར་འདོད། །
རང་ཐོབ་བྱེད་ཀྱི་ཐབས་སུ་གྱུར་པའི་མོས་པ་སྒོམ་ལམ་བསྒོམས་སྟོབས་
ཀྱིས་ཐོབ་པའི་ཡོན་ཏན་དེ། མོས་པ་སྒོམ་ལམ་གྱི་ཕན་ཡོན་གྱི་མཚན་ཉིད། དེ་ལ་
དབྱེ་ན། དེ་ལྟར་མོས་པའི་བྱང་སེམས་སྒོམ་ལམ་པ་ལ། སངས་རྒྱས་བྱང་སེམས་



106
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
རྣམས་ཀྱིས་བསྟོད་པ་དང་བཀུར་བ་དང་བསྔགས་པ་སྟེ་རེ་རེ་ལ་དགུ་དགུ་སྟེ་ཉེར་
བདུན་ཡོད། ས་མཚམས་ཐེག་ཆེན་སྒོམ་ལམ་སྐད་ཅིག་གཉིས་པ་ནས་སངས་རྒྱས་
ཀྱི་སའི་བར་ན་ཡོད།
བསྔོ་བ་སྒོམ་ལམ།
བརྒྱད་པ་བསྔོ་བ་སྒོམ་ལམ་ནི།
ཡོངས་སུ་བསྔོ་བ་ཁྱད་པར་ཅན། །
དེ་ཡི་བྱེད་པ་མཆོག་ཡིན་ནོ། །
དེ་ནི་དམིགས་མེད་རྣམ་པ་ཅན། །
ཕྱིན་ཅི་མ་ལོག་མཚན་ཉིད་དོ། །
དབེན་དང་སངས་རྒྱས་བསོད་ནམས་ཚོགས། །
རང་བཞིན་དྲན་པའི་སྤྱོད་ཡུལ་ཅན། །
ཐབས་བཅས་ཚད་མ་མེད་པ་དང་། །
སངས་རྒྱས་རྗེས་སུ་ཡི་རང་དང་། །
ཁམས་གསུམ་གཏོགས་བ་མ་ཡིན་དང་། །
ཆུང་དང་འབྲིང་དང་ཆེན་པོ་ཡི། །
བསྔོ་བ་གཞན་ནི་རྣམ་གསུམ་པོ། །
བསོད་ནམས་ཆེ་ཆུང་བདག་ཉིད་དོ། །
རང་གཞན་གང་རུང་གི་དགེ་རྩ་རྫོགས་པའི་བྱང་ཆུབ་ཀྱི་ཡན་ལག་ཏུ་སྒྱུར་
བར་བྱེད་པའི་སྒྲ་དོན་འདྲེས་རུང་དུ་འཛིན་པའི་རྟོག་པ་དང་བཅས་པའི་ཐེག་ཆེན་གྱི་
རྗེས་ལ་མངོན་རྟོགས་དེ། བསྔོ་བ་སྒོམ་ལམ་གྱི་མཚན་ཉིད། དབྱེ་ན་བཅུ་གཉིས་ཡོད་
དེ༑ ཇི་སྐད་བཤད་པའི་བྱེད་པ་མཆོག་དང་ལྡན་པའི་བསྔོ་བ་དང་། བསྔོ་བྱའི་རྫས་ལ་



སྐབས་གཉིས་པའི་རྣམ་བཤད།
109
བདེན་ཞེན་འགོག་པའི་དམིགས་མེད་ཀྱི་རྣམ་པ་ཅན་གྱི་བསྔོ་བ་དང་། གང་གིས་བསྔོ་
བར་བྱེད་པའི་སེམས་ལ་བདེན་ཞེན་འགོག་པའི་ཕྱིན་ཅི་མ་ལོག་པའི་མཚན་ཉིད་ཅན་
གྱི་བསྔོ་བ་དང་། བསྔོ་བ་པོ་དོན་དམ་པར་དབེན་པར་རྟོགས་པའི་ཤེས་རབ་ཀྱིས་ཟིན་
པའི་བསྔོ་བ་དང་། རང་དང་སངས་རྒྱས་ཀྱི་བསོད་ནམས་དང་ཡེ་ཤེས་ཀྱི་ཚོགས་ཀྱི་
རང་བཞིན་དོན་དམ་པར་མི་དམིགས་པར་དྲན་པའི་སྤྱོད་ཡུལ་ཅན་གྱི་བསྔོ་བ་དང༌།
ཕྱིན་དྲུག་གི་དགེ་རྩ་དོན་དམ་པར་མི་དམིགས་པར་བསྔོ་བའི་ཐབས་མཁས་དང་
བཅས་པའི་བསྔོ་བ་དང༌། གང་གིས་གང་དུ་གང་བསྔོ་བའི་འཁོར་གསུམ་གྱི་བདེན་
ཞེན་འགོག་པ་མཚན་མ་མེད་པའི་བསྔོ་བ་དང་། དོན་དམ་པར་མེད་ཀྱང་སྒྱུ་མ་ལྟ་བུར་
ཤེས་ནས་སངས་རྒྱས་ཀྱི་སར་བསྔོ་བའི་སངས་རྒྱས་ཀྱི་རྗེས་སུ་ཡི་རང་བའི་བསྔོ་བ་
དང་༑ འཁོར་བའི་རྒྱུར་མི་བསྔོ་བས་འདོད་པའི་ཁམས་ལ་སོགས་པའི་ཁམས་གསུམ་
དུ་གཏོགས་པ་མ་ཡིན་པའི་བསྔོ་བ་དང་། སྟོང་གསུམ་གྱི་སེམས་ཅན་རྣམས་དགེ་བ་
བཅུ་ལ་བཀོད་པའི་བསོད་ནམས་དང་མཉམ་པའི་བསྔོ་བ་ཆུང་ངུ་དང༌། རྒྱུན་ཞུགས་
ལ་བཀོད་པའི་བསོད་ནམས་འབྲིང་དང་། སངས་རྒྱས་ཀྱི་ལམ་ལ་བཀོད་པའི་བསོད་
ནམས་ཆེན་པོ་འབྱུང་བ་ཡི་བསྔོ་བ་རྣམས་སུ་ཡོད་པའི་ཕྱིར། ས་མཚམས་ས་དང་པོ་
ནས་བཅུ་པའི་བར་ན་ཡོད།
རྗེས་སུ་ཡི་རང་སྒོམ་ལམ།
དགུ་པ་རྗེས་སུ་ཡི་རང་སྒོམ་ལམ་ནི།
ཐབས་དང་མི་དམིགས་པ་དག་གིས། །
དགེ་བའི་རྩ་ལ་ཡིད་རང་བ། །
རྗེས་སུ་ཡི་རང་ཡིད་བྱེད་པ། །
བསྒོམ་པ་ཡིན་པ་འདིར་བརྗོད་དོ། །



104
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
རང་གཞན་གང་རུང་གི་དགེ་རྩ་ལ་དགའ་བ་བསྒོམ་པའི་སྒྲ་དོན་འདྲེས་རུང་
དུ་འཛིན་པའི་རྟོག་པ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས་དེ། རྗེས་སུ་
ཡི་རང་སྒོམ་ལམ་གྱི་མཚན་ཉིད། དབྱེ་ན། རང་གི་དགེ་རྩ་ལ་དགའ་བ་བསྒོམ་པའི་
རྗེས་སུ་ཡི་རང་། གཞན་གྱི་དགེ་རྩ་ལ་དགའ་བ་བསྒོམ་པའི་རྗེས་སུ་ཡི་རང་སྒོམ་
ལམ་དང་གཉིས་ཡོད། ས་མཚམས་ས་དང་པོ་ནས་བཅུ་པའི་བར་ན་ཡོད། དེ་བཞི་ནི།
ཟག་བཅས་སྒོམ་ལམ་མོ། །ཟག་མེད་སྒོམ་ལམ་གཉིས་ལས།
སྒྲུབ་པ་སྒོམ་ལམ།
བཅུ་པ་སྒྲུབ་པ་སྒོམ་ལམ་ནི།
དེ་ཡི་ངོ་བོ་ཉིད་མཆོག་ཉིད། །
ཀུན་ལ་མངོན་པར་འདུ་མི་བྱེད། །
ཆོས་རྣམས་དམིགས་སུ་མེད་པར་ནི། །
གཏོད་པར་བྱེད་པ་དོན་ཆེན་ཉིད། །
ཟག་པ་མེད་པའི་ཐེག་ཆེན་གྱི་རྗེས་ལ་མངོན་རྟོགས་གང་ཞིག རང་གི་ཐོབ་
བྱར་གྱུར་པའི་རྟོགས་པ་མཐར་ཐུག་གི་ལག་རྗེས་འཇོག་བྱེད་དེ། སྒྲུབ་པ་སྒོམ་ལམ་
གྱི་མཚན་ཉིད། དེ་དང་རྣམ་དག་སྒོམ་ལམ་དོན་གཅིག དབྱེ་ན། ངོ་བོའི་ཁྱད་པར་དུ་
བྱས་པའི་སྒྲུབ་པ་སྒོམ་ལམ། འབྲས་བུ་མཆོག་གི་ཁྱད་པར་དུ་བྱས་པའི་སྒྲུབ་པ་སྒོམ་
ལམ༑ ལས་ཀྱི་ཁྱད་པར་དུ་བྱས་པའི་སྒྲུབ་པ་སྒོམ་ལམ། གནས་སྐབས་ཀྱི་ཡོན་ཏན་
གྱི་ཁྱད་པར་དུ་བྱས་པའི་སྒྲུབ་པ་སྒོམ་ལམ། དོན་ཆེན་པོ་མཐར་ཐུག་གི་ཡོན་ཏན་དང་
འབྲས་བུའི་སྒྲུབ་པ་སྒོམ་ལམ་རྣམས་སུ་ཡོད་པའི་ཕྱིར། ས་མཚམས་ས་དང་པོ་ནས་
བཅུ་པའི་བར་ན་ཡོད།



སྐབས་གཉིས་པའི་རྣམ་བཤད།
10
10s
རྣམ་དག་སྒོམ་ལམ།
བཅུ་གཅིག་པ་རྣམ་དག་སྒོམ་ལམ་ལ། རྣམ་དག་སྒོམ་ལམ་དང་། རྣམ་དག་
སྒོམ་ལམ་གྱི་དོན་གཉིས་ལས། དང་པོ་༼རྣམ་དག་སྒོམ་ལམ་༽ནི། །
སངས་རྒྱས་བསྟེན་དང་སྦྱིན་སོགས་དང་། །
ཐབས་ལ་མཁས་པ་གང་ཡིན་པ། །
འདི་ལ་མོས་པའི་རྒྱུ་དག་ཡིན། །
ཆོས་ཀྱི་ཕོངས་པའི་རྒྱུ་དག་ནི། །
བདུད་ཀྱིས་ཐིབས་ཀྱིས་ནོན་པ་དང་། །
ཟབ་མོའི་ཆོས་ལ་མི་མོས་དང་། །
ཕུང་བོ་ལ་སོགས་མངོན་ཞེན་དང་། །
སྡིག་པའི་གྲོགས་པའི་ཡོངས་ཟིན་པའོ། །
འབྲས་བུ་དག་པ་གཟུགས་ལ་སོགས། །
དག་པ་ཉིད་དེ་གང་གི་ཕྱིར། །
དེ་གཉིས་ཐ་དད་མ་ཡིན་ཞིང་། །
བཅད་དུ་མེད་པས་དག་པར་བརྗོད། །
ཟག་པ་མེད་པའི་ཐེག་ཆེན་གྱི་རྗེས་ལ་མངོན་རྟོགས་གང་ཞིག རང་གི་ཐོབ་
བྱར་གྱུར་པའི་སྤངས་པ་མཐར་ཐུག་གི་ལག་རྗེས་འཇོག་བྱེད་དེ། རྣམ་དག་སྒོམ་ལམ་
གྱི་མཚན་ཉིད། དབྱེ་ན། ས་དགུའི་རྣམ་དག་སྒོམ་ལམ་དགུ་ཡོད། དེ་ཆོས་ཅན། ཁྱད་
ཆོས་ལྔ་དང་ལྡན་ཏེ། ངོ་བོའི་ཁྱད་པར། འབྲས་བུའི་ཁྱད་པར། བྱེད་ལས་ཀྱི་ཁྱད་པར།
གནས་སྐབས་ཀྱི་ཡོན་ཏན་དང་འབྲེལ་བའི་ཁྱད་པར། མཐར་ཐུག་གི་ཡོན་ཏན་དང་
འབྲེལ་བའི་ཁྱད་པར་རྣམས་དང་ལྡན་པའི་ཕྱིར། ས་མཚམས་ས་དང་པོ་ནས་བཅུ་



110
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
པའི་བར་ན་ཡོད། །
གཉིས་པ་༼རྣམ་དག་སྒོམ་ལམ་གྱི་དོན།༽ནི།
ཉོན་མོངས་ཤེས་བྱ་ལམ་གསུམ་གྱི། །
ཉམས་ཕྱིར་སློབ་མ་བསེ་རུ་དང་། །
རྒྱལ་སྲས་རྣམས་ཀྱི་དག་པ་སྟེ། །
སངས་རྒྱས་རྣམ་ཀུན་ཤིན་ཏུ་བ། །
ས་དགུ་ལ་ནི་ཆེན་བོ་ཡིས། །
ཆེན་པོ་ལ་སོགས་དྲི་མ་ཡི། །
གཉེན་པོ་ཆུང་ངུའི་ཆུང་དུ་ལ། །
སོགས་པའི་ལམ་ནི་དག་པ་ཡིན། །
དེ་ལ་ཀླན་ཀ་སྤངས་པ་ཡིས། །
ལམ་ནི་འཇལ་དང་གཞལ་བྱ་དག །
མཉམ་པ་ཉིད་ཀྱིས་ཁམས་གསུམ་གྱི། །
གཉེན་པོ་ཉིད་དུ་འདོད་པ་ཡིན། །
ཉོན་སྒྲིབ་མ་ལུས་པ་སྤངས་པའི་ཉན་ཐོས་ཀྱི་བྲལ་བ་དེ། ཉན་ཐོས་ཀྱི་རྣམ་
དག་གི་མཚན་ཉིད། གཟུགས་ཕྱི་རོལ་དོན་འཛིན་གྱི་རྟོག་པ་སྤངས་པའི་རང་རྒྱལ་
གྱི་བྲལ་བ་དེ། རང་རྒྱལ་གྱི་རྣམ་དག་གི་མཚན་ཉིད། ཉན་རང་བྱང་སེམས་ཀྱི་ལམ་
གསུམ་གྱི་སྒྲིབ་པ་ཅི་རིགས་པ་སྤངས་པའི་བྱང་སེམས་ཀྱི་བྲལ་བ་དེ། བྱང་སེམས་
ཀྱི་རྣམ་དག་གི་མཚན་ཉིད། སྒྲིབ་གཉིས་མ་ལུས་པ་སྤངས་པའི་སངས་རྒྱས་ཀྱི་བྲལ་
བ་དེ། སངས་རྒྱས་ཀྱི་རྣམ་དག་ཤིན་ཏུ་བའི་མཚན་ཉིད། ཤེས་བྱ་ཆོས་ཅན། དགེ་
སྦྱོང་ཚུལ་གྱི་འབྲས་བུའི་མིང་གིས་བཏགས་པའི་རྣམ་གྲོལ་ལམ་ནི། རྣམ་མཁྱེན་ཆོས་
ཅན། རང་རྒྱུད་ལྡན་གྱི་གང་ཟག་གི་རྒྱུད་ཀྱི་དྲི་མས་རྣམ་པར་དག་པ་ན། ཁྱོད་ཀྱི་ཡུལ་
གཟུགས་སོགས་ཀྱང་ཁྱོད་རྒྱུད་ལྡན་གྱི་གང་ཟག་གི་རྒྱུད་ཀྱི་དྲི་མས་རྣམ་པར་དག་



སྐབས་གཉིས་པའི་རྣམ་བཤད།
Ti
པ་ཡིན་ཏེ། རྒྱུ་མཚན་གང་གི་ཕྱིར་ན་དག་པ་དེ་གཉིས་དགག་བྱ་གཅིག་གིས་དབེན་
པའི་སྒོ་ནས་ངོ་བོ་ཐ་དད་པ་མ་ཡིན་ཞིང་། ལྡོག་པ་ཡང་རིགས་ཐ་དད་པར་བཅད་དུ་
མེད་པས་དེའི་ཕྱིར། །
འདི་དག་གི་སྐབས་སུ་མཐའ་དཔྱད་པ་ལ། ཁོ་ན་རེ། ཐེག་ཆེན་སྒོམ་ལམ་
དངོས་སུ་གསར་དུ་སྐྱེ་བའི་སེམས་རྟེན་དུ་གྱུར་པའི་འདོད་སེམས་མེད་པར་ཐལ།
ཉན་ཐོས་སྒོམ་ལམ་དངོས་སུ་གསར་དུ་སྐྱེ་བའི་སེམས་རྟེན་དུ་གྱུར་པའི་འདོད་
སེམས་མེད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། བྱང་སེམས་འཕགས་པ་
ཤིན་ཏུ་ཐབས་མཁས་པའི་རྣལ་འབྱོར་དང་ལྡན་པས་སྒོམ་ལམ་འདོད་སེམས་ཀྱི་ངོ་
བོར་བསྐྱེད་ནུས་ཀྱང་ཕལ་པ་ཐེག་དམན་གང་ཟག་གིས་དེ་ལྟར་བསྐྱེད་མི་ནུས་པའི་
ཕྱིར། དེར་ཐལ། འགྲེལ་ཆེན་རྒྱན་སྣང་ལས། གང་ཡང་འདོད་པ་ཁམས་དང་སྲིད་རྩེ་
ན༑ བྱང་ཆུབ་ཀྱི་ཡན་ལག་སྤངས་ཞེས་བྱ་བ་ནི། ཐབས་ལ་མི་མཁས་པ་ཉན་ཐོས་ཀྱི་
དབང་དུ་བྱས་པ་ཡིན་གྱི། དེ་དང་འདི་ལ་འགལ་བ་མེད་དོ། །ཞེས་གསུངས་པའི་ཕྱིར།
གཞན་ཡང་། ཁོ་ན་རེ། ཁམས་གོང་མའི་རྟེན་ལ་ཐེག་ཆེན་གྱི་མཐོང་ལམ་དངོས་སུ་
གསར་དུ་སྐྱེ་བ་ཡོད་པར་ཐལ། དེའི་རྟེན་ལ་ལམ་ཤེས་དངོས་སུ་གསར་དུ་སྐྱེ་བ་ཡོད་
པའི་ཕྱིར། དེར་ཐལ། ལམ་ཤེས་ཀྱི་མདོ་གསུངས་པའི་འཁོར་དུ་ལྷགས་པའི་འདོད་
གཟུགས་ཀྱི་ལྷ་རྣམས་དེ་བཞིན་གཤེགས་པའི་འོད་ཀྱིས་མོག་མོག་པོར་མཛད་པའི་
ཕྱིར་ན་མ་ཁྱབ། འདོད་མི་ནུས་པར་ཐལ། དེ་ལྟར་མཛད་པ་དེ་ལམ་ཤེས་དངོས་སུ་
སྐྱེ་རུང་དུ་བྱས་པ་མ་ཡིན་པར་ལམ་ཤེས་བརྒྱུད་ནས་སྐྱེ་བའི་སྣོད་རུང་དུ་མཛད་པ་
ཡིན་པའི་ཕྱིར། དེར་ཐལ། རྗེ་བཙུན་གྱི་མཐའ་དཔྱོད་ལས། ལམ་ཤེས་ཀྱི་མདོ་འཆད་
པའི་འཁོར་དུ་ལྷགས་པའི་འདོད་གཟུགས་ཀྱི་ལྷ་རྣམས་ལམ་ཤེས་བརྒྱུད་ནས་སྐྱེ་བའི་
སྣོད་རུང་དུ་བྱ་བའི་ཕྱིར་དུ་དེ་བཞིན་གཤེགས་པའི་རང་བཞིན་གྱི་འོད་ཀྱིས་འདོད་
གཟུགས་ཀྱི་ལྷ་རྣམས་ཀྱི་འོད་མོག་མོག་པོར་མཛད་པ་ལུང་དེའི་དོན་ཡིན་པའི་ཕྱིར།
ཞེས་གསུངས་པའི་ཕྱིར། ཐེག་ཆེན་སྒོམ་ལམ་ཆོས་ཅན། ཐེག་ཆེན་སྒོམ་ལམ་གྱི་



112
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བྱེད་པ་ཡིན་པར་ཐལ། ཐེག་ཆེན་སྒོམ་ལམ་དུ་གྱུར་པའི་ཐེག་ཆེན་སྒོམ་ལམ་གྱི་བྱེད་
པ་ཡོད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཐེག་ཆེན་སྒོམ་ལམ་དེ་ཐེག་
ཆེན་སྒོམ་ལམ་ལ་བརྟེན་ནས་བྱུང་བ་མ་ཡིན་པའི་ཕྱིར། རྩ་བའི་རྟགས་དེར་ཐལ། ས་
བཅུ་པའི་ཡེ་ཤེས་དེ་དེ་ཡིན་པའི་ཕྱིར། རྣམ་མཁྱེན་ཆོས་ཅན། ལམ་ཤེས་ཀྱི་འབྲས་
བུ་མ་ཡིན་པར་ཐལ། ལམ་ཤེས་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ།
སྐབས་དང་པོ་གཉིས་ཀྱི་བཤད་པའི་གོ་རིམ་གྱི་དོན་ཡོད་པའི་ཕྱིར། རྩ་བའི་རྟགས་
དེར་ཐལ། ཐེག་ཆེན་འཕགས་པའི་མཁྱེན་པ་ཡིན་པའི་ཕྱིར། གཞན་ཡང་། རྣམ་
མཁྱེན་ཆོས་ཅན། བྱང་ཆུབ་སེམས་དཔའི་རྒྱུད་ཀྱི་ཡོན་ཏན་ཡིན་པར་ཐལ། ཐེག་ཆེན་
སྒོམ་ལམ་གྱི་བྱེད་པ་ཡིན་པའི་ཕྱིར་ན་མ་ཁྱབ། ལོངས་སྐུའི་སེན་མོ་ཟངས་མདོག་
ཆོས་ཅན། ཐེག་ཆེན་སྒོམ་ལམ་གྱི་བྱེད་པ་ཡིན་པར་ཐལ། སངས་རྒྱས་ཀྱི་ས་ན་ཐེག་
ཆེན་སྒོམ་ལམ་གྱི་བྱེད་པ་ཡོད་པའི་ཕྱིར། འདོད་ན་རྣམ་དཀར་གྱི་ཡོན་ཏན་ཡིན་པར་
ཐལ༑ འདོད་པའི་ཕྱིར་ན་མ་ཁྱབ། འདོད་ན་དགེ་བ་ཡིན་པར་ཐལ། འདོད་པའི་ཕྱིར།
འདོད་མི་ནུས་ཏེ། ལུང་མ་བསྟན་ཡིན་པའི་ཕྱིར་ཏེ། རྣམ་སྨིན་ཡིན་པའི་ཕྱིར། ཁྱབ་
སྟེ༑ མཛོད་ལས། རྣམ་སྨིན་ལུང་དུ་མ་བསྟན་ཆོས། །ཞེས་གསུངས་པའི་ཕྱིར། ཐུན་
མོང་གི་དབང་དུ་བྱས་སོ། །གཞན་ཡང་། ཐེག་ཆེན་སྒོམ་ལམ་ཆོས་ཅན། ཐེག་ཆེན་
སྒོམ་ལམ་གྱི་བྱེད་པ་ཡིན་པར་ཐལ། ཐེག་ཆེན་སྒོམ་ལམ་ཐོབ་བྱེད་ཀྱི་ཐབས་སུ་གྱུར་
པའི་ཐེག་ཆེན་སྒོམ་ལམ་ཡོད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། ཐེག་ཆེན་
སྒོམ་ལམ་པས་ཐེག་ཆེན་སྒོམ་ལམ་པ་གཞན་གྱི་ཡོངས་འཛིན་བྱེད་པ་ཡོད་པའི་ཕྱིར།
ཐེག་ཆེན་ཚོགས་ལམ་ཡིན་ན་སྒོམ་ལམ་སྔོན་དུ་སོང་བའི་མཁྱེན་པ་མ་ཡིན་དགོས་
པར་ཐལ། ཐེག་ཆེན་སྒོམ་ལམ་ཡིན་ན་རང་གི་རྒྱུར་གྱུར་པའི་ཐེག་ཆེན་མཐོང་ལམ་
ལས་བྱུང་བས་ཁྱབ་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཉན་ཐོས་སྒོམ་
ལམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་ཡོད་པའི་ཕྱིར།
གཞན་ཡང༌། ལམ་བདེན་ཡིན་ན་ཟག་མེད་ཡིན་དགོས་པར་ཐལ། སྡུག་



སྐབས་གཉིས་པའི་རྣམ་བཤད།
113
བསྔལ་བདེན་པ་ཡིན་ན་ཟག་བཅས་ཡིན་དགོས་པའི་ཕྱིར་ན་མ་ཁྱབ། འདོད་མི་
ནུས་པར་ཐལ། མོས་པ་སྒོམ་ལམ་ཟག་བཅས་ཡིན་པའི་ཕྱིར། རྟགས་དེར་ཐལ། དེ་
སྤང་བྱའི་ཟག་བཅས་མ་ཡིན་ཀྱང་། སྒྲ་དོན་འདྲེས་རུང་དུ་འཛིན་པའི་རྟོག་པའི་ཟག་
བཅས་ཡིན་པའི་ཕྱིར། གཞན་ཡང་། མོས་པ་སྒོམ་ལམ་ཆོས་ཅན། རྗེས་ཐོབ་ཡེ་ཤེས་
ཡིན་པར་ཐལ། ཟག་བཅས་སྒོམ་ལམ་ཡིན་པའི་ཕྱིར་ན་མ་ཁྱབ། གཞན་ཡང་ཉན་
ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་མོས་པ་སྒོམ་ལམ་ཆོས་ཅན། ཟག་
པ་དང་བཅས་པར་ཐལ། མོས་པ་སྒོམ་ལམ་ཡིན་པའི་ཕྱིར་ན་མ་ཁྱབ། འདོད་མི་ནུས་
པར་ཐལ། དེ་རྒྱུད་ལྡན་གྱི་གང་ཟག་ཡིན་ན་ཟག་པ་ཟད་པའི་གང་ཟག་ཡིན་དགོས་
པའི་ཕྱིར། ཐེག་དམན་གྱི་མོས་པ་སྒོམ་ལམ་ཡོད་པར་ཐལ། ཐེག་ཆེན་གྱི་མོས་པ་
སྒོམ་ལམ་ཡོད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། གཞན་དོན་མོས་པ་
སྒོམ་ལམ་རྒྱུད་ལྡན་གྱི་ཐེག་དམན་གང་ཟག་མེད་པའི་ཕྱིར། གཞན་དོན་མོས་པ་སྒོམ་
ལམ་དང༌། རང་དོན་མོས་པ་སྒོམ་ལམ་གཉིས་འགལ་བར་ཐལ། ཡུམ་གཙོ་བོར་རང་
དོན་གྱི་འབྱུང་གནས་སུ་ཡིད་ཆེས་པའི་ཐེག་ཆེན་སྒོམ་ལམ་དང༌། ཡུམ་གཙོ་བོར་
གཞན་དོན་གྱི་འབྱུང་གནས་སུ་ཡིད་ཆེས་པའི་ཐེག་ཆེན་གྱི་སྒོམ་ལམ་གཉིས་འགལ་
བའི་ཕྱིར་ན་མ་ཁྱབ། ཐེག་དམན་གྱི་བསྔོ་བ་སྒོམ་ལམ་ཡོད་པར་ཐལ། ཐེག་དམན་གྱི་
མོས་བསྔོ་ཡི་རང་གི་དགེ་རྩ་ཡོད་པའི་ཕྱིར་ན་མ་ཁྱབ། གཞན་ཡང་། ཁོ་ན་རེ། སྒྲུབ་
པ་སྒོམ་ལམ་ཡིན་ན་མཉམ་བཞག་ཡེ་ཤེས་ཡིན་དགོས་པར་ཐལ། དེ་ཡིན་ན་ཟག་
མེད་སྒོམ་ལམ་ཡིན་དགོས་པའི་ཕྱིར་ན་མ་ཁྱབ། འདོད་མི་ནུས་པར་ཐལ། རྒྱལ་ཚབ་
རྗེའི་ཕར་ཕྱིན་ལམ་བསྒྲིགས་ལས། སྒྲུབ་པ་སྒོམ་ལམ་རྗེས་ཐོབ་ཀྱི་སྐབས་སུ་འབྱུང་
ཡང་རྟེན་འབྲེལ་སྒྱུ་མ་ལྟ་བུར་གསལ་བར་སྣང་བས་སྒྲ་དོན་འདྲེས་རུང་འཛིན་པའི་
རྟོག་བྲལ་ལོ། །ཞེས་གསུངས་པའི་ཕྱིར། གཞན་ཡང་། སྤངས་པ་མཐར་ཐུག་དང༌།
རྟོགས་པ་མཐར་ཐུག་གཉིས་མི་འགལ་བར་ཐལ། སྤངས་པ་མཐར་ཐུག་གི་ལག་རྗེས་
འཇོག་བྱེད་དང་། རྟོགས་པ་མཐར་ཐུག་གི་ལག་རྗེས་འཇོག་བྱེད་གཉིས་མི་འགལ་



114
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བའི་ཕྱིར་ན་མ་ཁྱབ། རྟགས་དེར་ཐལ། རྣམ་དག་སྒོམ་ལམ་དེ་གཉིས་ཀ་ཡིན་པའི་
ཕྱིར། ས་གཉིས་པ་བའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་
མཁྱེན་པ་ཆོས་ཅན། རྣམ་དག་ཡིན་པར་ཐལ། རྣམ་དག་སྒོམ་ལམ་ཡིན་པའི་ཕྱིར་ན་
འགལ་ཁྱབ་སྟེ། རྣམ་དག་ཡིན་ན་རྣམ་དག་སྒོམ་ལམ་མ་ཡིན་དགོས་པའི་ཕྱིར། ས་
གསུམ་པ་བའི་རྒྱུད་ཀྱི་གང་ཟག་གི་བདག་མེད་རྟོགས་པའི་མཁྱེན་པ་ཡིན་ན་རྣམ་
དག་སྒོམ་ལམ་ཡིན་དགོས་པར་ཐལ། དེའི་རྒྱུད་ཀྱི་གང་ཟག་གི་བདག་མེད་མངོན་
སུམ་དུ་རྟོགས་པའི་མཁྱེན་པ་ཡིན་ན་རྣམ་དག་སྒོམ་ལམ་ཡིན་དགོས་པའི་ཕྱིར་ན་མ་
ཁྱབ། གཞན་ཡང་། རྣམ་དག་སྒོམ་ལམ་ཡིན་ན་སྟོང་ཉིད་མངོན་སུམ་དུ་རྟོགས་པའི་
མཁྱེན་པ་ཡིན་དགོས་པར་ཐལ། སྐབས་འདིར་གཙོ་བོར་དངོས་སུ་བསྟན་པའི་རྣམ་
དག་སྒོམ་ལམ་ཡིན་ན་སྟོང་ཉིད་མངོན་སུམ་དུ་རྟོགས་པའི་མཁྱེན་པ་ཡིན་དགོས་
པའི་ཕྱིར་ན་མ་ཁྱབ། །
གཞན་ཡང་། མཐོང་སྤངས་སྤངས་པའི་ཉན་ཐོས་སྒོམ་ལམ་པའི་རྒྱུད་ཀྱི་སོ་
སོར་བརྟགས་འགོག་ཆོས་ཅན། ཉན་ཐོས་ཀྱི་བྲལ་བ་ཡིན་པར་ཐལ། ཉན་ཐོས་ཀྱི་
འགོག་བདེན་ཡིན་པའི་ཕྱིར་ན་མ་ཁྱབ། ཐེག་དམན་དགྲ་བཅོམ་པའི་རྟོགས་པ་སྔོན་
དུ་སོང་བའི་བྱང་སེམས་ཚོགས་ལམ་པའི་རྒྱུད་ཀྱི་མྱང་འདས་ཆོས་ཅན། ཉན་ཐོས་
ཀྱི་བྲལ་བ་ཡིན་པར་ཐལ། ཉོན་སྒྲིབ་མ་ལུས་པ་སྤངས་པའི་སོ་སོར་བརྟགས་འགོག་
ཡིན་པའི་ཕྱིར་ན་མ་ཁྱབ། གཟུགས་ཕྱི་རོལ་དོན་འཛིན་གྱི་རྟོག་པ་ཀུན་བཏགས་
སྤངས་པའི་རང་རྒྱལ་སྒོམ་ལམ་པའི་རྒྱུད་ཀྱི་འགོག་བདེན་ཆོས་ཅན། རང་རྒྱལ་
གྱི་བྲལ་བ་ཡིན་པར་ཐལ། ཤེས་སྒྲིབ་རགས་པ་ཀུན་བཏགས་སྤངས་པའི་སོ་སོར་
བརྟགས་འགོག་ཡིན་པའི་ཕྱིར་ན་མ་ཁྱབ། བདེན་འཛིན་མངོན་གྱུར་སྤངས་པའི་ས་
བརྒྱད་པ་བའི་རྒྱུད་ཀྱི་འགོག་བདེན་ཆོས་ཅན། ཐེག་ཆེན་གྱི་བྲལ་བ་ཡིན་པར་ཐལ།
བྱང་སེམས་ཀྱི་བྲལ་བ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། མི་གནས་
པའི་མྱང་འདས་མ་ཡིན་པའི་ཕྱིར། སངས་འཕགས་ཀྱི་རྒྱུད་ཀྱི་མི་གནས་པའི་མྱང་



སྐབས་གཉིས་པའི་རྣམ་བཤད།
is
འདས་ཆོས་ཅན། དོན་དམ་བདེན་པ་ཡིན་པར་ཐལ། ངོ་བོ་ཉིད་སྐུ་ཡིན་པའི་ཕྱིར་ན་མ་
ཁྱབ། འདོད་མི་ནུས་ཏེ། ཀུན་རྫོབ་བདེན་པ་ཡིན་པའི་ཕྱིར། དེར་ཐལ། རང་རྒྱུད་པས་
འགོག་བདེན་ཀུན་རྫོབ་བདེན་པར་ཁས་ལེན་པའི་ཕྱིར། གཞན་ཡང་། སངས་རྒྱས་
འཕགས་པའི་རྒྱུད་ཀྱི་རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན།
ཐེག་ཆེན་གྱི་བྲལ་བ་ཡིན་པར་ཐལ། སྒྲིབ་གཉིས་མ་ལུས་པ་སྤངས་པའི་རང་བཞིན་
གྱི་མྱང་འདས་ཡིན་པའི་ཕྱིར་ན་མ་ཁྱབ། སངས་རྒྱས་འཕགས་པ་ཆོས་ཅན། རང་
རྒྱུད་ཀྱི་སྒྲིབ་པ་སྤངས་པའི་གང་ཟག་ཡིན་པར་ཐལ། སྒྲིབ་གཉིས་མ་ལུས་པ་སྤངས་
པའི་གང་ཟག་ཡིན་པའི་ཕྱིར་ན་མ་ཁྱབ། དམན་ལམ་སྔོན་དུ་མ་སོང་བའི་བྱང་སེམས་
མཐོང་ལམ་རྣམ་གྲོལ་ལམ་པ་བའི་རྒྱུད་ཀྱི་བྲལ་བ་ཆོས་ཅན། ལམ་གསུམ་གྱི་སྒྲིབ་པ་
སྤངས་པའི་བྲལ་བ་ཡིན་པར་ཐལ། བྱང་སེམས་ཀྱི་བྲལ་བ་ཡིན་པའི་ཕྱིར་ན་མ་ཁྱབ།
རིགས་ངེས་ཐེག་ཆེན་མཐོང་ལམ་བར་ཆད་མེད་ལམ་པ་ཆོས་ཅན། ཁྱོད་ཀྱི་རྒྱུད་ལ་
བྱང་སེམས་ཀྱི་བྲལ་བ་ཡོད་པར་ཐལ། ཁྱོད་ཀྱི་རྒྱུད་ལ་མཐོང་སྤངས་མེད་པའི་ཕྱིར་
ན་མ་ཁྱབ། འདོད་མི་ནུས་པར་ཐལ། བྱང་སེམས་ཀྱི་བྲལ་བ་ཐོབ་པ་ལ་རྣམ་གྲོལ་
ལམ་ཐོབ་དགོས་པའི་ཕྱིར། དེར་ཐལ། འགོག་བདེན་ཐོབ་པ་ལ་རྣམ་གྲོལ་ལམ་ཐོབ་
དགོས་པའི་ཕྱིར། མཐོང་སྒོམ་གྱི་ངོ་བོ་སོགས་འཇོག་ཚུལ་ཕལ་ཆེར་མཁས་དབང་
རྣམ་གཉིས་དགོངས་པ་མཐུན་ལ། བར་ཆད་མེད་ལམ་པའི་རྒྱུད་ལ་ཀུན་རྫོབ་སེམས་
བསྐྱེད་ཡོད་མེད་དང་། རྗེས་ཐོབ་པའི་རྒྱུད་ལ་སྟོང་ཉིད་མངོན་སུམ་དུ་རྟོགས་པའི་བློ་
ཡོད་མེད། ལམ་དེ་དག་གིས་ཕན་ཚུན་གཅིག་གིས་གཅིག་ཟིན་ཚུལ་སོགས་ཀྱི་ཁྱད་
པར་རྣམས་གོང་དུ་བཤད་པ་དེ་དག་གིས་ཤེས་ནུས་པས་འདིར་མ་སྨྲས་སོ། །
བྱས་པ་ལ། མཁས་པ་ཁ་ཅིག རྣམ་མཁྱེན་ཆོས་ཅན། ཁྱོད་ཀྱི་ཡུལ་གཟུགས་
སོགས་དྲི་མས་དག་པར་ཐལ། ཁྱོད་དྲི་མ་མཐའ་དག་དང་བྲལ་བའི་མཐར་ཐུག་གི་
མཁྱེན་པ་ཡིན་པའི་ཕྱིར་ན་མ་ཁྱབ། འདོད་ན། དེའི་ཡུལ་དུ་གྱུར་པའི་ཚུར་མཐོང་
ཐ་མལ་པ་དྲི་མས་དག་པར་ཐལ། འདོད་པའི་ཕྱིར། འདོད་མི་ནུས་ཏེ། ཚུར་མཐོང་



116
ལ་སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཐ་ལམ་པའི་རྒྱུད་ལ་སྒྲིབ་པའི་དངོས་གཉེན་སྟོབས་ལྡན་མ་སྐྱེས་པའི་ཕྱིར། གཞན་
ཡང་༑ མཁས་པ་ཁ་ཅིག འབྲས་བུ་རྣམ་གྲོལ་ལམ་ཆོས་ཅན། ཁྱོད་ཀྱི་ཡུལ་གཟུགས་
སོགས་ཀྱི་ཆོས་ཐམས་ཅད་རང་འདྲེན་བྱེད་ཀྱི་བར་ཆད་མེད་ལམ་གྱིས་བསལ་བྱའི་
དྲི་མས་དག་པར་ཐལ། ཁྱོད་རང་འདྲེན་བྱེད་ཀྱི་བར་ཆད་མེད་ལམ་གྱིས་བསལ་བྱའི་
དྲི་མས་དག་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ལམ་དུ་མ་ཞུགས་པའི་
གང་ཟག་གི་རྒྱུད་ལ། རྒྱུན་མཐའི་བར་ཆད་མེད་ལམ་གྱི་ངོ་སྐལ་གྱི་སྤང་བྱའི་སྒྲིབ་པ་
ཡོད་པའི་ཕྱིར། གཞན་ཡང་། སློབ་པའི་རྣམ་གྲོལ་ལམ་གྱི་དངོས་ཀྱི་གཞལ་བྱར་གྱུར་
པའི་གཟུགས་སོགས་འདུས་བྱས་ཀྱི་ཆོས་ཡོད་པར་ཐལ། ཐེག་ཆེན་མི་སློབ་པའི་
རྣམ་གྲོལ་ལམ་གྱི་དངོས་ཀྱི་གཞལ་བྱར་གྱུར་པའི་གཟུགས་སོགས་འདུས་བྱས་ཀྱི་
ཆོས་ཡོད་པའི་ཕྱིར་ན་མ་ཁྱབ། རྟགས་དེར་ཐལ། རྣམ་མཁྱེན་ཡིན་ན་བདེན་གཉིས་
མ་ལུས་པ་མངོན་སུམ་དུ་རྟོགས་པའི་མཁྱེན་པ་ཡིན་དགོས་པའི་ཕྱིར། དེར་ཐལ།
དབུ་མ་བདེན་གཉིས་ལས། མཁྱེན་པའི་སྐད་ཅིག་གཅིག་གིས་ནི། །ཤེས་བྱའི་དཀྱིལ་
འཁོར་མ་ལུས་གསལ། །ཞེས་གསུངས་པའི་ཕྱིར། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་ལས། ལམ་ཤེས་པ་ཉིད་ཀྱི་སྐབས་ཏེ་གཉིས་པའོ།། །།
སྐབས་གཉིས་པ་རེ་ཞིག་བཤད་ཟིན་ཏོ།། །།



སྐབས་གསུམ་པའི་རྣམ་བཤད།
117
ji
སྐབས་གསུམ་པའི་རྣམ་བཤད།
༈ གསུམ་པ་ལམ་ཤེས་དག་བྱེད་ཀྱི་གཞི་ཤེས་བཤད་པ་ལ། མཚོན་བྱེད་ཀྱི་
ཆོས་དགུ་ཡོད་པ་ལས། དང་པོ་ཤེས་པས་སྲིད་ལ་མི་གནས་པའི་ལམ་ཤེས་ནི།
ཚུ་རོལ་ཕ་རོལ་མཐའ་ལ་མིན། །
དེ་དག་བར་ན་མི་གནས་པ། །
དུས་རྣམས་མཉམ་པ་ཉིད་ཤེས་ཕྱིར། །
ཤེས་རབ་ཕ་རོལ་ཕྱིན་པར་འདོད། །
གཞི་ཀུན་རྫོབ་ལ་ལྟོས་ཏེ། སྲིད་མཐའ་འགོག་བྱེད་ཀྱི་རྟོགས་རིགས་སུ་
གནས་པའི་ཐེག་ཆེན་འཕགས་པའི་མཁྱེན་པ། ཤེས་པས་སྲིད་ལ་མི་གནས་པའི་ལམ་
ཤེས་ཀྱི་མཚན་ཉིད། བྱང་འཕགས་ཀྱི་རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་
དུ་རྟོགས་པའི་མཁྱེན་པ་དེའི་མཚན་གཞི། །
གཉིས་པ་སྙིང་རྗེས་ཞི་ལ་མི་གནས་པའི་ལམ་ཤེས་ནི། གཞི་ཀུན་རྫོབ་ལ་
ལྟོས་ཏེ་ཞི་མཐའ་འགོག་བྱེད་ཀྱི་རྟོགས་རིགས་སུ་གནས་པའི་ཐེག་ཆེན་འཕགས་
པའི་མཁྱེན་པ། སྙིང་རྗེས་ཞི་ལ་མི་གནས་པའི་ལམ་ཤེས་ཀྱི་མཚན་ཉིད། བྱང་
སེམས་འཕགས་པའི་རྒྱུད་ཀྱི་སྙིང་རྗེ་ཆེན་པོ་ལྟ་བུ་དེའི་མཚན་གཞི། གཉིས་ཀའི་ས་
མཚམས། ས་དང་པོ་ནས་སངས་རྒྱས་ཀྱི་སའི་བར་དུ་ཡོད། །
འདི་དག་གི་སྐབས་སུ་མཐའ་དཔྱད་པ་ལ། བྱང་སེམས་འཕགས་པའི་རྒྱུད་
ཀྱི་གཉིས་སྟོང་མངོན་སུམ་དུ་རྟོགས་པའི་མཁྱེན་པ་ཆོས་ཅན། ཉན་ཐོས་ཀྱི་རྟོགས་
རིགས་སུ་གནས་པར་ཐལ། ཐེག་དམན་གྱི་རྟོགས་རིགས་སུ་གནས་པའི་ཕྱིར་ན་མ་
ཁྱབ། མ་གྲུབ་ན། དེར་ཐལ། གཞི་ཤེས་ཡིན་པའི་ཕྱིར། གཞན་ཡང་། ཐེག་དམན་
འཕགས་པའི་རྒྱུད་ཀྱི་མཁྱེན་པ་ཡིན་ན་གཞི་ཤེས་ཡིན་དགོས་པར་ཐལ། ཐེག་ཆེན་



118
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
འཕགས་པའི་རྒྱུད་ཀྱི་མཁྱེན་པ་ཡིན་ན་ལམ་ཤེས་ཡིན་དགོས་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། ཉན་ཐོས་དགྲ་བཅོམ་པའི་རྒྱུད་ཀྱི་སྟོང་ཉིད་མངོན་སུམ་དུ་
རྟོགས་པའི་མཁྱེན་པ་དེ་གཞི་ཤེས་མ་ཡིན་པའི་ཕྱིར། གང་ཟག་གི་བདག་འཛིན་གྱི་
དངོས་གཉེན་བར་ཆད་མེད་ལམ་ཡིན་ན་གཞི་ཤེས་ཡིན་དགོས་པར་ཐལ། ཆོས་ཀྱི་
བདག་འཛིན་གྱི་དངོས་གཉེན་བར་ཆད་མེད་ལམ་ཡིན་ན་ལམ་ཤེས་ཡིན་དགོས་པའི་
ཕྱིར་ན་མ་ཁྱབ། འདོད་མི་ནུས་པར་ཐལ། དམན་ལམ་སྔོན་དུ་མ་སོང་བའི་རྒྱུན་མཐའི་
བར་ཆད་མེད་ལམ་དེ་གང་ཟག་གི་བདག་འཛིན་གྱི་དངོས་གཉེན་བར་ཆད་མེད་ལམ་
ཡིན་པའི་ཕྱིར། དེར་ཐལ། དམན་ལམ་སྔོན་དུ་མ་སོང་བའི་བྱང་སེམས་འཕགས་པས་
སྒྲིབ་གཉིས་ཅིག་ཆར་དུ་སྤོང་བའི་ཕྱིར། རྟགས་གྲུབ་སྟེ། མངོན་པ་ཀུན་བཏུས་ལས།
ཅིག་ཆར་དགྲ་བཅོམ་པ་དང་དེ་བཞིན་གཤེགས་པར་འགྱུར་རོ། །ཞེས་གསུངས་པའི་
ཕྱིར། །
རང་ལུགས་ལ། ལས་ཉོན་གྱིས་འཕངས་པའི་འཁོར་བ་དེ་འདིར་བསྟན་ཀུན་
རྫོབ་ལ་ལྟོས་པའི་སྲིད་མཐའ་ཡིན། འཁོར་བ་བདེན་གྲུབ་དོན་དམ་ལ་ལྟོས་པའི་སྲིད་
མཐའ་ཡིན། དམན་པའི་མྱང་འདས་འདིར་བསྟན་ཀུན་རྫོབ་ལ་ལྟོས་པའི་ཞི་མཐའ་
ཡིན། དམན་པའི་མྱང་འདས་བདེན་གྲུབ་དོན་དམ་ལ་ལྟོས་པའི་ཞི་མཐའ་ཡིན། བྱས་
པ་ལ། ཁོ་ན་རེ། འཁོར་བ་བདེན་གྲུབ་ཆོས་ཅན། ཁྱོད་ཡོད་པར་ཐལ། འདིར་བསྟན་
དོན་དམ་ལ་ལྟོས་པའི་སྲིད་མཐའ་ཡིན་པའི་ཕྱིར་ན་མ་ཁྱབ། གཞན་ཡང་། འཁོར་བ་
བདེན་གྲུབ་ཆོས་ཅན། ཁྱོད་ཡོད་པར་འཐད་ལྡན་དུ་འཛིན་པའི་གང་ཟག་མེད་པར་
ཐལ༑ ཁྱོད་མེད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། སྟོང་ཉིད་མ་རྟོགས་
པའི་གང་ཟག་ཡོད་པའི་ཕྱིར། གཞན་ཡང་། རང་རྒྱལ་དགྲ་བཅོམ་ཆོས་ཅན། ཀུན་
རྫོབ་ལ་ལྟོས་པའི་ཞི་མཐའ་ལ་གནས་པའི་གང་ཟག་མ་ཡིན་པར་ཐལ། གཟུགས་ཕྱི་
རོལ་དོན་འཛིན་གྱི་རྟོག་པ་སྤངས་པའི་གང་ཟག་ཡིན་པའི་ཕྱིར་ན་མ་ཁྱབ། སྲིད་པ་ཐ་
མ་པའི་ཉན་ཐོས་སྒོམ་ལམ་པ་ཆོས་ཅན། ལས་ཉོན་གྱི་དབང་གིས་རིགས་དྲུག་གང་



སྐབས་གསུམ་པའི་རྣམ་བཤད།
114
རུང་དུ་སྐྱེ་བ་ལེན་པར་ཐལ། སྐབས་འདིར་བསྟན་གྱི་སྲིད་མཐའ་ལ་གནས་པའི་ཕྱིར་
ན་མ་ཁྱབ། དེར་ཐལ། འཁོར་བ་མ་སྤངས་པའི་གང་ཟག་ཡིན་པའི་ཕྱིར། གཞན་ཡང་།
གཞི་ཀུན་རྫོབ་ལ་ལྟོས་པའི་སྲིད་མཐའ་ཆོས་ཅན། ཁྱོད་འགོག་བྱེད་ཀྱི་ཚད་མ་མེད་
པར་ཐལ། ཁྱོད་ཐ་སྙད་དུ་ཡོད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། འཁོར་བ་
ཐ་སྙད་དུ་ཡོད་པའི་ཕྱིར་ཏེ། འཁོར་འདས་གཉིས་ཀ་ཐ་སྙད་དུ་ཡོད་མཉམ་དང་དོན་
དམ་པར་མེད་མཉམ་ཡིན་པའི་ཕྱིར། གཞན་ཡང་། གང་ཟག་གི་བདག་འཛིན་ཆོས་
ཅན༑ མི་སྐྱེ་བའི་ཆོས་ཅན་ཡིན་པར་ཐལ། རྣམ་མཁྱེན་གྱིས་ཁྱོད་མི་སྐྱེ་བའི་ཆོས་
ཅན་དུ་བྱས་པའི་ཕྱིར་ན་མ་ཁྱབ། ཀུན་རྫོབ་ལ་ལྟོས་པའི་སྲིད་མཐའ་ལ་གནས་པའི་
གང་ཟག་ཡིན་ན། ཀུན་རྫོབ་ལ་ལྟོས་པའི་ཞི་མཐའ་ལ་གནས་པ་མ་ཡིན་དགོས་པར་
ཐལ༑ མི་གནས་པའི་མྱང་འདས་དེ་སྲིད་ཞི་གཉིས་ཀའི་མཐའ་སྤངས་པའི་ཆོས་སྐུ་
ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། སྟོང་ཉིད་མ་རྟོགས་པའི་ཉན་ཐོས་
སོ་སྐྱེ་མན་ཆད་སྲིད་ཞི་གཉིས་ཀའི་མཐར་ལྷུང་བའི་གང་ཟག་ཡིན་ཕྱིར། རྟགས་གྲུབ་
སྟེ༑ ལང་ཀར་གཤེགས་པ་ལས། དཔེར་ན་ཤིང་ནི་རྒྱ་མཚོ་རུ། །རྦ་རླབས་རྣམས་
ཀྱིས་རབ་གཡེང་བ། །དེ་བཞིན་ཉན་ཐོས་རྨོངས་པ་ཡང་། །མཚན་ཉིད་ཀྱིས་ནི་རབ་
ཏུ་གཡེངས། །ཞེས་གསུངས་པའི་ཕྱིར། གཞན་ཡང་། མྱང་འདས་དེ་མྱང་འདས་ཀྱི་
མཐའ་ཡིན་པར་ཐལ། འཁོར་བ་དེ་འཁོར་བའི་མཐའ་ཡིན་པའི་ཕྱིར་ན་མ་ཁྱབ། འདོད་
མི་ནུས་པར་ཐལ། དེ་ལ་ཞི་མཐའ་ཡིན་མིན་གཉིས་ཀ་ཡོད་པའི་ཕྱིར། འཁོར་བའི་རྩ་
བར་གྱུར་པའི་མ་རིག་པ་ཆོས་ཅན། ཁྱོད་འགོག་བྱེད་ཀྱི་དངོས་གཉེན་སྟོབས་ལྡན་
མེད་པར་ཐལ། ཁྱོད་ཐ་སྙད་དུ་ཚད་མས་གྲུབ་པའི་ཕྱིར་ན་མ་ཁྱབ། མ་གྲུབ་ན། དེར་
ཐལ༑ སྤང་བྱ་ཡིན་ན་ཐ་སྙད་དུ་ཡོད་པས་ཁྱབ་པའི་ཕྱིར། གཞན་ཡང་། སེམས་ཙམ་
པ་ཆོས་ཅན། སྐབས་འདིར་བསྟན་གྱི་དོན་དམ་ལ་ལྟོས་པའི་མཐའ་གཉིས་གང་རུང་
ལ་མི་གནས་པར་ཐལ། འཁོར་འདས་གཉིས་ཀྱི་སྟེང་དུ་རང་གི་འདོད་པ་ལྟར་གྱི་ཀུན་
བཏགས་བདེན་མེད་ཞིག་དམ་བཅའ་བའི་ཕྱིར་ན་མ་ཁྱབ། གཞན་ཡང་། བདེ་བ་ཅན་



120
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ་།
གྱི་རྟེན་ཅན་གྱི་ཉན་ཐོས་སློབ་པ་དེ། སྐབས་འདིར་བསྟན་གྱི་ཀུན་རྫོབ་ལ་ལྟོས་པའི་
སྲིད་མཐའ་ལ་གནས་པར་ཐལ། དེ་ཡོད་པའི་ཕྱིར། བདེ་བ་ཅན་གྱི་རྟེན་ཅན་གྱི་ལྷག་
མེད་མྱང་འདས་ལ་གནས་པའི་ཉན་ཐོས་དགྲ་བཅོམ་ཡོད་པའི་ཕྱིར་ན་མ་ཁྱབ། ཕྱི་
རོལ་རྒྱང་འཕེན་པ་ཆོས་ཅན། སྐབས་འདིར་བསྟན་གྱི་དོན་དམ་ལ་ལྟོས་པའི་སྲིད་
མཐའ་ལ་མི་གནས་པར་ཐལ། སྐྱེ་བ་ཕྱི་མ་བདེན་མེད་དུ་ཁས་ལེན་པའི་ཕྱིར་ན་མ་
ཁྱབ། མ་གྲུབ་ན། དེར་ཐལ། སྐྱེ་བ་ཕྱི་མ་མེད་པར་ཁས་ལེན་པའི་ཕྱིར། སོ་སོ་སྐྱེ་བོ་
ཡིན་ན་འདིར་བསྟན་ཀུན་རྫོབ་ལ་ལྟོས་པའི་སྲིད་མཐའ་ལ་གནས་པས་ཁྱབ་པར་ཐལ།
ལམ་ལ་མ་སྦྱངས་ཤིང་ལོག་སྲེད་ཅན་གྱི་སོ་སྐྱེ་རང་ག་བ་དེ་དེ་ལ་གནས་པའི་ཕྱིར་
ན་མ་ཁྱབ། འདོད་མི་ནུས་པར་ཐལ། བདེ་བ་ཅན་གྱི་རྟེན་ཅན་གྱི་བྱང་སེམས་སོ་སྐྱེ་
དེ་ལ་མི་གནས་པའི་ཕྱིར། རིགས་ངེས་བྱང་སེམས་ས་གཉིས་པ་བ་ཆོས་ཅན། ཁྱོད་
འཁོར་བ་ལ་གནས་པའི་གང་ཟག་ཡིན་པར་ཐལ། ཁྱོད་ཀྱི་རྒྱུད་ལ་གང་ཟག་གི་བདག་
འཛིན་ཡོད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཁྱོད་ཀྱི་རྒྱུད་ལ་འཁོར་བ་
མེད་པའི་ཕྱིར། རྟགས་གྲུབ་སྟེ། འཇུག་པ་ལས། རྒྱལ་སྲས་ཟླ་བ་ལས་བྱུང་སྲིད་མིན་
སྲིད་པ་ཡི། །དཔལ་གྱུར་དྲི་མ་དང་བྲལ་དྲི་མ་མེད་འདི་ཡང་། །ཞེས་གསུངས་པའི་
ཕྱིར། །
འབྲས་ཡུམ་ལ་རིང་བའི་གཞི་ཤེས།
གསུམ་པ་འབྲས་ཡུམ་ལ་རིང་བའི་གཞི་ཤེས་ནི།
དེ་ནི་མཚན་མར་དམིགས་སྒོ་ནས། །
ཐབས་མ་ཡིན་པས་རིང་བ་སྟེ། །
གཞི་ཤེས་གང་ཞིག་སྙིང་རྗེ་ཆེན་པོ་དང་བྲལ་ཞིང་བདེན་འཛིན་གྱིས་
བཅིངས་པ་དེ། འབྲས་ཡུམ་ལ་རིང་བའི་གཞི་ཤེས་ཀྱི་མཚན་ཉིད། དེ་དང་མི་མཐུན་



སྐབས་གསུམ་པའི་རྣམ་བཤད།
1
ཕྱོགས་ཀྱི་གཞི་ཤེས་དོན་གཅིག ས་མཚམས་ཐེག་དམན་གྱི་མཐོང་ལམ་ནས་མི་སློབ་
ལམ་གྱི་བར་ན་ཡོད། །
འབྲས་ཡུམ་ལ་ཉེ་བའི་གཞི་ཤེས།
བཞི་པ་འབྲས་ཡུམ་ལ་ཉེ་བའི་གཞི་ཤེས་ནི།
དེ་ནི་ཐབས་ལ་མཁས་པ་ཡིས། །
ཡང་དག་ཉེ་བར་ཉིད་དུ་བཤད། །
སྙིང་རྗེ་ཆེན་པོ་དང་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་
པའི་ཐེག་དམན་གྱི་རྟོགས་རིགས་སུ་གནས་པའི་ཐེག་ཆེན་འཕགས་པའི་མཁྱེན་པ།
འབྲས་ཡུམ་ལ་ཉེ་བའི་གཞི་ཤེས་ཀྱི་མཚན་ཉིད། དེ་དང་གཉེན་པོའི་ཕྱོགས་ཀྱི་གཞི་
ཤེས་དོན་གཅིག ས་མཚམས་ཐེག་ཆེན་མཐོང་ལམ་ནས་སངས་རྒྱས་ཀྱི་སའི་བར་ན་
ཡོད།
མི་མཐུན་ཕྱོགས་ཀྱི་གཞི་ཤེས།
ལྔ་པ་མི་མཐུན་ཕྱོགས་ཀྱི་གཞི་ཤེས་ནི། །
གཟུགས་སོགས་ཕུང་པོ་སྟོང་ཉིད་དང་། །
དུས་གསུམ་གཏོགས་པའི་ཆོས་རྣམས་དང་། །
སྦྱིན་སོགས་བྱང་ཆུབ་ཕྱོགས་རྣམས་ལ། །
སྤྱོད་པའི་འདུ་ཤེས་མི་མཐུན་ཕྱོགས། །
གཞི་ཤེས་གང་ཞིག་ཐབས་ཤེས་ཁྱད་པར་ཅན་གཉིས་དང་བྲལ་བ་དེ། མི་
མཐུན་ཕྱོགས་ཀྱི་གཞི་ཤེས་ཀྱི་མཚན་ཉིད། ས་མཚམས་ཐེག་དམན་གྱི་མཐོང་ལམ་
ནས་མི་སློབ་ལམ་གྱི་བར་དུ་ཡོད།



122
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
གཉེན་པོའི་ཕྱོགས་ཀྱི་གཞི་ཤེས།
དྲུག་པ་གཉེན་པོའི་ཕྱོགས་ཀྱི་གཞི་ཤེས་ནི།
སྦྱིན་ལ་སོགས་ལ་ངར་འཛིན་མེད། །
གཞན་དག་དེ་ལ་སྦྱོར་བྱེད་པ། །
དེ་ནི་ཆགས་པའི་མཐའ་འགོག་པས། །
རྒྱལ་ལ་སོགས་ལ་ཆགས་པ་བྲ། །
ཆོས་ཀྱི་ལམ་ནི་རང་བཞིན་གྱིས། །
དབེན་པའི་ཕྱིར་ན་དེ་ཟབ་ཉིད། །
ཆོས་རྣམས་རང་བཞིན་གཅིག་པ་ནི། །
ཤེས་པས་ཆགས་པ་སྤོང་བ་ཡིན། །
མཐོང་བ་ལ་སོགས་བཀག་པ་ཡིས། །
དེ་ནི་རྟོགས་པ་དཀའ་བར་བཤད། །
གཟུགས་ལ་སོགས་པ་མི་ཤེས་ཕྱིར། །
དེ་ནི་བསམ་མི་ཁྱབ་པར་འདོད། །
དེ་དག་ཀུན་ཤེས་ཉིད་ལུགས་ལ། །
མི་མཐུན་གཉེན་པོའི་ཕྱོགས་དག་གི །
རྣམ་པར་དབྱེ་བ་མ་ལུས་པ། །
ཇི་སྐད་བཤད་པ་འདི་ཤེས་བྱ། །
གཞི་ཤེས་གང་ཞིག་ཐབས་ཤེས་ཁྱད་པར་ཅན་གཉིས་ཀྱིས་ཟིན་པའི་ཐེག་
ཆེན་འཕགས་རྒྱུད་ཀྱི་མཁྱེན་པ་དེ། གཉེན་པོའི་ཕྱོགས་ཀྱི་གཞི་ཤེས་ཀྱི་མཚན་ཉིད།



སྐབས་གསུམ་པའི་རྣམ་བཤད།
123
དེ་དང་ཐེག་ཆེན་འཕགས་རྒྱུད་ཀྱི་གཞི་ཤེས་ཀྱི་མཚན་ཉིད། ས་མཚམས་ཐེག་ཆེན་
གྱི་མཐོང་ལམ་ནས་སངས་རྒྱས་ཀྱི་སའི་བར་དུ་ཡོད།
འདི་དག་གི་སྐབས་སུ་མཐའ་དཔྱད་པ་ལ། མཁས་པ་ཁ་ཅིག སྐབས་གསུམ་
པ་ཆོས་ཅན། ཁྱོད་ཀྱིས་མི་མཐུན་ཕྱོགས་ཀྱི་གཞི་ཤེས་དངོས་ཀྱི་བསྟན་བྱའི་གཙོ་
བོར་བྱས་ནས་བསྟན་པར་ཐལ། ཁྱོད་ཀྱིས་གཞི་ཤེས་མཚོན་བྱེད་ཀྱི་ཆོས་དགུ་
བསྟན་བྱའི་གཙོ་བོར་བྱས་ནས་བསྟན་པ་གང་ཞིག མི་མཐུན་ཕྱོགས་ཀྱི་གཞི་ཤེས་
དེ་དེའི་ནང་ཚན་ཡིན་པའི་ཕྱིར་ན་མ་ཁྱབ། སྐབས་དང་པོ་ཆོས་ཅན། ཁྱོད་ཀྱིས་རང་
བཞིན་གནས་རིགས་དེ་དངོས་ཀྱི་བསྟན་བྱའི་གཙོ་བོར་བྱས་ནས་བསྟན་པར་ཐལ།
ཁྱོད་ཀྱིས་རྣམ་མཁྱེན་མཚོན་བྱེད་ཀྱི་ཆོས་བཅུ་དངོས་ཀྱི་བསྟན་བྱའི་གཙོ་བོར་བྱས་
ནས་བསྟན་པའི་ཕྱིར་ན་མ་ཁྱབ། སྟོང་ཉིད་མ་རྟོགས་པའི་ཉན་ཐོས་དགྲ་བཅོམ་པའི་
རྟོགས་པ་སྔོན་དུ་སོང་བའི་ཐེག་ཆེན་ལམ་མ་ཞུགས་ཀྱི་སྐྱེས་བུ་ཆེན་པོ་བའི་རྒྱུད་ཀྱི་
གཞི་ཤེས་ཆོས་ཅན། མི་མཐུན་ཕྱོགས་ཀྱི་གཞི་ཤེས་ཡིན་པར་ཐལ། བདེན་འཛིན་
གྱིས་བཅིང་བའི་གཞི་ཤེས་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། སྙིང་
རྗེ་ཆེན་པོས་ཟིན་པའི་གཞི་ཤེས་ཡིན་པའི་ཕྱིར། གཞན་ཡང་། སྟོང་ཉིད་རྟོགས་པའི་
ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་ཐེག་ཆེན་སྦྱོར་ལམ་པའི་རྒྱུད་ཀྱི་
གཞི་ཤེས་ཆོས་ཅན། གཉེན་པོའི་ཕྱོགས་ཀྱི་གཞི་ཤེས་ཡིན་པར་ཐལ། སྙིང་རྗེ་ཆེན་
པོ་དང་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་གཞི་ཤེས་ཡིན་
པའི་ཕྱིར་ན་མ་ཁྱབ། རྟགས་དེར་ཐལ། ཆོས་ཅན་དེའི་ཕྱིར། འདོད་མི་ནུས་པར་ཐལ།
ཐེག་ཆེན་འཕགས་པའི་མཁྱེན་པ་མ་ཡིན་ཕྱིར། མ་གྲུབ་ན། དེར་ཐལ། དེ་འདྲའི་གང་
ཟག་དེས་ཐེག་ཆེན་གྱི་ལམ་བདེན་མ་ཐོབ་པའི་ཕྱིར། དེར་ཐལ། དེས་ཐེག་ཆེན་གྱི་
མཐོང་ལམ་མ་ཐོབ་པའི་ཕྱིར། །
གཞན་ཡང་། སྟོང་ཉིད་མ་རྟོགས་པའི་ཉན་ཐོས་འཕགས་པའི་རྒྱུད་ཀྱི་གཞི་
ཤེས་ཆོས་ཅན། མི་མཐུན་ཕྱོགས་ཀྱི་ཤེས་པ་ཡིན་པར་ཐལ། མི་མཐུན་ཕྱོགས་ཀྱི་



124
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
གཞི་ཤེས་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། གཉེན་པོའི་ཕྱོགས་ཀྱི་
ཤེས་རྣམ་ཡིན་པའི་ཕྱིར། རྟགས་དེར་ཐལ། ཐར་ལམ་ཡིན་པའི་ཕྱིར། བྱང་སེམས་
ས་དང་པོ་བའི་རྒྱུད་ཀྱི་གཞི་ཤེས་ཆོས་ཅན། འབྲས་ཡུམ་ལ་ཉེ་བའི་གཞི་ཤེས་མ་ཡིན་
པར་ཐལ། མ་དག་ས་བདུན་གྱི་གནས་སྐབས་སུ་གྲངས་མེད་གཅིག་གི་ཚོགས། དག་
པ་ས་གསུམ་གྱི་གནས་སྐབས་སུ་གྲངས་མེད་གཅིག་གི་ཚོགས་བསགས་དགོས་པ་
གང་ཞིག བྱང་སེམས་དང་པོ་བ་དེ་ས་གཉིས་པ་ཡན་ཆད་ཀྱི་ཕར་ཕྱིན་དྲུག་གི་ཉམས་
ལེན་དང༌། དག་པ་ས་གསུམ་ཐོབ་དགོས་ཀྱི་གང་ཟག་ཡིན་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། ཐེག་ཆེན་འཕགས་པའི་རྒྱུད་ཀྱི་གཞི་ཤེས་ཡིན་པའི་ཕྱིར།
གཞི་ཤེས་ཡིན་ན་གང་ཟག་གི་བདག་འཛིན་གཙོ་བོར་སྤང་བའི་ཕྱིར་དུ་སྒོམ་པས་
ཁྱབ་པར་ཐལ། གཞི་ཤེས་ཡིན་ན་ཐེག་དམན་གྱི་རྟོགས་རིགས་སུ་གནས་པས་ཁྱབ་
པའི་ཕྱིར་ན་མ་ཁྱབ། བྱང་སེམས་མཐོང་ལམ་པས་ཐེག་དམན་གྱི་རིགས་ཅན་རྗེས་སུ་
བཟུང་བའི་ཕྱིར་དུ་གང་ཟག་གི་བདག་མེད་གཙོ་བོར་སྒོམ་པར་ཐལ། དེས་ཐེག་དམན་
གྱི་རིགས་ཅན་རྗེས་སུ་བཟུང་བའི་ཕྱིར་དུ་གང་ཟག་གི་བདག་མེད་སྒོམ་པའི་ཕྱིར་ན་
མ་ཁྱབ། བྱང་སེམས་འཕགས་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་
རྟོགས་པའི་མཁྱེན་པ་ཆོས་ཅན། ཤེས་སྒྲིབ་ཀྱི་དངོས་གཉེན་ཡིན་པར་ཐལ། གཉེན་
པོའི་ཕྱོགས་ཀྱི་གཞི་ཤེས་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཤེས་
སྒྲིབ་ཀྱི་དངོས་གཉེན་བར་ཆད་མེད་ལམ་ཡིན་ན་སྟོང་ཉིད་མངོན་སུམ་དུ་རྟོགས་
པའི་མཁྱེན་པ་ཡིན་དགོས་པའི་ཕྱིར། གཞན་ཡང་། མཁས་པ་ཁ་ཅིག སློབ་ལམ་
ན་བདེན་གཉིས་དངོས་ཡུལ་དུ་བྱེད་པ་མེད་པར་ཐལ། སློབ་ལམ་ན་བློ་གཅིག་གིས་
བདེན་གཉིས་མངོན་སུམ་དུ་ཅིག་ཆར་དུ་རྟོགས་པ་མེད་པའི་ཕྱིར་ན་མ་ཁྱབ། འདོད་
མི་ནུས་པར་ཐལ། དམན་ལམ་སྔོན་དུ་མ་སོང་བའི་ཆོས་ཉིད་ལ་རྩེ་གཅིག་ཏུ་མཉམ་
པར་བཞག་པའི་ཐེག་ཆེན་སྦྱོར་ལམ་མཉམ་གཞག་ཡེ་ཤེས་དེས་བདེན་གཉིས་དངོས་
ཡུལ་དུ་བྱེད་པའི་ཕྱིར། དེས་དོན་དམ་བདེན་པ་དངོས་ཡུལ་དུ་བྱེད་པ་གང་ཞིག ཀུན་



སྐབས་གསུམ་པའི་རྣམ་བཤད།
125
རྫོབ་བདེན་པ་དངོས་ཡུལ་དུ་བྱེད་པའི་ཕྱིར། དང་པོ་གྲུབ་སྟེ། དེ་ལ་ཆོས་ཉིད་དངོས་
སུ་སྣང་བའི་ཕྱིར། གཉིས་པ་གྲུབ་སྟེ། དེ་ལ་ཆོས་ཉིད་ཀྱི་དོན་སྤྱི་དངོས་སུ་སྣང་བ་
གང་ཞིག་ཆོས་ཉིད་ཀྱི་དོན་སྤྱི་ཀུན་རྫོབ་བདེན་པ་ཡིན་པའི་ཕྱིར། རྟགས་དང་པོ་དེར་
ཐལ༑ ཁྱོད་ཆོས་ཉིད་དོན་སྤྱིའི་ཚུལ་གྱིས་རྟོགས་པའི་བློ་ཡིན་པའི་ཕྱིར།
བྱང་སེམས་ཀྱི་སྦྱོར་བ།
བདུན་པ་གཞི་ཤེས་ཀྱི་སྐབས་ནས་བསྟན་པའི་བྱང་སེམས་ཀྱི་སྦྱོར་བ་ལ། སྤྱི་
དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽ནི།
གཟུགས་སོགས་དེ་མི་རྟག་སོགས་དང་། །
དེ་མ་རྫོགས་དང་རབ་རྫོགས་དང་། །
དེ་ལ་ཆགས་པ་མེད་ཉིད་ལ། །
སྤྱོད་པ་བཀག་པའི་སྦྱོར་བ་དང་། །
མི་འགྱུར་བྱེད་བོ་མེད་ཉིད་དང་། །
བྱ་དཀའ་རྣམ་གསུམ་སྦྱོར་བ་དང་། །
དཀའ་བ་ཇི་བཞིན་འབྲས་ཐོབ་བས། །
འབྲེལ་ཡོད་འདོད་པ་དེ་དང་ནི། །
གཞན་ལ་རག་ལས་མིན་གང་དང་། །
སྣང་བ་རྣམ་བདུན་ཤེས་བྱེད་དོ། །
གཞི་ཀུན་རྫོབ་པའི་སྡོད་ལུགས་ཀྱི་ངོ་བོ་དང་། ཁྱད་པར་ལ་ཕྱིན་ཅི་ལོག་ཏུ་
ཞེན་པ། དོན་དམ་པའི་སྡོད་ལུགས་ཀྱི་ངོ་བོ་དང་ཁྱད་པར་ལ་ཕྱིན་ཅི་ལོག་ཏུ་ཞེན་པ་
གང་རུང་གི་གཉེན་པོར་སྒོམ་པའི་སེམས་དཔའི་རྣལ་འབྱོར་དེ། གཞི་ཤེས་ཀྱི་སྐབས་
ནས་བསྟན་པའི་བྱང་སེམས་ཀྱི་སྦྱོར་བའི་མཚན་ཉིད། དེ་ལ་དབྱེ་ན་བཅུ་ཡོད་དེ།



12s
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
ཡུལ་གྱི་སྒོ་ནས་བཞི། ངོ་བོའི་སྒོ་ནས་གསུམ། བྱེད་ལས་ཀྱི་སྒོ་ནས་གཉིས། དཔེའི་
སྒོ་ནས་གཅིག་རྣམས་སུ་ཡོད་པའི་ཕྱིར། དང་པོ་ཡུལ་གྱི་སྒོ་ནས་བཞི་ཡོད་དེ། ཁྱད་
གཞི་གཟུགས་སོགས་ལ་བདེན་པར་ཞེན་པ་དང་། ཁྱད་ཆོས་དེ་མི་རྟག་སྡུག་བསྔལ་
སོགས་དང་། དེ་ཡོན་ཏན་གྱི་རྟེན་དུ་མ་རྫོགས་པ་དང་། རབ་ཏུ་རྫོགས་པ་དང་། དེ་ལ་
བདེན་པར་ཆགས་པ་མེད་པ་ཉིད་ལ་བདེན་པར་སྤྱོད་པ་བཀག་པའི་སྦྱོར་བ་དང་བཞི་
ཡོད་པའི་ཕྱིར། གཉིས་པ་ངོ་བོའི་སྒོ་ནས་གསུམ་ཡོད་དེ། བྱ་བ་ལ་བདེན་ཞེན་འགོག་
པ་མི་འགྱུར་བ་དང་། བྱེད་པ་པོ་ལ་བདེན་ཞེན་འགོག་པ་བྱེད་པ་པོ་མེད་པ་ཉིད་དང༌།
འབྲས་བུ་ལ་བདེན་ཞེན་འགོག་པ་བྱ་དཀའ་བ་རྣམ་པ་གསུམ་གྱི་སྦྱོར་བ་དང་གསུམ་
ཡོད་པའི་ཕྱིར། བྱ་དཀའ་བ་གསུམ་ཡོད་དེ། ཆེད་དུ་བྱ་དཀའ་བ། སྦྱོར་བ་བྱ་དཀའ་བ།
ལས་བྱ་དཀའ་བ་དང་གསུམ་ཡོད་པའི་ཕྱིར། གསུམ་པ་བྱེད་ལས་ཀྱི་སྒོ་ནས་གཉིས་
ཡོད་དེ། རིགས་ཅན་གསུམ་གྱི་སྐལ་བ་ཇི་ལྟ་བ་བཞིན་འབྲས་བུ་ཐོབ་པས་འབྲས་
བུ་ཡོད་པར་འདོད་པའི་སྦྱོར་བ་དེ་དང་ནི། ཕན་ཡོན་དང་ལྡན་པའི་སྒོ་ནས་གཞན་ལ་
རག་ལས་པ་མེད་པ་གང་ཡིན་པའི་སྦྱོར་བ་དང་གཉིས་ཡོད་པའི་ཕྱིར། བཞི་པ་ཤེས་
བྱེད་དཔེའི་སྒོ་ནས་གཅིག་ཡོད་དེ། སྣང་བ་རྣམ་པ་བདུན་དུ་ཤེས་པར་བྱེད་པའི་བྱང་
སེམས་ཀྱི་གཞི་ཤེས་སྦྱོར་བ་གཅིག་ཡོད་པའི་ཕྱིར། སྣང་བ་རྣམ་བདུན་ཡོད་དེ། རྨི་
ལམ་སྒྱུ་མ་སྨིག་རྒྱུ་སྒྲ་བརྙན་གཟུགས་བརྙན་དྲི་ཟའི་གྲོང་ཁྱེར་སྤྲུལ་པའི་དཔེ་བདུན་
གྱིས། ཕྱི་ནང་གི་ཆོས་རྣམས་བདེན་པར་མེད་ཀྱང་རྟེན་འབྲེལ་གྱི་སྣང་བ་ཙམ་དུ་སྒྲུབ་
ཚུལ་རྣམ་པ་བདུན་ཡོད་པའི་ཕྱིར། དེ་མ་རྫོགས་པ་དང་རབ་རྫོགས་དང་། ཞེས་པའི་
དངོས་བསྟན་གྱི་ཡོན་ཏན་གྱི་རྟེན་དུ་རྫོགས་མ་རྫོགས་ཀྱི་ཁྱད་པར་ཡོད་དེ། གང་ལ་
དམིགས་ན་ཉོན་མོངས་སྐྱེ་བར་འགྱུར་བའི་ཕྱོགས། གཟུགས་སྒྲ་སོགས་ཡོན་ཏན་
གྱི་རྟེན་དུ་མ་རྫོགས་པ། གང་ལ་དམིགས་ནས་བསྒོམ་པས་རྟོགས་པ་གོང་འཕེལ་དུ་
འགྱུར་བ་གཟུགས་སོགས་མི་རྟག་པ་དང་སྡུག་བསྔལ་བ་དང་སྟོང་པ་དང་བདག་མེད་
པ་ལྟ་བུ་ཡོན་ཏན་གྱི་རྟེན་དུ་རྫོགས་པར་འཇོག་པ་ཡིན་པའི་ཕྱིར། ས་མཚམས་ཐེག་



སྐབས་གསུམ་པའི་རྣམ་བཤད།
17
ཆེན་གྱི་ཚོགས་ལམ་ནས་རྒྱུན་མཐའི་བར་ན་ཡོད།
གཉིས་པ་༼མཐའ་དཔྱད་པ།༽ལ་ཁོ་ན་རེ། བྱང་སེམས་ཚོགས་ལམ་པའི་རྒྱུད་
ཀྱི་བྱམས་པ་ཆེན་པོ་ཆོས་ཅན། གཞི་ཀུན་རྫོབ་པའི་ངོ་བོ་དང༌། སྡོད་ལུགས་གང་
རུང་ལ་ཕྱིན་ཅི་ལོག་ཏུ་ཞེན་པའི་གཉེན་པོ་ཡིན་པར་ཐལ། གཞི་ཤེས་ཀྱི་སྐབས་ནས་
བསྟན་པའི་བྱང་སེམས་ཀྱི་སྦྱོར་བ་ཡིན་པའི་ཕྱིར། འདོད་ན། དེ་ཆོས་ཅན། ཞེ་སྡང་
གི་དངོས་གཉེན་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་པར་ཐལ།
རྣམ་འགྲེལ་ལས། བྱམས་སོགས་རྨོངས་དང་འགལ་མེད་ཕྱིར། །ཤིན་ཏུ་ཉེས་པ་ཚར་
གཅོད་མིན། །ཞེས་གསུངས་པའི་ཕྱིར། གཞན་ཡང་། ཁོ་ན་རེ། འདོད་པའི་རྟེན་ཅན་
གྱི་སེམས་ཅན་ཆོས་ཅན། སེམས་ཅན་བདེན་སྟོང་དུ་རྟོགས་པའི་ཐེག་ཆེན་མཐོང་
ལམ་བར་ཆད་མེད་གྱི་གཞལ་བྱ་ཡིན་པར་ཐལ། བྱང་སེམས་ཚོགས་ལམ་པའི་རྒྱུད་
ཀྱི་སེམས་ཅན་སྡུག་བསྔལ་དང་བྲལ་བར་འདོད་པའི་སྙིང་རྗེ་ཆེན་པོའི་གཞལ་བྱ་ཡིན་
པའི་ཕྱིར་ན་མ་ཁྱབ། འདོད་མི་ནུས་སོ། ། རྫོགས་པའི་བྱང་ཆུབ་ཆོས་ཅན། ཁྱོད་ཡིན་
ན་ཀུན་རྫོབ་བདེན་པ་ཡིན་དགོས་པར་ཐལ། ཁྱོད་ཐེག་ཆེན་མཐོང་ལམ་པའི་རྒྱུད་ཀྱི་
ཀུན་རྫོབ་སེམས་བསྐྱེད་ཀྱི་གཞལ་བྱ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་དེ་རྫོགས་པའི་བྱང་ཆུབ་
ཡིན་པའི་ཕྱིར། གཞན་ཡང་། བྱང་སེམས་མཐོང་ལམ་པའི་རྒྱུད་ཀྱི་ཀུན་རྫོབ་སེམས་
བསྐྱེད་ཆོས་ཅན། ཡེ་ཤེས་ཆོས་སྐུ་རྟོགས་པའི་ཚད་མ་ཡིན་པར་ཐལ། ཡེ་ཤེས་ཆོས་
སྐུ་རྟོགས་པའི་བློ་ཡིན་པའི་ཕྱིར་ན་མ་ཁྱབ། གཞན་ཡང་། སློབ་པའི་རྒྱུད་ཀྱི་དམིགས་
མེད་ལ་དམིགས་པའི་སྙིང་རྗེ་ཆོསཅན། དམིགས་མིད་ལ་དམིགས་པ་ཡིན་པར་ཐལ།
དམིགས་མེད་ལ་དམིགས་པའི་སྙིང་རྗེ་ཡིན་པའི་ཕྱིར་ན་མ་ཁྱབ། །
གཞན་ཡང་། འདུས་མ་བྱས་ཀྱི་ནམ་མཁའ་ཆོས་ཅན། ཐ་སྙད་དུ་མེད་པར་
ཐལ༑ ཀུན་བཏགས་ཡིན་པའི་ཕྱིར་ན་མ་ཁྱབ། གང་ཟག་གི་བདག་ཆོས་ཅན། ཁྱོད་
རྟོགས་པའི་རྟོག་པ་ཡོད་པར་ཐལ། ཁྱོད་ཀུན་བཏགས་ཡིན་པའི་ཕྱིར་ན་མ་ཁྱབ། མ་



12
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
གྲུབ་ན། དེར་ཐལ། ཡོངས་གྲུབ་མ་ཡིན་པ་གང་ཞིག དངོས་མེད་དུ་དམིགས་པ་ཡིན་
པའི་ཕྱིར། བྱང་སེམས་འཕགས་པ་ཆོས་ཅན། ལས་ཉོན་གྱི་གཞན་དབང་དུ་གྱུར་པའི་
གང་ཟག་ཡིན་པར་ཐལ། གཞན་དབང་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་
ཐལ༑ རང་གི་རྒྱུ་རྐྱེན་ལས་སྐྱེ་བའི་ཆོས་ཡིན་པའི་ཕྱིར། གཞན་ཡང་། འགོག་བདེན་
ཆོས་ཅན། གཞན་དབང་ཡིན་པར་ཐལ། ཟག་མེད་བར་ཆད་མེད་ལམ་གྱི་བྲལ་འབྲས་
ཡིན་པའི་ཕྱིར་ན་མ་ཁྱབ། རྟགས་དེར་ཐལ། དགེ་སྦྱོང་ཚུལ་གྱི་འབྲས་བུ་འདུས་མ་
བྱས་ཡིན་པའི་ཕྱིར། གང་ཟག་གི་བདག་མེད་ཕྲ་མོ་ཆོས་ཅན། རྣམ་དག་ལམ་གྱི་
དམིགས་པ་མཐར་ཐུག་ཡིན་པར་ཐལ། ཉན་ཐོས་མཐོང་ལམ་བར་ཆད་མེད་ལམ་གྱི་
དམིགས་པ་མཐར་ཐུག་ཡིན་པའི་ཕྱིར་ན་མ་ཁྱབ། ཉན་ཐོས་དགྲ་བཅོམ་པའི་རྒྱུད་ཀྱི་
འགོག་བདེན་ཆོས་ཅན། སྤངས་པ་མཐར་ཐུག་ཡིན་པར་ཐལ། ཉན་ཐོས་ཀྱི་སྤངས་པ་
མཐར་ཐུག་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། སྤངས་པ་མཐར་ཐུག་
ཡིན་ན་ཐར་པ་ཆེན་པོ་མི་གནས་པའི་མྱང་འདས་ཡིན་དགོས་པའི་ཕྱིར། གཞན་ཡང་།
ཐེག་ཆེན་མཐོང་ལམ་བར་ཆད་མེད་ཆོས་ཅན། ཡོངས་གྲུབ་ཡིན་པར་ཐལ། ཕྱིན་ཅི་
མ་ལོག་པའི་ཡོངས་གྲུབ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། གཞན་
དབང་དངོས་གནས་པ་དང་ཡོངས་གྲུབ་བཏགས་པ་བ་ཡིན་པའི་ཕྱིར།
སྦྱོར་བའི་མཉམ་ཉིད།
བརྒྱད་པ་གཞི་ཤེས་ཀྱི་སྐབས་ནས་བསྟན་པའི་བྱང་སེམས་ཀྱི་སྦྱོར་བའི་
མཉམ་ཉིད་ནི།
གཟུགས་ལ་སོགས་ལ་རློམ་མེད་པ། །
རྣམ་བཞི་དེ་ཡི་མཉམ་པ་ཉིད། །
གཞིའི་དབྱེ་བ་དང་མཚན་མཚོན་དང༌། ཡུལ་ཡུལ་ཅན་ལ་བདེན་ཞེན་འགོག་



སྐབས་གསུམ་པའི་རྣམ་བཤད།
12
པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་དེ། གཞི་ཤེས་ཀྱི་སྐབས་ནས་
བསྟན་པའི་བྱང་སེམས་ཀྱི་སྦྱོར་བའི་མཉམ་ཉིད་ཀྱི་མཚན་ཉིད། དབྱེ་ན། གཟུགས་
སོགས་ཀྱི་ངོ་བོ་ལ་བདེན་པར་རློམ་པ་མེད་པའི་སྦྱོར་བའི་མཉམ་ཉིད། དེའི་མཚན་
མཚོན་ལ་བདེན་པར་རློམ་པ་མེད་པའི་སྦྱོར་བའི་མཉམ་ཉིད། དེའི་དབྱེ་བ་ལ་བདེན་
པར་རློམ་པ་མེད་པའི་སྦྱོར་བའི་མཉམ་ཉིད། དེའི་ཡུལ་ཡུལ་ཅན་ལ་བདེན་པར་རློམ་
པ་མེད་པའི་སྦྱོར་བའི་མཉམ་ཉིད་དང་བཞི་ཡོད། ས་མཚམས་ཐེག་ཆེན་གྱི་ཚོགས་
ལམ་ནས་རྒྱུན་མཐའི་བར་ན་ཡོད། །
མཐོང་བའི་ལམ།
དགུ་པ་གཞི་ཤེས་ཀྱི་སྐབས་ནས་བསྟན་པའི་ཐེག་ཆེན་གྱི་མཐོང་ལམ་ལ། ངོ་
བོ་བཤད་པ་དང་། རྣམ་པ་བཤད་པ་གཉིས། དང་པོ་ངོ་བོ་བཤད་བ།༽ནི།
སྡུག་བསྔལ་ལ་སོགས་བདེན་པ་ལ། །
ཆོས་ཤེས་རྗེས་སུ་ཤེས་པ་དང་། །
བཟོད་ཤེས་སྐད་ཅིག་བདག་ཉིད་འདི། །
ཀུན་ཤེས་ཚུལ་ལ་མཐོང་བའི་ལམ། །
སྤྲོས་བྲལ་མངོན་སུམ་དུ་རྟོགས་པའི་གཞི་ཤེས་ཀྱི་སྐབས་ནས་དངོས་སུ་
བསྟན་པའི་ཐེག་ཆེན་གྱི་བདེན་པ་མངོན་རྟོགས་དེ། གཞི་ཤེས་ཀྱི་སྐབས་ནས་བསྟན་
པའི་འདའ་བྱེད་ཀྱི་མཐོང་ལམ་གྱི་མཚན་ཉིད། དེ་དང་སྐབས་འདིར་དངོས་སུ་བསྟན་
པའི་མཐོང་ལམ་དོན་གཅིག
གཉིས་པ་༼རྣམ་པ་བཤད་པ།༽རྣམ་པ་རྒྱས་པར་བཤད་པ་ནི།
གཟུགས་རྟག་མ་ཡིན་མི་རྟག་མིན། །
མཐའ་ལས་འདས་དང་རྣམ་དག་དང་། །



130
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ་
མ་སྐྱེས་མི་འགགས་ལ་སོགས་དང་། །
མཁའ་འདྲ་ཆགས་བ་སྤངས་པ་དང་། །
ཡོངས་སུ་འཛིན་ལས་གྲོལ་བ་དང་། །
ངོ་བོ་ཉིད་ཀྱིས་བརྗོད་མེད་དང་། །
གང་ཕྱིར་འདིར་དོན་བརྗོད་པ་ཡིས། །
གཞན་ལ་སྦྱིན་དུ་མེད་པ་དང་། །
དམིགས་པ་མེད་པར་བྱེད་པ་དང་། །
ཤིན་ཏུ་རྣམ་དག་ནད་མི་འབྱུང་། །
ངན་སོང་ཆད་དང་འབྲས་བུ་ནི། །
མངོན་དུ་བྱ་ལ་མི་རྟོག་ཉིད། །
མཚན་མ་དག་དང་མ་འབྲེལ་དང་། །
དངོས་དང་མིང་དང་གཉིས་པོ་ལ། །
ཤེས་པ་སྐྱེ་བ་མེད་པར་ནི། །
ཀུན་ཤེས་ཉིད་ཀྱི་སྐད་ཅིག་མ། ། །
འདིར་བསྟན་མཐོང་ལམ་གྱི་རྣམ་པ་ནི་རིམ་པར་གཞག་ཏུ་ཡོད་དེ། སྡུག་
བསྔལ་གྱི་བདེན་པས་བསྡུས་པའི་གཟུགས་ཚོར་སོགས་མི་རྟག་པ་ཆོས་ཅན། དོན་
དམ་པར་རྟག་པ་ཡང་མ་ཡིན། མི་རྟག་པ་ཡང་མ་ཡིན་ཏེ། དོན་དམ་པར་རྟག་མི་རྟག་
གཉིས་ཀ་དང་བྲལ་བའི་ཕྱིར་ཏེ། དོན་དམ་པར་ངོ་བོ་ཉིད་མེད་པའི་ཕྱིར། རྟགས་འདི་
འོག་མ་རྣམས་ལའང་སྦྱར་དགོས་ཏེ། བདེན་བཞི་དོན་དམ་པར་མེད་པར་མཚུངས་
པའི་ཕྱིར་རོ། །སྡུག་བདེན་གྱི་རྣམ་པ་ཕྱི་མ་གསུམ་ཆོས་ཅན། དོན་དམ་པར་རྟག་
ཆད་ཀྱི་མཐའ་ལས་འདས་པ་དང༌། དོན་གཞན་གྱིས་སྟོང་པ་རྣམ་པར་དག་པ་དང་།
རང་དབང་བའི་བདག་གི་ངོ་བོ་མ་གྲུབ། དོན་དམ་པར་མ་སྐྱེས་པ་དང་། མ་འགགས་
པ་དང་ལ་སོགས་ཀྱིས་ཀུན་ནས་ཉོན་མོངས་པ་དང་། རྣམ་པར་བྱང་བ་མིན་ཏེ། རིམ་



སྐབས་གསུམ་པའི་རྣམ་བཤད།
11
པ་བཞིན་དོན་དམ་པར་སྡུག་བསྔལ་བ་དང་། སྡུག་བསྔལ་མ་ཡིན་པ་དང་བྲལ་བའི་
ཕྱིར་དང་། སྟོང་མི་སྟོང་དང་། བདག་དང་བདག་མེད་པ་དང་ཡང་བྲལ་བའི་ཕྱིར་དང་།
མཐོང་ལམ་སྡུག་བསྔལ་ཤེས་བཟོད་ཀྱིས་དེ་ལྟར་དོན་དམ་པར་མ་གྲུབ་པར་རྟོགས་
པའི་ཕྱིར། ལས་སྲེད་ཀྱིས་བསྡུས་པའི་ཀུན་འབྱུང་གི་རྣམ་པ་འདི་ཆོས་ཅན། དོན་དམ་
པར་མ་གྲུབ་པ། ནམ་མཁའ་དང་འདྲ་བ་དང༌། ཆགས་སོགས་ཀྱི་སྲེད་པ་དོན་དམ་པར་
མ་གྲུབ་པ་སྤངས་པ་དང༌། དོན་དམ་པར་ཡོངས་སུ་འཛིན་པ་ལས་གྲོལ་བ་དང་། དོན་
དམ་པར་ངོ་བོ་ཉིད་ཀྱིས་བརྗོད་དུ་མེད་པ་ཡིན་ཏེ། རིམ་པ་བཞིན་སྡུག་བསྔལ་གྱི་རྒྱུ་
དང་རྒྱུ་མ་ཡིན་པ་དང་། ཀུན་འབྱུང་ཡིན་མིན་དང༌། རབ་སྐྱེ་ཡིན་མིན་དང༌། རྐྱེན་དང་
རྐྱེན་མིན་རྣམས་སུ་དོན་དམ་པར་མ་གྲུབ་པའི་ཕྱིར་ཏེ། ཀུན་འབྱུང་ཤེས་བཟོད་ཀྱིས་
དོན་དམ་པར་མ་གྲུབ་པ་མངོན་སུམ་དུ་རྟོགས་པའི་ཕྱིར། འགོག་བདེན་འདིའི་དོན་
སྡུག་བསྔལ་སྤངས་པའི་སྤངས་པའི་བྲལ་བ་ཆོས་ཅན། དོན་དམ་པར་མ་གྲུབ་པའི་རྒྱུ་
མཚན་གང་གི་ཕྱིར་ན་ཚིག་ཏུ་བརྗོད་པ་ཡི་སྒོ་ནས་གཞན་རྒྱུད་ལ་དོན་དམ་པར་སྦྱིན་
དུ་མེད་པ་དང་། དམིགས་པ་དོན་དམ་པར་མེད་པར་བྱེད་པ་དང་། རྟག་ཆད་ལས་
འདས་ཤིང་རང་བཞིན་གྱིས་ཤིན་ཏུ་རྣམ་པར་དག་པ་དང་། གནོད་པའི་ནད་ཐམས་
ཅད་མི་འབྱུང་བའི་ཡོན་ཏན་དང་ལྡན་པ་ཡིན་ཏེ། རིམ་པ་བཞིན་འགོག་པ་ཡིན་མིན་
དང་༑ ཞི་བ་ཡིན་མིན་དང་། གྱ་ནོམ་པ་ཡིན་མིན་དང་། ངེས་འབྱུང་ཡིན་མིན་རྣམས་
སུ་དོན་དམ་པར་མ་གྲུབ་པའི་ཕྱིར་ཏེ། འགོག་པ་ཤེས་བཟོད་ཀྱིས་དེ་ལྟར་དོན་དམ་
པར་མ་གྲུབ་པར་མངོན་སུམ་དུ་རྟོགས་པའི་ཕྱིར། སྟོང་ཉིད་མངོན་སུམ་དུ་རྟོགས་
པའི་ལམ་བདེན་ཆོས་ཅན། ངན་སོང་གསུམ་ཆད་པ་དང༌། རྒྱུན་ཞུགས་སོགས་ཀྱི་
འབྲས་བུ་ནི་མངོན་དུ་བྱ་བ་ལ་རྣམ་པར་མི་རྟོག་པ་ཉིད་དང་། དོན་དམ་པར་གྲུབ་པའི་
མཚན་མ་དག་དང་མ་འབྲེལ་བ་དང་། བརྗོད་བྱའི་དངོས་པོ་དང་། རྗོད་བྱེད་ཀྱི་མིང་
སོ་སོ་བ་དང་། གཉིས་པོ་ལ་གཉིས་སྣང་དང་བཅས་པའི་ཚུལ་གྱིས་ཤེས་པ་སྐྱེ་བ་
མེད་པ་ཡིན་ཏེ། རིམ་པ་བཞིན་ལམ་དང་ལམ་མ་ཡིན་པ་དང༌། རིགས་པ་དང་རིགས་



132
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
པ་མ་ཡིན་པ་དང༌། སྒྲུབ་པ་དང་སྒྲུབ་པ་མ་ཡིན་པ་དང་། ངེས་འབྱིན་དང་ངེས་འབྱིན་
མ་ཡིན་པར་དོན་དམ་པར་མ་གྲུབ་པའི་ཕྱིར་ཏེ། ཐེག་ཆེན་གྱི་མཐོང་ལམ་ཤེས་བཟོད་
ཀྱིས་དེ་ལྟར་དོན་དམ་པར་མ་གྲུབ་པར་གཉིས་སྣང་ནུབ་པའི་ཚུལ་གྱིས་རྟོགས་པའི་
ཕྱིར། ས་མཚམས་ཐེག་ཆེན་གྱི་མཐོང་ལམ་ཁོ་ནར་ཡོད། །
འདི་དག་གི་སྐབས་སུ་མཐའ་དཔྱད་པ་ལ། སྟོང་ཉིད་མ་རྟོགས་པའི་བྱང་
སེམས་ཚོགས་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། འདིར་བསྟན་
བྱང་སེམས་སྦྱོར་བའི་མཉམ་ཉིད་ཡིན་པར་ཐལ། བྱང་སེམས་ཀྱི་སྦྱོར་བའི་མཉམ་
ཉིད་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། སྟོང་ཉིད་རྟོགས་པའི་ཤེས་
རབ་ཀྱིས་མ་ཟིན་པའི་ཕྱིར། བདེན་འཛིན་གྱིས་བཅིངས་པའི་ཉན་ཐོས་ཀྱི་སྦྱོར་ལམ་
ཆོས་ཅན། ཐེག་པ་གསུམ་པོ་གང་རུང་གི་མཉམ་ཉིད་མ་ཡིན་པར་ཐལ། བྱང་སེམས་
ཀྱི་སྦྱོར་བའི་མཉམ་ཉིད་མ་ཡིན་པའི་ཕྱིར་ན་མ་ཁྱབ། རྟགས་དེར་ཐལ། ཉན་ཐོས་ཀྱི་
སྦྱོར་བའི་མཉམ་ཉིད་ཡིན་པའི་ཕྱིར། སྟོང་ཉིད་མངོན་སུམ་དུ་རྟོགས་པའི་ཉན་ཐོས་
དགྲ་བཅོམ་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་
པ་ཆོས་ཅན། བྱང་སེམས་ཀྱི་སྦྱོར་བའི་མཉམ་ཉིད་ཡིན་པར་ཐལ། རྒྱུ་འབྲས་ངོ་བོ་
གསུམ་ལ་བདེན་ཞེན་འགོག་པའི་ཤེས་རབ་ཀྱིས་ཟིན་པའི་སྦྱོར་བ་ཡིན་པའི་ཕྱིར་ན་
མ་ཁྱབ། གཞན་ཡང་། ཁོ་ན་རེ། ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་
བའི་ཐེག་ཆེན་མཐོང་ལམ་སྡུག་བསྔལ་ཆོས་བཟོད་ཆོས་ཅན། སྐབས་འདིར་དངོས་
སུ་བསྟན་པའི་ཐེག་ཆེན་གྱི་མཐོང་ལམ་ཡིན་པར་ཐལ། སྤྲོས་བྲལ་མངོན་སུམ་དུ་
རྟོགས་པའི་ཐེག་ཆེན་གྱི་མཐོང་ལམ་ཡིན་པའི་ཕྱིར་ན་མ་ཁྱབ། སྐབས་འདིར་དངོས་
སུ་བསྟན་པའི་ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན། མཐོང་ལམ་སྡུག་
བསྔལ་ཆོས་བཟོད་མ་ཡིན་པར་ཐལ། མཐོང་ལམ་སྡུག་བསྔལ་རྗེས་བཟོད་ཡིན་པའི་
ཕྱིར་ན་མ་ཁྱབ། འདོད་མི་ནུས་པར་ཐལ། ཐེག་ཆེན་མཐོང་ལམ་བཟོད་པ་བརྒྱད་པོ་
དེ་ཡིན་ཁྱབ་མཉམ་ཡིན་པའི་ཕྱིར། གཞན་ཡང་། ཐེག་ཆེན་གྱི་མཐོང་ལམ་ཆོས་ཅན།



སྐབས་གསུམ་པའི་རྣམ་བཤད།
13
སྐབས་འདིར་དངོས་སུ་བསྟན་པའི་ཐེག་ཆེན་མཐོང་ལམ་ཡིན་པར་ཐལ། སྐབས་
འདིར་དངོས་བསྟན་པ་གང་ཞིག ཐེག་ཆེན་མཐོང་ལམ་ཡིན་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། ཁྱོད་དང་རྟོག་པའི་གཞི་མཐུན་ཡོད་པའི་ཕྱིར། རྟགས་དེར་
ཐལ༑ ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་
དེ་དེ་ཡིན་པའི་ཕྱིར། གཞན་ཡང་། ཐེག་ཆེན་མཐོང་ལམ་སྡུག་བསྔལ་ཆོས་ཤེས་
ཆོས་ཅན། ཐེག་ཆེན་མཐོང་ལམ་སྡུག་བསྔལ་ཆོས་བཟོད་ཡིན་པར་ཐལ། སྡུག་བདེན་
གྱི་ཆོས་ཉིད་མངོན་སུམ་དུ་རྟོགས་པའི་ཡེ་ཤེས་གང་ཞིག སྟོང་ཉིད་ལ་མི་སྐྲག་པའི་
སེམས་དཔའི་རྣལ་འབྱོར་ཡིན་པའི་ཕྱིར་ན་མ་ཁྱབ་བོ། །
དེ་ལྟར་འདི་དང་ཡང་འདི་དང་། །
ཡང་འདི་ཡིན་ཏེ་རྣམ་གསུམ་པོ། །
འདི་ནི་གནས་སྐབས་གསུམ་པོ་དག །
རྫོགས་པ་ཡོངས་སུ་བསྟན་པ་ཡིན། །
ཤེས་རབ་ཀྱི་ཕ་རོལ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་ལས། ཐམས་ཅད་ཤེས་པ་ཉིད་ཀྱི་སྐབས་ཏེ་གསུམ་པའོ།། །།
སྐབས་གསུམ་པ་རེ་ཞིག་བཤད་ཟིན་ཏོ།། །།



134
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
སྐབས་བཞི་བའི་རྣམ་བཤད།
༈ གཉིས་པ་རྣམ་པ་སྒོམ་པའི་སྦྱོར་བ་བཤད་པ་ལ་བཞི་ལས། དང་པོ། རྣམ་
རྫོགས་སྦྱོར་བ་བཤད་པ་ལ། མཚོན་བྱེད་ཀྱི་ཆོས་བཅུ་གཅིག་ལས།
སྦྱོར་བའི་རྣམ་པ།
དང་པོ་རྣམ་པ་ནི།
གཞི་ཤེས་པ་ཡི་བྱེ་བྲག་རྣམས། །
རྣམ་པ་ཞེས་བྱའི་མཚན་ཉིད་དེ། །
ཀུན་མཁྱེན་ཉིད་ནི་རྣམ་གསུམ་ཕྱིར། །
དེ་ནི་རྣམ་པ་གསུམ་དུ་འདོད། །
རང་གི་མི་མཐུན་ཕྱོགས་ཀྱི་གཉེན་པོར་བྱེད་པའི་ལམ་ཞུགས་ཀྱི་མངོན་
རྟོགས་དེ། གཉེན་ཕྱོགས་ཤེས་རྣམ་གྱི་མཚན་ཉིད། དེ་ལ་དབྱེ་ན། གཞི་ཤེས་ཀྱི་རྣམ་
པ༑ ལམ་ཤེས་ཀྱི་རྣམ་པ། རྣམ་མཁྱེན་གྱི་རྣམ་པ་དང་གསུམ། དང་པོ་གཞི་ཤེས་ཀྱི་
རྣམ་པ་ཤེས་པའི་ལམ་ཤེས་ནི། །
མེད་པའི་རྣམ་པ་ནས་བཟུང་སྟེ། །
མི་གཡོ་བ་ཡི་རྣམ་པའི་བར། །
བདེན་པ་སོ་སོ་ལ་བཞི་དང་། །
ལམ་ལ་དེ་ནི་བཅོ་ལྔར་བཤད། །
གཞི་ཤེས་ཀྱི་རྣམ་པ་སྒོམ་པར་བྱེད་པའི་ཤེས་རབ་ཀྱིས་ཟིན་པའི་སེམས་
དཔའི་རྣལ་འབྱོར། སེམས་དཔའི་རྒྱུད་ཀྱི་གཞི་ཤེས་ཀྱི་དམིགས་པའི་ཆོས་ལ་ལོག་



སྐབས་བཞི་པའི་རྣམ་བཤད།
135
ཕྱོགས་སུ་སྒྲོ་འདོགས་པའི་སྒྲོ་འདོགས་ཀྱི་གཉེན་པོའི་མཚན་ཉིད། གཞི་ཤེས་ཀྱི་
བསྒོམ་བྱའི་རྣམ་པར་གྱུར་པའི་འཕགས་རྒྱུད་ཀྱི་མཁྱེན་པ་གང་ཞིག ཐེག་དམན་གྱི་
རྟོགས་རིགས་སུ་གནས་པ། གཞི་ཤེས་ཀྱི་ཤེས་རྣམ་གྱི་མཚན་ཉིད། དབྱེ་ན། བདེན་
པ་དང་པོ་གསུམ་ལ་སོ་སོར་རྣམ་པ་བཞི་བཞི་དང་། ལམ་བདེན་ལ་བརྟེན་པའི་རྣམ་
པ་བཅོ་ལྔ་ཡོད་པའི་ཕྱིར། སྡུག་བདེན་ལ་དམིགས་པ་བཞི་ཡོད་དེ། སྡུག་བསྔལ་རྟག་
པ་མེད་པ་དང་། དོན་དམ་པར་མི་སྐྱེ་བ་དང་། དོན་གཞན་གྱིས་སྟོང་པ་དང་། རང་
གི་ངོ་བོར་གྱུར་པའི་བདག་གིས་མི་བརྫི་བ་དང་བཞི་མངོན་སུམ་དུ་རྟོགས་པའི་ཤེས་
རབ་ཀྱིས་ཟིན་པའི་བྱང་སེམས་ཀྱི་གཞི་ཤེས་ཀྱི་རྣམ་པ་བཞི་ཡོད་པའི་ཕྱིར། ཀུན་
འབྱུང་ལ་དམིགས་པ་བཞི་ཡོད་དེ། སྲེད་པ་དོན་དམ་པར་གནས་མེད་པ་དང་། ཀུན་
འབྱུང་དོན་དམ་པར་ནམ་མཁའ་དང་འདྲ་བ་དང་། རྟོག་དཔྱོད་དོན་དམ་པར་བརྗོད་
དུ་མེད་པ་དང་། སྲེད་ཚོར་དོན་དམ་པར་མིང་མེད་པ་དང་བཞི་མངོན་སུམ་དུ་རྟོགས་
པའི་ཤེས་རབ་ཀྱིས་ཟིན་པའི་སྒོ་ནས་བཞི་ཡོད་པའི་ཕྱིར། འགོག་བདེན་ལ་དམིགས་
པ་བཞི་ཡོད་དེ། འགོག་པ་དོན་དམ་པར་འགྲོ་བ་མེད་པ་དང༌། ཞི་བ་རྐྱེན་གྱིས་མི་
འཕྲོག་པ་དང་། གྱ་ནོམ་པའི་ཐར་པ་མི་ཟད་པ་དང་། ངེས་འབྱུང་སྐྱེ་བ་མེད་པར་མངོན་
སུམ་དུ་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་བཞི་ཡོད་པའི་ཕྱིར། ལམ་བདེན་
ལ་རྣམ་པ་བཅོ་ལྔ་ཡོད་དེ། བྱེད་པ་པོ་དང་། ཤེས་པ་པོ་དང་། གནས་ནས་འཕོ་བ་
པོ་དང༌། ཉོན་མོངས་འདུལ་བ་པོའི་གང་ཟག་གི་བདག་མེད་པ་མངོན་སུམ་དུ་རྟོགས་
པའི་བྱང་སེམས་ཀྱི་མཐོང་ལམ་བཞི་དང་། ཕྱི་དོན་ངོ་བོ་ཉིད་མེད་པ་དང༌། མ་སྐྱེས་
པ་དང་། མ་འགགས་པ་དང་། གཟོད་མ་ནས་ཞི་བ་དང༌། རང་བཞིན་གྱིས་ཡོངས་སུ་
མྱ་ངན་ལས་འདས་པར་མངོན་སུམ་དུ་རྟོགས་པའི་བྱང་སེམས་ཀྱི་སྒོམ་ལམ་ལྔ་དང་།
ཕྱི་རོལ་དོན་གྱི་ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་དང་།
བག་ཆགས་ཀྱིས་མ་གོས་པ་དང༌། དབྱེ་བའི་སྤྲོས་པ་མེད་པ་དང་། རློམ་པའི་ཞེན་
པ་མེད་པ་དང་། མི་གཡོ་བའི་གཟུང་བྱ་དོན་གཞན་མེད་པར་མངོན་སུམ་དུ་རྟོགས་



136 ྋ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ།
པའི་བྱང་སེམས་ཀྱི་མཐོང་ལམ་དྲུག་ཡོད་པའི་ཕྱིར། གཞི་ཤེས་ཀྱི་ཤེས་རྣམ་ཀྱི་ས་
མཚམས་མཐོང་ལམ་ནས་སངས་རྒྱས་ཀྱི་སའི་བར་དུ་ཡོད།
གཉིས་པ་ལམ་ཤེས་ཀྱི་རྣམ་པ་ཤེས་པའི་ལམ་ཤེས་ནི།
རྒྱུ་དང་ལམ་དང་སྡུག་བསྔལ་དང་། །
འགོག་པ་ལ་ནི་གོ་རིམ་བཞིན། ། །
དེ་དག་བརྒྱད་དང་བདུན་དང་ནི། །
ལྔ་དང་བཅུ་དྲུག་ཅེས་བསྒྲགས་སོ། །
ལམ་ཤེས་ཀྱི་རྣམ་པ་སྒོམ་པར་བྱེད་པའི་སེམས་དཔའི་རྣལ་འབྱོར། སེམས་
དཔའི་རྒྱུད་ཀྱི་ལམ་ཤེས་ཀྱི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་
སྒྲོ་འདོགས་ཀྱི་གཉེན་པོའི་མཚན་ཉིད། ༼མ་དཔེ་ནང་། ལོག་ཕྱོགས་སུ་སྒྲོ་འདོགས་ཀྱི་མཚན་
ཉིད། ཞེས་གསལ།༽ རང་ཐོབ་བྱེད་ཀྱི་ཐབས་སུ་གྱུར་པའི་ལམ་ཤེས་ཀྱི་སྦྱོར་བ་བསྒོམས་
སྟོབས་ཀྱིས་ཐོབ་པའི་ཐེག་ཆེན་འཕགས་པའི་རྒྱུད་ཀྱི་གཉེན་ཕྱོགས་ཤེས་རྣམ་གང་
ཞིག རང་སྲས་བྱང་སེམས་འཕགས་པའི་བཞེད་དོན་སྒྲུབ་ནུས་པ་དེ། ལམ་ཤེས་ཀྱི་
ཤེས་རྣམ་གྱི་མཚན་ཉིད། དབྱེ་ན་བདེན་བཞི་སོ་སོ་ལ་བརྟེན་པའི་སོ་དྲུག་ཡོད་པའི་
ཕྱིར། ཀུན་འབྱུང་ལ་དམིགས་པ་བརྒྱད་ཡོད་དེ། རྒྱུའི་རྣམ་པ་ཡུལ་ལ་འདུན་པའི་སྲེད་
པ་དང་། འདོད་ཆགས་ཀྱི་སྲེད་པ་དང་། ཡང་སྲིད་ལ་དགའ་བ་གསུམ་གྱི་གཉེན་པོ་
བྱང་སེམས་ཀྱི་མཐོང་ལམ་གསུམ། ཀུན་འབྱུང་གི་རྣམ་པ་འདོད་ཆགས་དང་། ཞེ་སྡང་
དང་༑ གཏི་མུག་གསུམ་གྱི་གཉེན་པོ་བྱང་སེམས་ཀྱི་མཐོང་ལམ་གསུམ། རབ་སྐྱེའི་
རྣམ་པ་གཙང་བདེ་རྟག་བདག་ཏུ་འཛིན་པའི་གཉེན་པོ་བྱང་སེམས་ཀྱི་མཐོང་ལམ་
གཅིག རྐྱེན་གྱི་རྣམ་པ་རང་དབང་བའི་སེམས་ཅན་དུ་ཞེན་པའི་གཉེན་པོ་བྱང་སེམས་
ཀྱི་མཐོང་ལམ་གཅིག་སྟེ་བརྒྱད་ཡོད་པའི་ཕྱིར། ལམ་བདེན་ལ་བདུན་ཡོད་དེ། ལམ་
གྱི་རྣམ་པ་ལ་སེམས་ཅན་ཚད་མེད་པ་ལ་ཐར་བའི་གོ་སྐབས་འབྱེད་པ་དང་། འཁོར་
འདས་ཀྱི་མཐའ་གཉིས་དང་མ་འབྲེལ་བར་བྱེད་པའི་མཐོང་ལམ་གཉིས། རིགས་པའི་



སྐབས་བཞི་བའི་རྣམ་བཤད།
137
རྣམ་པ་ལ་ཆོས་ཐམས་ཅད་བདེན་སྟོང་དུ་ཐ་མི་དད་པར་རྟོགས་པ་དང་། ཉན་རང་གི་
ལམ་མཆོག་ཏུ་མི་འཛིན་པའི་མཐོང་ལམ་གཉིས། སྒྲུབ་པའི་རྣམ་པ་ལ་ཆོས་ཐམས་
ཅད་དོན་དམ་པར་མི་རྟོག་པ་དང་། གཞལ་དུ་མེད་པར་རྟོགས་པའི་མཐོང་ལམ་
གཉིས། ངེས་འབྱིན་གྱི་རྣམ་པ་ལ་ཆོས་ཐམས་ཅད་དོན་དམ་པར་ཆགས་པ་མེད་པའི་
རྣམ་པ་ཅན་གྱི་མཐོང་ལམ་གཅིག་རྣམས་སུ་ཡོད་པའི་ཕྱིར། སྡུག་བདེན་ལ་ལྔ་ཡོད་
དེ༑ ཕུང་པོ་མི་རྟག་པ་དང་། སྡུག་བསྔལ་བ་དང་། སྟོང་པ་དང༌། བདག་མེད་པ་དང་།
དོན་དམ་པར་མཚན་ཉིད་མེད་པར་རྟོགས་པའི་བྱང་སེམས་ཀྱི་ལམ་ཤེས་ཀྱི་རྣམ་པ་
དང་ལྔ་ཡོད་པའི་ཕྱིར། འགོག་བདེན་ལ་དམིགས་པ་བཅུ་དྲུག་ཡོད་དེ། འགོག་པའི་
རྣམ་པ་ལ་ནང་དང་ཕྱི་དང་གཉིས་ཀའི་ཆོས་ལ་བདེན་ཞེན་ཅི་རིགས་སྤངས་པའི་
ནང་དང་ཕྱི་དང་ཕྱི་ནང་སྟོང་པ་ཉིད་ཀྱི་རྣམ་པ་གསུམ་རྟོགས་པའི་བྱང་སེམས་ཀྱི་
ལམ་ཤེས་གསུམ་དང་། དེ་བཞིན་དུ་ཞི་བའི་རྣམ་པ་ལ་སྟོང་པ་ཉིད་དང༌། ཆེན་པོ་
དང་། དོན་དམ་པ་དང་། འདུས་བྱས་དང༌། འདུས་མ་བྱས་དང་། མཐའ་ལས་འདས་
པ་དང་། ཐོག་མ་དང་མཐའ་མ་མེད་པ་དང༌། དོར་བ་མེད་པ་སྟོང་པ་ཉིད་ཀྱི་རྣམ་པ་
བརྒྱད་རྟོགས་པའི་ལམ་ཤེས་བརྒྱད། གྱ་ནོམ་པའི་རྣམ་པ་ལ་རང་བཞིན་སྟོང་པ་ཉིད་
ཀྱི་རྣམ་པ་རྟོགས་པའི་ལམ་ཤེས་གཅིག ངེས་འབྱུང་གི་རྣམ་པ་ལ་ཆོས་ཐམས་ཅད་
དང་༑ རང་གི་མཚན་ཉིད་དང་། མི་དམིགས་པ་སྟོང་པ་ཉིད་ཀྱི་རྣམ་པ་གསུམ་རྟོགས་
པའི་ལམ་ཤེས་གསུམ། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པ་རྟོགས་
པའི་ལམ་ཤེས་ཀྱི་རྣམ་པ་གཅིག་རྣམས་སུ་ཡོད་པའི་ཕྱིར། ལམ་ཤེས་ཀྱི་ཤེས་རྣམ་
གྱི་ས་མཚམས་ཐེག་ཆེན་གྱི་མཐོང་ལམ་ནས་སངས་རྒྱས་ཀྱི་སའི་བར་དུ་ཡོད། །
གསུམ་པ་རྣམ་མཁྱེན་གྱི་རྣམ་པ་ཤེས་པའི་ལམ་ཤེས་ནི།
དྲན་པ་ཉེར་བཞག་ནས་བཟུང་སྟེ། །
སངས་རྒྱས་རྣམ་པའི་མཐར་ཐུག་རྣམས། །
ལམ་གྱི་བདེན་པའི་རྗེས་མཐུན་པ། །



13g
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཀུན་མཁྱེན་གསུམ་དུ་ཕྱེ་བས་ན། །
སློབ་མ་བྱང་ཆུབ་སེམས་དཔའ་དང་། །
སངས་རྒྱས་རྣམས་ལ་རིམ་བཞིན་དེ། །
སུམ་ཅུ་བདུན་དང་སུམ་ཅུ་བཞི། །
སུམ་ཅུ་རྩ་དགུ་དག་ཏུ་བཞེད། །
རྣམ་མཁྱེན་གྱི་རྣམ་པ་ལེགས་པར་ཤར་ནས་སྒོམ་པར་བྱེད་པའི་ཤེས་རབ་
ཀྱིས་ཟིན་པའི་སེམས་དཔའི་རྣལ་འབྱོར། སེམས་དཔའི་རྒྱུད་ཀྱི་རྣམ་མཁྱེན་གྱི་
དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་འདོགས་ཀྱི་གཉེན་པོའི་
མཚན་ཉིད། རབ་ཐོབ་བྱེད་ཀྱི་ཐབས་སུ་གྱུར་པའི་རྣམ་མཁྱེན་གྱི་སྦྱོར་བ་བསྒོམས་
སྟོབས་ཀྱིས་ཐོབ་པའི་ཤེས་རྣམ་མཐར་ཐུག་གང་ཞིག སངས་རྒྱས་འཕགས་པའི་
རྒྱུད་ཀྱི་བཞེད་དོན་ཕུན་ཚོགས་སྒྲུབ་ནུས་དེ། རྣམ་མཁྱེན་གྱི་ཤེས་རྣམ་གྱི་མཚན་
ཉིད། རྣམ་མཁྱེན་གྱི་རྣམ་པ་ལ་དབྱེ་ན། ཉན་ཐོས་ལ་ཡོད་པ་དང་རྗེས་སུ་མཐུན་པའི་
སུམ་ཅུ་རྩ་བདུན། བྱང་སེམས་ལ་ཡོད་པ་དང་རྗེས་སུ་མཐུན་པའི་སུམ་ཅུ་རྩ་བཞི།
ཐུན་མོང་མ་ཡིན་པའི་རྣམ་མཁྱེན་གྱི་ཤེས་རྣམ་སུམ་ཅུ་རྩ་དགུ་རྣམས་སུ་ཡོད་པའི་
ཕྱིར། དང་པོ་ལ། སྡེ་ཚན་བདུན་དུ་སྡེབས་པ་ལས། དང་པོ་དྲན་པ་ཉེར་བཞག་ནི།
ལུས་ཚོར་སེམས་ཆོས་བཞི་རེ་རེ་ལ་རང་དང་སྤྱིའི་མཚན་ཉིད་གཉིས་གཉིས་ཀྱིས་
བརྟགས་ཏེ། སྒོམ་པར་བྱེད་པའི་དྲན་པ་དང་ཤེས་རབ་གང་རུང་གིས་བསྡུས་པའི་
ལམ་ཞུགས་ཀྱི་མཁྱེན་པ་དེ། དྲན་པ་ཉེར་བཞག་གི་མཚན་ཉིད། དེ་ལ་དབྱེ་ན། ལུས་
དྲན་པ་ཉེ་བར་བཞག་པ། ཚོར་བ། སེམས། ཆོས་དྲན་པ་ཉེ་བར་བཞག་པ་རྣམས་སུ་
ཡོད། ས་མཚམས་ཚོགས་ལམ་ནས་སངས་རྒྱས་ཀྱི་སའི་བར་དུ་ཡོད། །
གཉིས་པ་ཡང་དག་སྤོང་བ་ནི། སྤང་གཉེན་ལ་འདོར་ལེན་བྱེད་པར་སྤྲོ་བའི་
བརྩོན་འགྲུས་སུ་གྱུར་པའི་ལམ་ཞུགས་ཀྱི་མཁྱེན་པ་དེ། ཡང་དག་སྤོང་བའི་མཚན་
ཉིད། དབྱེ་ན། དགེ་བ་མ་སྐྱེས་པ་བསྐྱེད་པ། སྐྱེས་པ་རྣམས་ཡང་དག་པར་སྤེལ་བ།



སྐབས་བཞི་པའི་རྣམ་བཤད།
1
མི་དགེ་བ་མ་སྐྱེས་པ་མི་བསྐྱེད་པ། སྐྱེས་པ་རྣམས་ཡང་དག་པ་སྤོང་བ་བཞི་ཡོད། ས་
མཚམས་ཚོགས་ལམ་ནས་སངས་རྒྱས་ཀྱི་སའི་བར་དུ་ཡོད། །
གསུམ་པ་རྫུ་འཕྲུལ་གྱི་རྐང་པ་ནི། ཉེས་པ་ལྔ་ཡི་གཉེན་པོར་སྤོང་བའི་འདུ་
བྱེད་བརྒྱད་དང་ལྡན་པའི་ཏིང་ངེ་འཛིན་དུ་གྱུར་པའི་ལམ་ཞུགས་ཀྱི་མཁྱེན་པ་དེ། རྫུ་
འཕྲུལ་གྱི་རྐང་པའི་མཚན་ཉིད། དབྱེ་ན། འདུན་པའི་རྫུ་འཕྲུལ་གྱི་རྐང་པ་དང་། བརྩོན་
འགྲུས་ཀྱི་རྫུ་འཕྲུལ་གྱི་རྐང་པ་དང༌། སེམས་པའི་ ༼མ་དཔེ་ནང་། སེམས་ཀྱི་རྫུ་འཕྲུལ་གྱི་
རྐང་པ། ཞེས་གསལ་།༽ རྫུ་འཕྲུལ་གྱི་རྐང་པ་དང་། དཔྱོད་པའི་རྫུ་འཕྲུལ་གྱི་རྐང་པ་དང་
བཞི་ཡོད། ས་མཚམས་ཚོགས་ལམ་ནས་སངས་རྒྱས་ཀྱི་སའི་བར་ན་ཡོད།
བཞི་པ་དབང་པོ་ནི། རང་འབྲས་འཕགས་ལམ་སྐྱེད་པ་ལ་རང་དབང་དུ་གྱུར་
པའི་མཁྱེན་པ། བྱང་ཕྱོགས་སོ་བདུན་གྱི་ནང་ཚན་དུ་གྱུར་པའི་དབང་པོའི་མཚན་ཉིད།
དབྱེ་ན། དད་པའི་དབང་པོ། བརྩོན་འགྲུས། དྲན་པ། ཏིང་ངེ་འཛིན། ཤེས་རབ་ཀྱི་
དབང་པོ་དང་ལྔ་ཡོད། ས་མཚམས་ནི། སྦྱོར་ལམ་དྲོད་ནས་སངས་རྒྱས་ཀྱི་སའི་བར་
དུ་ཡོད། །
ལྔ་པ་སྟོབས་ནི། རང་གི་མི་མཐུན་ཕྱོགས་ཀྱིས་བརྫི་བར་མི་ནུས་པའི་མཁྱེན་
པ་ནི། བྱང་ཕྱོགས་སོ་བདུན་གྱི་ནང་ཚན་དུ་གྱུར་པའི་རྣམ་བྱང་གི་སྟོབས་ཀྱི་མཚན་
ཉིད། དབྱེ་ན། དེར་གྱུར་པའི་དད་པའི་སྟོབས། བརྩོན་འགྲུས། དྲན་པ། ཏིང་ངེ་འཛིན།
ཤེས་རབ་ཀྱི་སྟོབས་དང་ལྔ་ཡོད། ས་མཚམས་སྦྱོར་ལམ་བཟོད་པ་ནས་སངས་རྒྱས་
ཀྱི་སའི་བར་དུ་ཡོད། །
དྲུག་པ་བྱང་ཆུབ་ཡན་ལག་ནི། རང་གི་འབྲས་བུར་གྱུར་པའི་བྱང་ཆུབ་ཀྱི་རྒྱུ་
བྱེད་པའི་འཕགས་རྒྱུད་ཀྱི་མཁྱེན་པ་དེ། བྱང་ཆུབ་ཡན་ལག་གི་མཚན་ཉིད། དབྱེ་ན།
དྲན་པ་དང༌། ཆོས་རབ་ཏུ་རྣམ་འབྱེད་དང་། བརྩོན་འགྲུས་དང༌། དགའ་བ་དང་། ཤིན་
སྦྱངས་དང་། ཏིང་ངེ་འཛིན་དང་། བཏང་སྙོམས་ཡང་དག་བྱང་ཆུབ་ཀྱི་ཡན་ལག་དང་
བདུན་ཡོད། ས་མཚམས་མཐོང་ལམ་ནས་སངས་རྒྱས་ཀྱི་སའི་བར་ན་ཡོད།



14
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་པ།
བདུན་པ་འཕགས་ལམ་ཡན་ལག་ནི། རང་འབྲས་འཕགས་ལམ་གྱི་རྒྱུར་གྱུར་
པའི་འཕགས་རྒྱུད་ཀྱི་མཁྱེན་པ་དེ། འཕགས་ལམ་ཡན་ལག་གི་མཚན་ཉིད། དབྱེ་ན།
ཡང་དག་པའི་ལྟ་བ་འཕགས་པའི་ལམ་ཡན་ལག་དང་། ཡག་དག་པའི་རྟོག་པ། ཡང་
དག་པའི་ངག ཡང་དག་པའི་ལས་ཀྱི་མཐའ། ཡག་དག་པའི་འཚོ་བ། ཡང་དག་པའི་
རྩོལ་བ། ཡང་དག་པའི་དྲན་པ། ཡང་དག་པའི་ཏིང་ངེ་འཛིན་འཕགས་པའི་ལམ་ཡན་
ལག་དང་བརྒྱད་ཡོད། ས་མཚམས་མཐོང་ལམ་ནས་སངས་རྒྱས་ཀྱི་སའི་བར་དུ་
ཡོད།
།
གཉིས་པ་བྱང་ཆུབ་སེམས་དཔའ་ལ་ཡོད་པ་དང་རྗེས་སུ་མཐུན་པའི་རྣམ་
མཁྱེན་གྱི་རྣམ་པ་སྡེ་ཚན་དུ་སྡེབས་པ་ལ་དྲུག་ལས། དང་པོ་གཉེན་པོའི་ལམ་ནི། རང་
གི་བསལ་བྱར་གྱུར་པའི་སྒྲོ་འདོགས་ཀྱི་ཞེན་ཡུལ་མེད་པར་རྟོགས་པའི་སྒོ་ནས་རང་
གི་བསལ་བྱར་གྱུར་པའི་སྒྲོ་འདོགས་འཇོམས་པར་ནུས་པས་རབ་ཏུ་ཕྱེ་བའི་མཁྱེན་
པ་དེ། འདིར་བསྟན་གཉེན་པོའི་ལམ་གྱི་མཚན་ཉིད། དབྱེ་ན། དེར་གྱུར་པའི་ཡུལ་ཅན་
རྣམ་ཐར་སྒོ་གསུམ་ཡོད། ས་མཚམས་ཚོགས་ལམ་ནས་སངས་རྒྱས་ཀྱི་སའི་བར་ན་
ཡོད།
གཉིས་པ་སྤྲུལ་པའི་ལམ་ནི། རང་གི་བདག་རྐྱེན་དུ་གྱུར་པའི་རབ་མཐའི་
བསམ་གཏན་ལ་བརྟེན་ནས་སྙོམས་འཇུག་གི་སྒྲིབ་པ་ཅི་རིགས་ལས་གྲོལ་ཞིང་སྤྲུལ་
སྒྱུར་སྣ་ཚོགས་སྟོན་པར་ནུས་པས་རབ་ཏུ་ཕྱེ་བའི་མཁྱེན་པ་དེ། སྐབས་འདིར་བསྟན་
གྱི་སྤྲུལ་པའི་ལམ་གྱི་མཚན་ཉིད། དབྱེ་ན། གཟུགས་ཅན་གཟུགས་ལ་ལྟ་བའི་རྣམ་
ཐར༑ གཟུགས་མེད་གཟུགས་ལ་ལྟ་བའི་རྣམ་ཐར། གེགས་སེལ་སྡུག་པའི་རྣམ་ཐར་
དང་གསུམ་ཡོད། ས་མཚམས་ཚོགས་ལམ་ནས་སངས་རྒྱས་ཀྱི་སའི་བར་དུ་ཡོད།
གསུམ་པ་མཐོང་ཆོས་བདེར་གནས་ཀྱི་ལམ་ནི། རྣམ་ཐར་ཐོབ་ཟིན་གྱི་གང་
ཟག་གི་རྒྱུད་ཀྱི་རིགས་པའི་ ༼མ་དཔེ་ནང་། གང་ཟག་གི་རྒྱུད་ཀྱི་རང་སའི་ཉོན་མོངས་པས་མ་
བསླད་པའི་མཁྱེན་བ། ཞེས་གསལ།༽ ཉོན་མོངས་པས་མ་བསླད་པའི་མཁྱེན་པ་དེ། མཐོང་



སྐབས་བཞི་བའི་རྣམ་བཤད།
141
ཆོས་ལ་བདེ་བར་གནས་པའི་ལམ་གྱི་མཚན་ཉིད། དབྱེ་ན། དེར་གྱུར་པའི་གཟུགས་
མེད་ཀྱི་རྣམ་ཐར་བཞི་དང་འགོག་པའི་རྣམ་ཐར་གཅིག་སྟེ་ལྔ་ཡོད། ས་མཚམས་རྣམ་
ཐར་ཐོབ་པ་ནས་འཇོག ་
བཞི་པ་འདས་ལམ་ལ་དགུ་ཡོད་དེ། དེར་གྱུར་པའི་བསམ་གཏན་གྱི་དངོས་
གཞི་བཞི། གཟུགས་མེད་ཀྱི་དངོས་གཞི་བཞི། འགོག་སྙོམས་དང་དགུ་ལས། གཞན་
བརྒྱད་གོ་སླ་བས་འདིར་མ་གསུངས་ལ། དགུ་པ་ནི། དགག་གཞི་ཡིད་ཀྱི་རྣམ་ཤེས་ཕྲ་
མོའི་སྟེང་དུ་དགག་བྱ་མཚུངས་ལྡན་རགས་པ་བཀག་པས་རབ་ཏུ་ཕྱེ་བའི་རིགས་སུ་
གནས་པའི་འཕགས་རྒྱུད་ཀྱི་སྙོམས་འཇུག་ཏུ་གྱུར་པའི་ལྡན་མིན་འདུ་བྱེད། འགོག་
སྙོམས་ཀྱི་མཚན་ཉིད། །
ལྔ་པ་སྤོང་ལམ་ནི། རང་གི་ངོ་སྐལ་གྱི་སྤང་བྱར་གྱུར་པའི་སྒྲིབ་པའི་དངོས་
གཉེན་བྱེད་པའི་ཟག་མེད་ཡེ་ཤེས། བར་ཆད་མེད་ལམ་གྱི་མཚན་ཉིད། ས་མཚམས་
མཐོང་ལམ་གྱི་ཐོག་མ་ནས་རྒྱུན་མཐའི་བར་དུ་ཡོད། རང་གི་དངོས་ཀྱི་ཉེར་ལེན་དུ་
གྱུར་པའི་བར་ཆད་མེད་ལམ་གྱི་ངོ་སྐལ་གྱི་སྒྲིབ་པ་ལས་གྲོལ་བའི་མཉམ་བཞག་ཡེ་
ཤེས། རྣམ་གྲོལ་ལམ་གྱི་མཚན་ཉིད། ས་མཚམས་མཐོང་ལམ་རྣམ་གྲོལ་ལམ་ནས་
སངས་རྒྱས་ཀྱི་སའི་བར་དུ་ཡོད།
དྲུག་པ་སངས་རྒྱས་ཀྱི་ལམ་ནི། སངས་རྒྱས་ཀྱི་སར་བགྲོད་པར་བྱེད་པའི་
ལམ་གྱི་རིགས་སུ་གནས་པའི་མཁྱེན་པ་སངས་རྒྱས་ཀྱི་ལམ་གྱི་མཚན་ཉིད། དབྱེ་ན།
ཕར་ཕྱིན་བཅུ་ཉམས་སུ་ལེན་པའི་སྦྱོར་བ་བཅུ་ཡོད། ས་མཚམས་ཚོགས་ལམ་ནས་
སངས་རྒྱས་ཀྱི་སའི་བར་ན་ཡོད། །
གསུམ་པ་ཐུན་མོང་མ་ཡིན་པའི་རྣམ་མཁྱེན་གྱི་ཤེས་རྣམ་སྡེ་ཚན་བདུན་
སྡེབས་པ་ལས། དང་པོ་སྟོབས་ནི། རང་གི་མི་མཐུན་ཕྱོགས་ཀྱིས་བརྫི་བར་མི་ནུས་
པའི་མཁྱེན་པ་མཐར་ཐུག་དེ། སངས་རྒྱས་ཀྱི་སྟོབས་ཀྱི་མཚན་ཉིད། དབྱེ་ན། གནས་
དང་གནས་མིན་མཁྱེན་པའི་སྟོབས། ལས་ཀྱི་རྣམ་སྨིན། མོས་པ་སྣ་ཚོགས། འཇིག་



14
142
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ།
རྟེན་གྱི་ཁམས་དུ་མ། དབང་པོ་མཆོག་དང་མཆོག་མིན། ཐམས་ཅད་དུ་འགྲོ་བའི་
ལམ༑ ཀུན་ནས་ཉོན་མོངས་དང་རྣམ་པར་བྱང་བ། སྔོན་གནས་རྗེས་སུ་དྲན་པ། འཆི་
འཕོ་དང་སྐྱེ་བ། ཟག་པ་ཟད་པ་མཁྱེན་པའི་སྟོབས་དང་བཅུ་ཡོད། ས་མཚམས་སངས་
རྒྱས་ཀྱི་ས་ཁོ་ནར་ཡོད། །
གཉིས་པ་མི་འཇིགས་པ་ནི། དམ་པའི་ཆོས་སྟོན་པ་ལ་འཁོར་གྱི་ནང་དུ་བག་
ཚ་བ་མེད་པས་རབ་ཏུ་ཕྱེ་བའི་མཐར་ཐུག་གི་མཁྱེན་པ་དེ། རྣམ་མཁྱེན་གྱི་ཤེས་རྣམ་
དུ་གྱུར་པའི་མི་འཇིགས་པའི་མཚན་ཉིད། དབྱེ་ན། རང་དོན་སྤངས་པ་དམ་བཅའ་བ་
ལ་མི་འཇིགས་པ། རྟོགས་པ་དམ་བཅའ་བ་ལ། གཞན་དོན་སྤང་བྱ་དམ་བཅའ་བ་ལ།
གཉེན་པོ་དམ་བཅའ་བ་ལ་མི་འཇིགས་པ་དང་བཞི་ཡོད། ས་མཚམས་སངས་རྒྱས་
ཀྱི་ས་ཁོ་ནར་ཡོད།
གསུམ་པ་སོ་སོ་ཡང་དག་རིག་པ་ནི། རང་གི་བདག་རྐྱེན་དུ་གྱུར་པའི་རབ་
མཐའི་བསམ་གཏན་ལ་བརྟེན་ནས་བཤད་བྱ་དང་འཆད་བྱེད་ལ་ཆགས་ཐོགས་
སྤངས་པས་རབ་ཏུ་ཕྱེ་བའི་མཐར་ཐུག་གི་མཁྱེན་པ་དེ། རྣམ་མཁྱེན་གྱི་ཤེས་རྣམ་
དུ་གྱུར་པའི་སོ་སོ་ཡང་དག་རིག་པའི་མཚན་ཉིད། དབྱེ་ན། ཆོས་སོ་སོ་ཡང་དག་
རིག་པ། དོན། ངེས་ཚིག སྤོབས་པ་སོ་སོ་ཡང་དག་པར་རིག་པ་དང་བཞི་ཡོད། ས་
མཚམས་སངས་རྒྱས་ཀྱི་ས་ཁོ་ནར་ཡོད། །
བཞི་པ་སངས་རྒྱས་ཀྱི་ཆོས་མ་འདྲེས་པ་ནི། རང་གི་བདག་རྐྱེན་དུ་གྱུར་
པའི་རབ་མཐའི་བསམ་གཏན་ལ་བརྟེན་ནས་འཕགས་ཆུང་འོག་མ་རྣམས་དང་ཡོན་
ཏན་གྱི་རིགས་དང་། སྡེ་ཚན་ཅུང་ཟད་ཀྱང་མ་འདྲེས་པས་རབ་ཏུ་ཕྱེ་བའི་མཐར་ཐུག་
གི་མཁྱེན་པ་དེ། སངས་རྒྱས་ཀྱི་ཆོས་མ་འདྲེས་པའི་མཚན་ཉིད། དབྱེ་ན། སྤྱོད་པས་
བསྡུས་པ་དྲུག རྟོགས་པས་བསྡུས་པ་དྲུག འཕྲིན་ལས་ཀྱི་བསྡུས་པ་གསུམ། ཡེ་
ཤེས་ཀྱི་བསྡུས་པ་གསུམ་སྟེ་བཅོ་བརྒྱད་ཡོད། དང་པོ་གྲུབ་སྟེ། སེམས་ཅན་བརྫི་བ་
སོགས་སྐུ་འཁྲུལ་པ་མི་མངའ་བ། གསུང་ཅ་ཅོ་མི་མངའ་བ། ཐུགས་བྱ་བ་ཤོར་བའི་



143
སྐབས་བཞི་པའི་རྣམ་བཤད།
དྲན་པ་ཉམས་པ་མི་མངའ་བ། ཐུགས་མཉམ་གཞག་ལས་གཡོ་བ་མི་མངའ་བ། སྲིད་
ཞི་ལ་མི་མཐུན་པའི་ཐ་དད་པར་འཛིན་པ་མི་མངའ་བ། འདུལ་བ་དུས་ལས་ཡོལ་བའི་
མ་བརྟགས་བཏང་སྙོམས་མི་མངའ་བ་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ།
སེམས་ཅན་གྱི་དོན་དང༌། བྱམས་བརྩེའི་འདུན་པ་ཉམས་པ་མི་མངའ་བ། ཡུལ་དང་
དུས་སུ་གཤེགས་པའི་བརྩོན་འགྲུས་ཉམས་པ་མི་མངའ་བ། སེམས་ཅན་གྱི་སྤྱོད་པ་
དང་འདུལ་བའི་ཐབས་སོགས་དྲན་ལམ་དུ་བཞག་པས་ཕྱིས་དེ་ལ་བསམ་མི་དགོས་
པས་དྲན་པ་ཉམས་པ་མི་མངའ་བ། ཆོས་ཐམས་ཅད་ཀྱི་དེ་བཞིན་ཉིད་ལ་ཏིང་ངེ་
འཛིན་ཉམས་པ་མི་མངའ་བ། ཆོས་སྟོན་པ་མཁྱེན་པ་མི་ཟད་པའི་ཤེས་རབ་ཉམས་པ་
མི་མངའ་བ། ཇི་སྲིད་བར་སེམས་ཅན་གྱི་དོན་མཛད་པའི་རྣམ་གྲོལ་ལས་ཉམས་པ་མི་
མངའ་བ་རྣམས་སུ་ཡོད་པའི་ཕྱིར། གསུམ་པ་གྲུབ་སྟེ། སེམས་ཅན་འདུལ་བའི་སྐུའི་
འཕྲིན་ལས། འགྲོ་བློ་དང་མཐུན་པར་འདོམས་པའི་གསུང་གི་འཕྲིན་ལས། བྱམས་པ་
ཆེན་པོ་དང་ལྡན་པའི་ཐུགས་ཀྱི་འཕྲིན་ལས་རྣམས་སུ་ཡོད་པའི་ཕྱིར། བཞི་པ་གྲུབ་
སྟེ༑ འདས་པ་དང་མ་འོངས་པ་དང་ད་ལྟར་གྱུར་པའི་ཆོས་ཐམས་ཅད་བཞེད་པ་ཙམ་
གྱིས་མཁྱེན་པས་མ་ཆགས་ཤིང་། ཐམས་ཅད་མཁྱེན་པས་མ་ཐོགས་པའི་ཡེ་ཤེས་
རྣམས་སུ་ཡོད་པའི་ཕྱིར། ས་མཚམས་སངས་རྒྱས་ཀྱི་ས་ཁོ་ནར་ཡོད། །
ལྔ་པ་དེ་བཞིན་ཉིད་ནི། སངས་རྒྱས་ཐམས་ཅད་ཀྱིས་བཤད་པའི་དེ་བཞིན་
ཉིད་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པའི་ཡེ་ཤེས་དེ། གཞུང་འདིའི་
དངོས་ཀྱི་བསྟན་བྱའི་གཙོ་བོར་གྱུར་པའི་དེ་བཞིན་ཉིད་ཀྱི་རྣམ་པར་གྱུར་པའི་རྣམ་
མཁྱེན་གྱི་ཤེས་རྣམ་གྱི་མཚན་ཉིད། །
དྲུག་པ་རང་བྱུང་གི་རྣམ་པ་ནི། ཆོས་ཀྱི་འཁོར་ལོ་མ་ལུས་པ་བསྐོར་བ་ལ་
དབང་བསྒྱུར་ཐོབ་པས་རབ་ཏུ་ཕྱེ་བའི་མཐར་ཐུག་གི་ཡེ་ཤེས། རང་བྱུང་གི་རྣམ་པར་
གྱུར་པའི་རྣམ་མཁྱེན་གྱི་ཤེས་རྣམ་གྱི་མཚན་ཉིད།
བདུན་པ་སངས་རྒྱས་ཉིད་ཀྱི་རྣམ་པ་ནི། ཆོས་ཐམས་ཅད་མངོན་པར་རྟོགས་



144
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
པ་མཐར་ཕྱིན་པའི་ཡེ་ཤེས་དེ། སངས་རྒྱས་ཉིད་ཀྱི་རྣམ་པར་གྱུར་པའི་རྣམ་མཁྱེན་
གྱི་ཤེས་རྣམ་གྱི་མཚན་ཉིད། དེ་གསུམ་གའི་ས་མཚམས་སངས་རྒྱས་ཀྱི་ས་ཁོ་ནར་
ཡོད། །
འདི་དག་གི་སྐབས་སུ་མཐའ་དཔྱད་པ་ལ། མཁས་པ་ཁ་ཅིག ཤེས་བྱ་ཆོས་
ཅན༑ བྱེ་བྲག་ཡིན་པར་ཐལ། རྣམ་པ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ།
གཞི་གྲུབ་པའི་ཕྱིར། གཞན་ཡང་། ཁྱོད་ཀྱི་རྣམ་པ་ཡོད་ན་ཁྱོད་ཡོད་པས་ཁྱབ་པར་
ཐལ༑ ཁྱོད་ཀྱི་ཁྱད་ཆོས་ཡོད་ན་ཁྱོད་ཡོད་པས་ཁྱབ་པའི་ཕྱིར་ན་མ་ཁྱབ། གང་ཟག་
གི་བདག་ཆོས་ཅན། ཁྱོད་ཡོད་པར་ཐལ། ཁྱོད་ཀྱི་རྣམ་པ་ཡོད་པའི་ཕྱིར་ན་མ་ཁྱབ།
རྟགས་དེར་ཐལ། གང་ཟག་གི་བདག་ཏུ་འཛིན་པའི་རྟོག་པ་དེ་དེ་ཡིན་པའི་ཕྱིར། མི་
རྟག་པ་ཆོས་ཅན། སྡུག་བསྔལ་བདེན་པ་ཡིན་པར་ཐལ། སྡུག་བསྔལ་བདེན་པའི་རྣམ་
པ་ཡིན་པའི་ཕྱིར་ན་མ་ཁྱབ། རྟགས་གྲུབ་པར་ཐལ། བདེན་བཞིའི་རྣམ་པ་བཅུ་དྲུག་
ཡོད་པའི་ཕྱིར། གཞན་ཡང་། མི་རྟག་པ་ཆོས་ཅན། དགེ་བ་ཡིན་པར་ཐལ། བསྒོམ་
བྱ་ཡིན་པའི་ཕྱིར་ན་མ་ཁྱབ། དེར་ཐལ། མི་རྟག་པ་རྟོགས་པའི་བློ་སྒོམ་པའི་གང་ཟག་
དེས་མི་རྟག་པ་སྒོམ་པའི་ཕྱིར་ཏེ། རང་ལུགས་ལ་ཤེས་རྣམ་དང་དོན་རྣམ་གཉིས་ཀ་
བསྒོམ་བྱ་ཡིན་ལ། ཤེས་རྣམ་སྒོམ་པ་དེས་ཀྱང་དོན་རྣམ་སྒོམ་ལ། དོན་རྣམ་སྒོམ་པ་
དེས་ཀྱང་ཤེས་རྣམ་སྒོམ་པར་ཁས་ལེན་དགོས་པའི་ཕྱིར། གཞན་ཡང་། གཞི་ཤེས་
འཛིན་པའི་རྟོག་པ་ཆོས་ཅན། གཞི་ཤེས་ཀྱི་ཤེས་རྣམ་ཡིན་པར་ཐལ། གཞི་ཤེས་ཀྱི་
རྣམ་པ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། གཞི་ཤེས་ཀྱི་རྣམ་པར་སྐྱེས་
པའི་བློ་ཡིན་པའི་ཕྱིར། དེར་ཐལ། གཞི་ཤེས་འཛིན་པའི་རྟོག་པ་ཡིན་པའི་ཕྱིར། རྩ་
བར་འདོད་མི་ནུས་པར་ཐལ། སོ་སོ་སྐྱེ་བོའི་རྒྱུད་ཀྱིས་བསྡུས་པའི་ཁྱོད་ཡོད་པའི་
ཕྱིར། གཞན་ཡང་། གཞི་ཤེས་ཉམས་སུ་མྱོང་བའི་རང་རིག་ཆོས་ཅན། གཞི་ཤེས་ཀྱི་
དོན་རྣམ་ཡིན་པར་ཐལ། གཞི་ཤེས་ཀྱི་རྣམ་པ་ཡིན་པའི་ཕྱིར་ན་མ་ཁྱབ། རྟགས་དེར་
ཐལ༑ གཞི་ཤེས་ཀྱི་འཛིན་རྣམ་ཡིན་པའི་ཕྱིར། དེར་ཐལ། སློབ་དཔོན་སེངྒེ་བཟང་པོས་



སྐབས་བཞི་བའི་རྣམ་བཤད།
145
འཛིན་རྣམ་ཁས་ལེན་པའི་ཕྱིར། མཁས་པ་ཁ་ཅིག ལམ་ཤེས་ཀྱི་རྣམ་པ་ཡིན་ན། ལམ་
ཤེས་ཀྱིས་རྟོགས་པས་ཁྱབ་ཅེས་གསུངས་ན། ལམ་ཤེས་དེའི་རྣམ་པ་ཡིན་ན། ལམ་
ཤེས་དེས་རྟོགས་པས་ཁྱབ་པར་ཐལ། ཁྱོད་ཀྱི་དམ་བཅའ་དེ་འཐད་པའི་ཕྱིར། འདོད་
ན༑ ཐེག་ཆེན་མཐོང་ལམ་བར་ཆད་མེད་ལམ་ཉམས་སུ་མྱོང་བའི་རང་རིག་ཆོས་ཅན།
ཐེག་ཆེན་མཐོང་ལམ་བར་ཆད་མེད་ལམ་གྱིས་རྟོགས་པར་ཐལ། ཐེག་ཆེན་མཐོང་
ལམ་བར་ཆད་མེད་ལམ་གྱི་རྣམ་པ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་
ཐལ༑ དེའི་འཛིན་རྣམ་ཡིན་པའི་ཕྱིར། རྟགས་དེར་ཐལ། ཁྱོད་གཞན་རིག་གི་ཤེས་
པ་ཡིན་པའི་ཕྱིར། རྟགས་སླ། གཞན་ཡང་། ཉན་ཐོས་སྦྱོར་ལམ་ཆོས་ཅན། དོར་བྱ་
ཀུན་ནས་ཉོན་མོངས་ཕྱོགས་སུ་གཏོགས་པར་ཐལ། སོ་སོ་སྐྱེ་བོའི་ཤེས་པ་ཡིན་པའི་
ཕྱིར་ན་མ་ཁྱབ། འདོད་མི་ནུས་པར་ཐལ། བླང་བྱ་གཉེན་པོའི་ཕྱོགས་ཀྱི་ཤེས་རྣམ་
ཡིན་པའི་ཕྱིར། གཞན་ཡང་། ཉན་ཐོས་སྦྱོར་ལམ་སྡུག་བསྔལ་བདེན་པ་ཡིན་པར་
ཐལ༑ ཉན་ཐོས་སྦྱོར་ལམ་པ་སྡུག་བདེན་ཡིན་པའི་ཕྱིར་ན་མ་ཁྱབ། ཤེས་པ་ཆོས་ཅན༑
ཤེས་པ་དང་ཐ་དད་ཡིན་པར་ཐལ། ཤེས་རྣམ་ཡིན་པའི་ཕྱིར་ན་མ་ཁྱབ། འདོད་མི་
ནུས་པར་ཐལ། ཁྱོད་ཁྱོད་དང་གཅིག་ཡིན་པའི་ཕྱིར། མ་གྲུབ་ན། ཤེས་པ་ཆོས་ཅན༑
དེར་ཐལ། རྣམ་མཁྱེན་གྱི་གཞལ་བྱ་ཡིན་པའི་ཕྱིར། །
གཞན་ཡང་། རྣམ་མཁྱེན་འཛིན་པའི་རྟོག་པ་ཆོས་ཅན། རྣམ་མཁྱེན་གྱི་
ཁྱད་ཆོས་ཡིན་པར་ཐལ། རྣམ་མཁྱེན་གྱི་རྣམ་པ་ཡིན་པའི་ཕྱིར་ན་མ་ཁྱབ། མ་གྲུབ་
ན༑ དེར་ཐལ། རྣམ་མཁྱེན་གྱི་རྣམ་པར་སྐྱེས་པའི་ཕྱིར། མ་གྲུབ་ན། དེར་ཐལ། རྣམ་
མཁྱེན་གྱི་རྣམ་པར་ཤར་བའི་བློ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། རྣམ་
མཁྱེན་གྱི་ཁྱད་ཆོས་མ་ཡིན་པར་ཐལ། སྒྲ་དོན་འདྲེས་རུང་དུ་འཛིན་པའི་རྟོག་པ་ཡིན་
པའི་ཕྱིར། རྣམ་མཁྱེན་གྱི་དོན་རྣམ་ཡིན་ན་རྣམ་མཁྱེན་ཡིན་དགོས་པར་ཐལ། རྣམ་
མཁྱེན་གྱི་ཤེས་རྣམ་ཡིན་ན་རྣམ་མཁྱེན་ཡིན་དགོས་པའི་ཕྱིར་ན་མ་ཁྱབ། འདོད་ན།
སྐྱེས་བུ་ལྷས་བྱིན་གྱི་རྒྱུད་ཀྱི་རྩ་ཉོན་དྲུག་ཆོས་ཅན། དེར་ཐལ། དེའི་ཕྱིར། རྟགས་



146
146
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
གྲུབ་སྟེ། སངས་རྒྱས་འཕགས་པ་ཡིན་ན་གཞན་སེམས་ཤེས་པའི་མངོན་ཤེས་རྒྱུད་
ལྡན་གྱི་གང་ཟག་ཡིན་དགོས་པའི་ཕྱིར། གཞན་ཡང་། མཁྱེན་གསུམ་ཆོས་ཅན།
མཁྱེན་གསུམ་ཡིན་པར་ཐལ། མཁྱེན་གསུམ་གྱི་གཟུང་རྣམ་ཡིན་པའི་ཕྱིར་ན་མ་ཁྱབ།
འདོད་ན། གཞི་ཤེས་མཁྱེན་གསུམ་ཡིན་པར་ཐལ། འདོད་པའི་ཕྱིར། འདོད་ན། ཉན་
ཐོས་འཕགས་པ་མཁྱེན་གསུམ་རྒྱུད་ལྡན་གྱི་གང་ཟག་ཡིན་པར་ཐལ། འདོད་པའི་
ཕྱིར། གཞན་ཡང་། ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན། རང་ཡུལ་
གྱི་རྣམ་པ་ཤར་བའི་བློ་ཡིན་པར་ཐལ། འདིར་བསྟན་གཉེན་ཕྱོགས་ཤེས་རྣམ་ཡིན་
པའི་ཕྱིར་ན་མ་ཁྱབ། འདོད་ན། དེའི་ཡུལ་ཆོས་ཅན། དེའི་དངོས་ཡུལ་ཡིན་པར་ཐལ།
དེ་ལ་ཁྱོད་ཀྱི་རྣམ་པ་ཤར་བའི་ཕྱིར། རྟགས་ཁས། འདོད་ན། དེ་ཆོས་ཅན། དོན་དམ་
བདེན་པ་ཡིན་པར་ཐལ། འདོད་པའི་ཕྱིར། འདོད་མི་ནུས་པར་ཐལ། ཐེག་ཆེན་མཐོང་
ལམ་བར་ཆད་མེད་ལམ་ཁྱོད་ཡིན་པའི་ཕྱིར། དེར་ཐལ། དེའི་ཤུགས་གཞལ་ཡིན་པའི་
ཕྱིར། གཞན་ཡང་། ཐེག་ཆེན་ཚོགས་ལམ་ཆོས་ཅན། གཞི་ཤེས་ཀྱི་ཤེས་རྣམ་ཡིན་
པར་ཐལ། གཞི་ཤེས་ཀྱི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་
འདོགས་འགོག་པར་བྱེད་པའི་སེམས་དཔའི་རྣལ་འབྱོར་ཡིན་པའི་ཕྱིར་ན་མ་ཁྱབ།
དེར་ཐལ། གཞི་ཤེས་ཀྱི་རྣམ་པ་སྒོམ་པའི་སེམས་དཔའི་རྣལ་འབྱོར་ཡིན་པའི་ཕྱིར།
རྩ་བར་འདོད་མི་ནུས་ཏེ། འཕགས་རྒྱུད་ཀྱི་མཁྱེན་པ་མ་ཡིན་པའི་ཕྱིར།
འདིའི་ཞར་བྱུང་རང་ལུགས་ལ། ཉོན་སྒྲིབ་དང་ཤེས་སྒྲིབ་གང་རུང་གང་ཞིག་
གཙོ་བོར་ཐར་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པའི་རིགས་སུ་གནས་པ། ཉོན་
སྒྲིབ་ཀྱི་མཚན་ཉིད། དབྱེ་ན། རྩ་ཉོན་དང་། ཉེ་ཉོན། ཉོན་མོངས་ཀྱི་ས་བོན་གསུམ་
ཡོད། དེ་གང་ཞིག་གཙོ་བོར་ཐམས་ཅད་མཁྱེན་པ་ཐོབ་པ་ལ་བར་དུ་གཅོད་བྱེད་ཀྱི་
སྒྲིབ་པའི་རིགས་སུ་གནས་པ། ཤེས་སྒྲིབ་ཀྱི་མཚན་ཉིད། དབྱེ་ན། ཕྲ་རགས་གཉིས་
སུ་ཡོད། བྱས་པ་ལ། ཁོ་ན་རེ། སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་ཐེག་
ཆེན་སྦྱོར་ལམ་ཆོས་ཅན། བདེན་འཛིན་གྱི་དངོས་གཉེན་ཡིན་པར་ཐལ། བདེན་འཛིན་



སྐབས་བཞི་པའི་རྣམ་བཤད།
14
ལ་དངོས་སུ་གནོད་བྱེད་གང་ཞིག དེའི་གཉེན་པོ་ཡིན་པའི་ཕྱིར་ན་མ་ཁྱབ། འདོད་ན།
དེ་ཆོས་ཅན། རྒྱུན་མཐའི་བར་ཆད་མེད་ལམ་ཡིན་པར་ཐལ། འདོད་པའི་ཕྱིར། གཞན་
ཡང་༑ དམན་ལམ་སྔོན་དུ་མ་སོང་བའི་ཐེག་ཆེན་མཐོང་ལམ་བར་ཆད་མེད་ལམ་ཆོས་
ཅན༑ གང་ཟག་རྟག་ཅིག་རང་དབང་ཅན་དུ་འཛིན་པའི་རྟོག་པའི་དངོས་གཉེན་ཡིན་
པར་ཐལ། གང་ཟག་གི་བདག་འཛིན་ཀུན་བཏགས་ཀྱི་དངོས་གཉེན་བར་ཆད་མེད་
ལམ་ཡིན་པའི་ཕྱིར། རྟགས་ཚད་མས་གྲུབ། འདོད་ན། དེ་ཆོས་ཅན། གང་ཟག་མི་
རྟག་པའི་རྣམ་པ་ཅན་གྱི་བློ་ཡིན་པར་ཐལ། འདོད་པའི་ཕྱིར་ན་མ་ཁྱབ། གཞན་ཡང་།
སྐྱེས་བུ་ལྷས་བྱིན་ལ་དམིགས་པའི་ཁོང་ཁྲོའི་དངོས་གཉེན་བར་ཆད་མེད་ལམ་ཆོས་
ཅན༑ ཁོང་ཁྲོ་དེ་དང་དམིགས་པ་གཅིག་ལ་དམིགས་ནས་འཛིན་སྟངས་དངོས་འགལ་
དུ་ཞུགས་པའི་བློ་ཡིན་པར་ཐལ། དེའི་དངོས་གཉེན་བར་ཆད་མེད་ལམ་ཡིན་པའི་ཕྱིར་
ན་མ་ཁྱབ། རྟགས་དེར་ཐལ། རྩ་ཉོན་དྲུག་གི་དངོས་གཉེན་བར་ཆད་མེད་ལམ་ཡོད་
པའི་ཕྱིར། དེར་ཐལ། ཐེག་པ་གསུམ་གྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གསུམ་
རེ་རེ་ནས་ཡོད་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ལ་སྐྱེས་བུ་ལྷས་བྱིན་
གྱི་ཡིད་འོང་གི་རྣམ་པ་ཤར་བར་ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་ཟག་
མེད་བར་ཆད་མེད་ལམ་ཡིན་པའི་ཕྱིར། རང་རྒྱལ་གྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་
འཛིན་ཆོས་ཅན། ཤེས་སྒྲིབ་གཟུང་རྟོག་གི་དངོས་གཉེན་བར་ཆད་མེད་ལམ་ཡིན་
པར་ཐལ། གཟུགས་ཕྱི་རོལ་དོན་འཛིན་གྱི་རྟོག་པའི་དངོས་གཉེན་བར་ཆད་མེད་ལམ་
ཡིན་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། རྒྱུན་མཐའི་བར་ཆད་མེད་ལམ་
ཡིན་པར་ཐལ། འདོད་པའི་ཕྱིར། ཁྱབ་པ་ལུང་རིགས་གཉིས་ཀས་གྲུབ། འདོད་ན་སླ།
གཞན་ཡང་། མཁས་པ་ཁ་ཅིག དམན་ལམ་སྔོན་དུ་མ་སོང་བའི་སྲིད་པ་ཐ་མ་
པའི་རྒྱལ་སྲས་རྒྱུན་མཐའ་པ་ཆོས་ཅན། ཁྱོད་ཀྱིས་ཉོན་སྒྲིབ་སྤང་བྱའི་གཙོ་བོར་བྱེད་
པར་ཐལ། ཁྱོད་ཀྱིས་དེའི་དངོས་གཉེན་བར་ཆད་མེད་ལམ་བསྒོམ་བྱའི་གཙོ་བོར་བྱེད་
པའི་ཕྱིར། མ་གྲུབ་ན། དེར་ཐལ། ཁྱོད་ཀྱིས་ཉོན་སྒྲིབ་ཀྱི་དངོས་གཉེན་དུ་གྱུར་པའི་



148
14a
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ།
ཐེག་པ་ཆེན་པོའི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་བསྒོམ་བྱའི་གཙོ་བོར་བྱེད་
པའི་ཕྱིར་ན་མ་ཁྱབ། གཞན་ཡང་། ཀ་བ་ཕྱི་རོལ་དོན་དུ་འཛིན་པའི་རྟོག་པ་ཆོས་ཅན།
ཤེས་སྒྲིབ་གཟུང་རྟོག་ཡིན་པར་ཐལ། རང་གི་དམིགས་ཡུལ་དུ་གྱུར་པའི་གཟུགས་ལ་
དམིགས་པའི་ཤེས་སྒྲིབ་ཡིན་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། རང་གི་
དམིགས་ཡུལ་དུ་གྱུར་པའི་གཟུང་བ་ལ་དམིགས་ནས་ལོངས་སྤྱོད་བྱར་བདེན་པར་
ཞེན་པའི་ཞེན་རིག་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། བདེན་
འཛིན་དུ་ཐལ་ལོ། །གཟུགས་སོགས་དོན་ལྔ་ཕྱི་རོལ་གྱི་དོན་དུ་འཛིན་པའི་རྟོག་པ་
ཆོས་ཅན། གཙོ་བོར་ཐར་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པ་ཡིན་པར་ཐལ།
གཙོ་བོར་རང་རྒྱལ་གྱི་ཐར་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པ་ཡིན་པའི་
ཕྱིར་ན་མ་ཁྱབ། འདོད་མི་ནུས་པར་ཐལ། ཉོན་སྒྲིབ་མ་ཡིན་པའི་ཕྱིར། གཞན་ཡང་།
མཆོག་གི་སྤྲུལ་སྐུ་ལ་དམིགས་ནས་བདེན་གྲུབ་ཏུ་འཛིན་པའི་མདོ་སྡེ་པའི་རྒྱུད་ཀྱི་
བདེན་འཛིན་ཀུན་བཏགས་ཆོས་ཅན། གཙོ་བོར་ཐར་པ་ཐོབ་པ་ལ་བར་དུ་གཅོད་བྱེད་
ཀྱི་སྒྲིབ་པ་ཡིན་པར་ཐལ། གཙོ་བོར་ཐེག་ཆེན་གྱི་ཐར་པ་ཐོབ་པ་ལ་བར་དུ་གཅོད་
བྱེད་ཀྱི་སྒྲིབ་པ་ཡིན་པའི་ཕྱིར་ན་མ་ཁྱབ། རྟགས་དེར་ཐལ། ཁྱོད་ཀྱི་ཞེན་ཡུལ་མེད་
པ་སྟོང་ཉིད་ཕྲ་མོ་ཡིན་པའི་ཕྱིར། མཁས་པ་ཁ་ཅིག སྒྲིབ་པའི་དངོས་གཉེན་བར་ཆད་
མེད་ལམ་ལ་ཐེག་ཆེན་གྱི་བར་ཆད་མེད་ལམ་དང་ཐེག་དམན་གྱི་བར་ཆད་མེད་ལམ་
༼མ་དཔེ་ནང་། སྒྲིབ་པའི་དངོས་གཉེན་བར་ཆད་མེད་ལམ་ལ་ཐེག་དམན་གྱི་བར་ཆད་མེད་ལམ་གཉིས་
སུ་གྲངས་ངེས་བར་ཐལ། ཞེས་གསལ་།༽ གཉིས་སུ་གྲངས་ངེས་པར་ཐལ། སྒྲིབ་པ་ལ་ཉོན་
སྒྲིབ་དང་ཤེས་སྒྲིབ་གཉིས་སུ་གྲངས་ངེས་པའི་ཕྱིར། དེར་ཐལ། ལྷ་བརྒྱའི་གཙུག་རྒྱན་
རྗེ་བཙུན་མ་ཕམ་པས། ཉོན་མོངས་པ་ཡི་སྒྲིབ་པ་དང་། །ཤེས་བྱའི་སྒྲིབ་པ་གཉིས་
སུ་བསྟན། །དེར་ནི་སྒྲིབ་པ་ཐམས་ཅད་དོ། །དེ་ཟད་དེ་ནི་གྲོལ་བར་འགྱུར། །ཞེས་
གསུངས་པའི་ཕྱིར། ཟེར་ན་རྩ་བར་མ་ཁྱབ། ཉན་ཐོས་ཚོགས་ལམ་པའི་རྒྱུད་ཀྱི་རང་
ཉིད་གཅིག་པུ་ཞི་བདེ་དོན་གཉེར་གྱི་བློ་ཆོས་ཅན། སྒྲིབ་པ་ཡིན་པར་ཐལ། སྒྲིབ་པ་



སྐབས་བཞི་བའི་རྣམ་བཤད།
149
བཞི་པོ་གང་རུང་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། དམན་པའི་སྒྲིབ་པ་
ཡིན་པའི་ཕྱིར། རྩ་བར་འདོད་མི་ནུས་ཏེ། ཐར་ལམ་ཡིན་པའི་ཕྱིར། །
གཞན་ཡང་། ཐེག་ཆེན་ཚོགས་ལམ་ཆོས་ཅན། ལམ་ཤེས་ཀྱི་ཤེས་རྣམ་ཡིན་
པར་ཐལ། ལམ་ཤེས་ཀྱི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་
འདོགས་འགོག་པར་བྱེད་པའི་ཡེ་ཤེས་ཡིན་པའི་ཕྱིར། དེར་ཐལ། དོན་གཉིས་ཁུར་དུ་
འཁྱེར་བའི་སེམས་དཔའི་རྣལ་འབྱོར་ཡིན་པའི་ཕྱིར། རྟགས་དེར་ཐལ། མདོ་སྡེ་རྒྱན་
ལས༑ མགོ་ལ་སེམས་ཅན་ཁུར་ཆེན་འཁྱེར་བ་ཡི། །སེམས་དཔའ་མཆོག་རྣམས་དལ་
གྱིས་འགྲོ་མི་མཛེས། །རང་གཞན་སྣ་ཚོགས་འཆིང་བས་བཅིངས་པ་ཡི། །བརྩོན་པ་
རྒྱ་འགྱུར་དུ་ནི་བྱ་བའི་རིགས། །ཞེས་གསུངས་པའི་ཕྱིར། གསུངས་ན་རྩ་བ་མ་ཁྱབ།
གཞན་ཡང་། ལམ་མ་ཞུགས་ཀྱི་གང་ཟག་གི་རྒྱུད་ལ་དྲན་པ་ཉེར་བཞག་ཡོད་པར་
ཐལ༑ ལུས་ཚོར་སེམས་ཆོས་བཞི་རེ་རེ་ལ་རང་སྤྱིའི་མཚན་ཉིད་གཉིས་གཉིས་ཀྱིས་
བརྟགས་ནས་སྒོམ་པར་བྱེད་པའི་དྲན་པ་དང་ཤེས་རབ་གཉིས་རེ་རེ་ནས་ཡོད་པའི་
ཕྱིར་ན་མ་ཁྱབ། འདོད་མི་ནུས་ཏེ། དྲན་པ་ཉེར་བཞག་ཡིན་ན། ལམ་ཞུགས་ཀྱི་སྐྱེས་
བུའི་ཤེས་རྣམ་ཡིན་དགོས་པའི་ཕྱིར། གཞན་ཡང་། ཡང་དག་སྤོང་བ་རྒྱུད་ལྡན་གྱི་
ལམ་དུ་མ་ཞུགས་པའི་སྐྱེས་བུ་ཡོད་པར་ཐལ། སྤང་གཉེན་ལ་འདོར་ལེན་བྱེད་པ་ལ་
སྤྲོ་བའི་བརྩོན་འགྲུས་རྒྱུད་ལྡན་གྱི་ལམ་མ་ཞུགས་ཀྱི་གང་ཟག་ཡོད་པའི་ཕྱིར་ན་མ་
ཁྱབ། རྟགས་དེར་ཐལ། རྟག་སྦྱོར་དང་གུས་སྦྱོར་གྱི་བརྩོན་འགྲུས་ཤུགས་དྲག་པོ་རྒྱུད་
ལྡན་གྱི་ལམ་མ་ཞུགས་ཀྱི་སྐྱེས་བུ་ཆེན་པོ་བ་ཡོད་པའི་ཕྱིར། གཞན་ཡང་། དཀར་
ཆོས་མ་སྐྱེས་པ་བསྐྱེད་པ་ཡོད་པར་ཐལ། དགེ་བའི་ཆོས་མ་སྐྱེས་པ་བསྐྱེད་པའི་ཡང་
དག་སྤོང་བ་ཡོད་པའི་ཕྱིར། མ་གྲུབ་ན། དེར་ཐལ། ཡང་དག་སྤོང་བ་བཞི་རེ་རེ་ནས་
ངོས་འཛིན་རྒྱུ་ཡོད་པའི་ཕྱིར་ཟེར་ན་རྩ་བར་མ་ཁྱབ། །
གཞན་ཡང་། བྱང་ཕྱོགས་སོ་བདུན་གྱི་ནང་ཚན་རྫུ་འཕྲུལ་གྱི་རྐང་པ་ཡིན་
ན༑ ཐེག་པ་གསུམ་ཅི་རིགས་པའི་གང་ཟག་གི་རྒྱུད་ཀྱི་བསྡུས་པས་མ་ཁྱབ་པར་ཐལ།



150
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཉེས་པ་ལྔའི་གཉེན་པོ་འདུ་བྱེད་བརྒྱད་བསྟེན་པའི་ཤིན་སྦྱངས་ཀྱིས་ཟིན་པའི་ཏིང་ངེ་
འཛིན་མཚན་ཉིད་པ་རྒྱུད་ལྡན་གྱི་ལམ་མ་ཞུགས་ཀྱི་གང་ཟག་ཡོད་པའི་ཕྱིར། དེར་
ཐལ༑ བསམ་གཏན་གྱི་དངོས་གཞི་རྒྱུད་ལྡན་གྱི་ཕྱི་རོལ་པ་ཡོད་པའི་ཕྱིར། རྟགས་
གྲུབ་སྟེ། འཕགས་པ་ཐོགས་མེད་ཀྱིས། ཕྱི་རོལ་པའམ་ཉན་ཐོས་སམ་བྱང་ཆུབ་
སེམས་དཔའ་ཡང་རུང་སྟེ། དག་པའི་བསམ་གཏན་རྣམས་ལ་བརྟེན་ནས། ཚད་
མེད་པ་རྣམས་མངོན་པར་སྒྲུབ་བོ་ཞེས་གསུངས་པའི་ཕྱིར། ཞེར་ཟེར་ན་རྩ་བར་
མ་ཁྱབ་བོ། །གཞན་ཡང་། བྱང་ཕྱོགས་སོ་བདུན་གྱི་ནང་ཚན་གྱི་དབང་པོ་ལྔ་
དང་༑ སྟོབས་ལྔ་ལ་ནུས་མཐུ་ཆེ་ཆུང་གི་ཁྱད་པར་མེད་པར་ཐལ། དེ་གཉིས་ཀ་ལ།
རང་ཡིན་གྱི་དད་པ་ནས་ཤེས་རབ་ཀྱི་བར་ལྔ་སྟེ། མཚན་གཞིར་འཇོག་པ་ལ་ཁྱད་
པར་མེད་པའི་ཕྱིར་ན་མ་ཁྱབ། འདོད་མི་ནུས་ཏེ། རྣམ་བྱང་གི་དབང་པོ་དེ་མ་དད་པ་
སོགས་ཀྱི་མི་མཐུན་ཕྱོགས་དང་གཉེན་པོ་འདྲེས་པར་འགྱུར་ཞིང་། ཅིག་ཤོས་དེ་དང་
མ་འདྲེས་པར་གཉེན་པོའི་ངོ་བོར་འབྱུང་བའི་ཕྱིར་ཏེ། འགྲེལ་ཆེན་ལས། དབང་པོ་ལྔ་
དང་སྟོབས་ལྔ་ལ་ཁྱད་པར་ཅི་ཡོད་ཅེ་ན། མ་དད་པ་ལ་སོགས་པའི་མི་མཐུན་ཕྱོགས་
དང་༑ དད་པ་ལ་སོགས་པ་གཉེན་པོ་གཉིས་སུ་འདྲེས་པ་འབྱུང་བ་ནི་དབང་པོ་ཞེས་
བྱའོ། །མི་མཐུན་པའི་ཕྱོགས་ཀྱི་མ་འདྲེས་པར་གཉེན་པོ་འབའ་ཞིག་འབྱུང་བ་ནི་ཡོན་
ཏན་ཞེས་བྱའོ། །ཞེས་གསུངས་པའི་ཕྱིར། གཞན་ཡང་། རིགས་ངེས་བྱང་སེམས་
མཐོང་ལམ་བར་ཆད་མེད་ལམ་ཆོས་ཅན། ཁྱོད་ཐོབ་པ་དང་དུས་མཉམ་དུ་བྱང་ཆུབ་
ཡན་ལག་ཐོབ་པ་མེད་པར་ཐལ། ཁྱོད་བྱང་ཆུབ་ཀྱི་ཡན་ལག་ཡིན་པའི་ཕྱིར་ན་མ་
ཁྱབ། འདོད་མི་ནུས་པར་ཐལ། མདོ་སྡེ་རྒྱན་ལས། རྒྱལ་སྲས་བྱང་ཆུབ་ཕྱོགས་མཐུན་
པ༑ །རྣམ་པ་སྣ་ཚོགས་ཐམས་ཅད་ནི། །རྟག་ཏུ་མཐོང་བའི་ལམ་དེ་དང༌། །ལྷན་ཅིག་
ཏུ་ནི་ཐོབ་པར་འདོད། །ཅེས་གསུངས་པའི་ཕྱིར། བྱང་སེམས་ས་དང་པོ་བའི་རྒྱུད་ཀྱི་
ཐབས་ཤེས་ཁྱད་པར་ཅན་གཉིས་ཆོས་ཅན། འཕགས་ལམ་ཡན་ལག་མ་ཡིན་པར་
ཐལ༑ འཕགས་ལམ་ཡིན་པའི་ཕྱིར། རྒྱལ་སྲས་འཕགས་པའི་མངོན་རྟོགས་ཡིན་པའི་



སྐབས་བཞི་པའི་རྣམ་བཤད།
15
ཕྱིར་ཟེར་ན་རྩ་བར་མ་ཁྱབ། སྟོན་པ་མཆོག་གི་སྤྲུལ་སྐུ་ཆོས་ཅན། ཁྱོད་ཀྱི་རྒྱུད་ཀྱི་
གཟུགས་མེད་གཟུགས་ལ་བལྟ་བའི་རྣམ་ཐར་དེ་རྣལ་འབྱོར་པ་རང་ཉིད་ལ་གཟུགས་
ཅན་མ་ཡིན་པ་བའི་འདུ་ཤེས་ཉེ་བར་འཇོག་པའི་རྣམ་ཐར་ཡིན་པར་ཐལ། ཁྱོད་རྣམ་
ཐར་གསུམ་རྒྱུད་ལྡན་གྱི་གང་ཟག་ཡིན་པའི་ཕྱིར་ན་མ་ཁྱབ། གཞན་ཡང་། སངས་
རྒྱས་འཕགས་པའི་རྒྱུད་ཀྱི་འགོག་པ་ལ་སྙོམས་པར་འཇུག་ནུས་པའི་ཡེ་ཤེས་དེ་སྦྱོར་
བྱུང་ཡིན་པར་ཐལ། སྤྱིར་བཏང་འགོག་པའི་སྙོམས་འཇུག་དེ་སྦྱོར་བྱུང་ཡིན་པའི་ཕྱིར་
ན་མ་ཁྱབ། འདོད་མི་ནུས་པར་ཐལ། སངས་རྒྱས་འཕགས་པའི་རྒྱུད་ལ་སྦྱོར་བྱུང་
གི་ཡོན་ཏན་མེད་པའི་ཕྱིར། རྟགས་གྲུབ་སྟེ། ཐམས་ཅད་མཁྱེན་པར་སྒྲུབ་པ་བསྟོད་
པ་ལས། དགེ་བ་མཐར་ཕྱིན་ཁྱོད་ལ་ནི། །སྦྱོར་བ་ལས་བྱུང་འགའ་མེད་དེ། །ཞེས་
གསུངས་པའི་ཕྱིར། །
གཞན་ཡང་། གཟུགས་མེད་ཀྱི་རྟེན་ཅན་གྱི་གང་ཟག་གི་རྒྱུད་ལ། འགོག་པའི་
སྙོམས་འཇུག་མེད་པར་ཐལ། འགོག་པའི་སྙོམས་འཇུག་དང་པོ་དངོས་སུ་གསར་
དུ་ཐོབ་པའི་ཚེ་ན་འདོད་པའི་རྟེན་ལ་ཐོབ་དགོས་པའི་ཕྱིར་ན་མ་ཁྱབ། གཞན་ཡང་།
མཁས་པ་ཁ་ཅིག གྲུབ་མཐའ་འོག་མའི་ལུགས་ལ། ལྷག་མེད་མྱང་འདས་ཀྱི་ཚེ་འདུས་
བྱས་ཀྱི་འཇུག་པ་རྒྱུན་ཆད་པར་ཐལ། དེའི་ཚེ་བདག་རྒྱུན་ཆད་པའི་ཕྱིར། དེར་ཐལ།
དབུ་མ་འཇུག་པ་ལས། མྱ་ངན་འདས་ཚེ་ངེས་པར་བདག་ཆད་གྱུར། །ཞེས་གསུངས་
པའི་ཕྱིར་ན་མ་ཁྱབ། དེ་རིགས་པས་འཕུལ་བ་ཙམ་ཡིན་པའི་ཕྱིར། འདོད་པའི་རྟེན་
ཅན་གྱི་སངས་རྒྱས་འཕགས་པའི་རྒྱུད་ཀྱི་འགོག་པ་ལ་སྙོམས་པར་འཇུག་ནུས་པའི་
ཡེ་ཤེས་ཆོས་སྐུ་ཆོས་ཅན། འདོད་པའི་སས་བསྡུས་ཀྱི་ཤེས་པ་ཡིན་པར་ཐལ། དེའི་
རྒྱུད་ལ་འགོག་པ་ལ་སྙོམས་པར་འཇུག་ནུས་པའི་ཡེ་ཤེས་ཆོས་སྐུ་ཡོད་པའི་ཕྱིར་ན་
མ་ཁྱབ། གཞན་ཡང་། སློབ་དཔོན་སེངྒེ་བཟང་པོས་སྟོང་ཉིད་ལ་རྩེ་གཅིག་ཏུ་མཉམ་
པར་བཞག་པའི་འགོག་པའི་སྙོམས་འཇུག་ཁས་ལེན་པར་ཐལ། དཔལ་ལྡན་ཟླ་བའི་
ཞབས་ཀྱིས་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་འགོག་པའི་སྙོམས་



152
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
འཇུག་ཁས་ལེན་པའི་ཕྱིར་ན་མ་ཁྱབ། གཞན་ཡང་། འགོག་པའི་སྙོམས་འཇུག་ཆོས་
ཅན༑ ཤེས་པ་ཡིན་པར་ཐལ། སྙོམས་འཇུག་ཡིན་པའི་ཕྱིར་ན་མ་ཁྱབ། འདོད་མི་ནུས་
ཏེ༑ སེམས་མེད་ཀྱི་སྙོམས་འཇུག་ཡིན་པའི་ཕྱིར། ཡང་དེ་ཆོས་ཅན། དགེ་བ་མ་ཡིན་
པར་ཐལ། ལྡན་མིན་འདུ་བྱེད་ཡིན་པའི་ཕྱིར་ན་མ་ཁྱབ། ཡང་དེ་ཆོས་ཅན། གསལ་
ཞིང་རིག་པ་ཡིན་པར་ཐལ། ཟག་མེད་ཡིན་པའི་ཕྱིར་ན་མ་ཁྱབ། རང་རིག་ཆོས་ཅན།
གསལ་ཞིང་རིག་པ་མ་ཡིན་པར་ཐལ། ལྡན་མིན་འདུ་བྱེད་ཡིན་པའི་ཕྱིར། དེར་ཐལ།
མཚུངས་ཆོས་མ་ཡིན་པའི་ལྡན་མིན་འདུ་བྱེད་ཡིན་པའི་ཕྱིར་ཟེར་ན་རྩ་བར་མ་ཁྱབ།
ཐེག་ཆེན་གྱི་ཐར་པ་ཆ་མཐུན་ཆོས་ཅན། ཐམས་ཅད་མཁྱེན་པའི་སར་བསྒྲོད་པར་
བྱེད་པའི་ལམ་ཡིན་པར་ཐལ། ལམ་ཞུགས་ཀྱི་མཁྱེན་པ་ཡིན་པའི་ཕྱིར། འདོད་ན། དེ་
ཆོས་ཅན། སངས་རྒྱས་འཕགས་པའི་རྒྱུད་ཀྱི་མཁྱེན་པ་ཡིན་པར་ཐལ། འདོད་པའི་
ཕྱིར་ན་མ་ཁྱབ་བོ། །ཐུབ་པ་སངས་རྒྱས་ཀྱི་རྒྱུད་ཀྱི་མིག་གི་རྣམ་པར་ཤེས་པ་ཆོས་
ཅན༑ སངས་རྒྱས་ཀྱི་སྟོབས་བཅུ་ཡིན་པར་ཐལ། རྣམ་མཁྱེན་གྱི་ཤེས་རྣམ་ཡིན་པའི་
ཕྱིར་ན་མ་ཁྱབ། འདོད་མི་ནུས་པར་ཐལ། རང་གི་བདག་རྐྱེན་བསམ་གཏན་གྱི་དངོས་
གཞི་ལ་བརྟེན་ནས་བྱུང་བ་མ་ཡིན་པའི་ཕྱིར། གཞན་ཡང་། རྣམ་མཁྱེན་གྱི་ཤེས་རྣམ་
དུ་གྱུར་པའི་མི་འཇིགས་པ་རྒྱུད་ལྡན་གྱི་བྱང་སེམས་ས་བརྒྱད་པ་བ་ཡོད་པར་ཐལ།
རང་གི་གདུལ་བྱ་ལ་དྲང་ངེས་ཀྱི་ཆོས་སྣ་ཚོགས་པ་སྟོན་པའི་བྱང་སེམས་ས་བརྒྱད་
པ་བ་ཡོད་པའི་ཕྱིར་ན་མ་ཁྱབ། སོ་སོ་ཡང་དག་པར་རིག་པ་བཞི་པོ་གང་རུང་ཡིན་
ན་རྣམ་མཁྱེན་གྱི་ཤེས་རྣམ་ཡིན་དགོས་པར་ཐལ། རྣམ་མཁྱེན་གྱི་ཤེས་རྣམ་དུ་གྱུར་
པའི་སོ་སོ་ཡང་དག་པར་རིག་པ་བཞི་ཡོད་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ ས་དགུ་པ་བའི་རྒྱུད་ཀྱི་སོ་སོ་ཡང་དག་པར་རིག་པ་བཞི་ཡོད་པའི་ཕྱིར། དེར་
ཐལ༑ མདོ་སྡེ་རྒྱན་ལས། སོ་སོ་ཡང་དག་རིག་བློ་བཟང་། །ས་དེ་ལེགས་པའི་བློ་གྲོས་
ཡིན། །ཞེས་གསུངས་པའི་ཕྱིར།



སྐབས་བཞི་བའི་རྣམ་བཤད།
15
དུས་གསུམ།
དུས་གསུམ་གྱི་ཤེས་བྱ་མཁྱེན་པའི་རྣམ་མཁྱེན་གྱི་ཞར་བྱུང་། དུས་དེར་
ཞིག་པ། ༼མ་དཔེ་ནང་། དུས་དེར་ཞིག་བ། མ་འཁོད་པས་དེ་ཆད་དམ་སྙམ།༽ དུས་དེར་འདས་
པའི་མཚན་ཉིད། དུས་དེར་འདས་མ་འོངས་ད་ལྟར་གསུམ་པོ་གང་རུང་གང་ཞིག
དུས་དེར་མ་སྐྱེས་པ་དང་མ་འགག་པའི་གཞི་མཐུན། དུས་དེར་མ་འོངས་པའི་མཚན་
ཉིད། དུས་དེར་སྐྱེས་པ་དང༌། དུས་དེར་མ་འགགས་པའི་གཞི་མཐུན། དུས་དེར་ད་
ལྟར་བའི་མཚན་ཉིད་ཡིན་བྱས་པ་ལ་ཁོ་ན་རེ། བུམ་པ་ཞིག་པ་ཆོས་ཅན། བུམ་པའི་
དུས་སུ་ཐལ་ཟིན་པར་ཐལ། བུམ་པའི་འདས་པ་ཡིན་པའི་ཕྱིར་ན་མ་ཁྱབ། འདོད་མི་
ནུས་པར་ཐལ། དེ་བུམ་པའི་དུས་སུ་མ་སླེབས་པའི་ཕྱིར། གཞན་ཡང་། བུམ་པའི་མ་
འོངས་པ་ཆོས་ཅན། བུམ་པའི་དུས་སུ་སླེབས་པར་ཐལ། དེ་བུམ་པའི་མ་འོངས་པ་
ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་བུམ་པའི་དུས་སུ་ཐལ་ཟིན་པའི་ཕྱིར།
རྟགས་སྔ་ཕྱི་གཉིས་ཀ་རེ་རེ་ནས་གྲུབ་སྟེ། དེ་གཉིས་རེ་རེ་ནས་འདུས་བྱས་ཡིན་པའི་
ཕྱིར། གཞན་ཡང་། མང་པོས་བཀུར་བའི་རྒྱལ་པོ་ཆོས་ཅན། འདས་པ་ཡིན་པར་ཐལ།
སྐྱེས་ཟིན་པའི་དངོས་པོ་ཡིན་པའི་ཕྱིར་ན་མ་ཁྱབ། དུང་འཁོར་ལོའི་བསྒྱུར་བའི་རྒྱལ་
པོ་ཆོས་ཅན། མ་འོངས་པ་ཡིན་པར་ཐལ། ཁྱོད་མ་འོངས་པའི་དུས་ཡོད་པའི་ཕྱིར་ན་
མ་ཁྱབ། ཐལ་འགྱུར་སྔ་ཕྱི་གཉིས་ཀའི་གསལ་བ་ལ་འདོད་མི་རིགས་པར་ཐལ། དེ་
གཉིས་རེ་རེ་ནས་སྒྲུབ་པ་ཡིན་པའི་ཕྱིར།
ཐེག་ཆེན་གྱི་སྦྱོར་བ།
མཚོན་བྱེད་ཀྱི་ཆོས་གཉིས་པ་ཐེག་ཆེན་གྱི་སྦྱོར་བ་ནི།
སངས་རྒྱས་རྣམས་ལ་ལྷག་པར་བྱས། །



154
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
དེ་ལ་དགེ་བའི་རྩ་བ་བསྐྲུན། །
དགེ་བའི་བཤེས་ཀྱི་མགོན་བཅས་པ། །
འདི་མཉན་པ་ཡི་སྣོད་ཡིན་ནོ། །
སངས་རྒྱས་བསྟེན་དང་ཀུན་འདྲི་དང་། །
སྦྱིན་དང་ཚུལ་ཁྲིམས་སོགས་སྤྱོད་པས། །
ལེན་དང་འཛིན་པ་ལ་སོགས་པའི། །
སྣོད་དུ་དམ་པ་རྣམས་བཞེད་དོ། །
གཟུགས་ལ་སོགས་ལ་མི་གནས་ཕྱིར། །
དེ་ལ་སྦྱོར་བ་བཀག་པའི་ཕྱིར། །
དེ་ཡི་དེ་བཞིན་ཉིད་ཟབ་ཕྱིར། །
དེ་རྣམས་གཏིང་དཔག་དཀའ་བའི་ཕྱིར། །
དེ་དག་ཚད་ནི་མེད་ཕྱིར་དང་། །
ཚེགས་ཆེན་ཡུན་རིང་རྟོགས་པའི་ཕྱིར། །
ལུང་བསྟན་ཕྱིར་མི་ལྡོག་ཉིད་དང་། །
ངེས་འབྱུང་བར་ཆད་མེད་བཅས་དང་། །
བྱང་ཆུབ་ཉེ་དང་མྱུར་བ་དང་། །
གཞན་དོན་འཕེལ་མེད་འགྲིབ་མེད་ཕྱིར། །
ཆོས་དང་ཆོས་མིན་སོགས་མི་མཐོང་། །
གཟུགས་སོགས་བསམ་མི་ཁྱབ་མི་མཐོང་། །
གཟུགས་སོགས་དེ་ཡི་མཚན་མ་དང་། །
དེ་ཡི་ངོ་བོར་རྣམ་མི་རྟོག ། །
འབྲས་བུ་རིན་ཆེན་སྦྱིན་བྱེད་དང་། །
དེ་ནི་དག་པ་མཚམས་དང་བཅས། །



སྐབས་བཞི་བའི་རྣམ་བཤད།
155
སྟོང་ཉིད་ལ་དམིགས་པའི་ཞི་ལྷག་ཟུང་འབྲེལ་གྱི་ཤེས་རབ་ཀྱིས་ཟིན་པའི་
སྐབས་འདིར་དངོས་སུ་བསྟན་པའི་སེམས་དཔའི་རྣལ་འབྱོར། སྐབས་འདིར་དངོས་
སུ་བསྟན་པའི་གཙོ་བོར་སྦྱོར་བའི་མཚན་ཉིད། ས་མཚམས་ཐེག་ཆེན་གྱི་སྦྱོར་ལམ་
དྲོད་ནས་རྒྱུན་མཐའི་བར་དུ་ཡོད། མཁྱེན་གསུམ་གྱི་རྣམ་པ་གང་རུང་སྒོམ་པའི་ཤེས་
རབ་ཀྱིས་ཟིན་པའི་སེམས་དཔའི་རྣལ་འབྱོར་དེ། བྱང་སེམས་ཀྱི་སྦྱོར་བའི་མཚན་
ཉིད། དེ་ལ་དབྱེ་ན། སྦྱོར་བ་རང་གི་ངོ་བོའི་རང་བཞིན་གྱི་སྒོ་ནས་དབྱེ་ན་ལྔ། སྦྱོར་
བ་སྒོམ་པ་པོའི་གང་ཟག་གི་སྒོ་ནས་དབྱེ་ན་བརྒྱད། སྦྱོར་བ་རྫོགས་པའི་ཐབས་ཀྱི་སྒོ་
ནས་དབྱེ་ན་བཞི། འབྲས་བུའི་སྒོ་ནས་དབྱེ་ན་གཉིས། དུས་ཀྱི་སྒོ་ནས་དབྱེ་ན་གཅིག་
སྟེ་ཉི་ཤུ་ཡོད། དང་པོ་ངོ་བོའི་སྒོ་ནས་དབྱེ་ན་ལྔ་ཡོད་དེ། ཡུལ་གཟུགས་སོགས་ལ་
དོན་དམ་པར་མི་གནས་པའི་སྦྱོར་བ། ཡུལ་ཅན་དེ་ལ་བདེན་ཞེན་གྱིས་སྦྱོར་བ་བཀག་
པའི་སྦྱོར་བ་དང་། གཞི་དེའི་དེ་བཞིན་ཉིད་ཟབ་པར་རྟོགས་པའི་སྦྱོར་བ་དང༌། ལམ་དེ་
རྣམས་ཀྱི་དེ་བཞིན་ཉིད་གཏིང་དཔག་དཀའ་བར་རྟོགས་པའི་སྦྱོར་བ་དང་། རྣམ་པའི་
ཆོས་དེ་དག་གི་ཆོས་ཉིད་ཚད་ནི་མེད་པར་རྟོགས་པའི་སྦྱོར་བ་དང་བཅས་པ་ལྔ་ཡོད་
པའི་ཕྱིར། ཕྱིར་ཞེས་པའི་རྒྱུ་མཚན་འདི་ལྔ་ཀ་ལ་སྦྱོར་དགོས་ཏེ། ཁྱད་པར་དེ་དང་
དེའི་སྒོ་ནས་སྦྱོར་བ་ཁྱད་པར་ཅན་དུ་བཞག་པར་མཚུངས་པའི་ཕྱིར། རྟེན་གྱི་སྒོ་ནས་
བརྒྱད་ཡོད་དེ། ཚོགས་ལམ་པའི་རྒྱུད་ཀྱི་ཚེགས་ཆེན་ཡུན་རིང་རྟོགས་པའི་སྦྱོར་བ།
དྲོད་སོགས་བཞི་ལ་རིམ་པ་བཞིན་དུ་ལུང་བསྟན་པ་དང༌། ཕྱིར་མི་ལྡོག་པ་ཉིད་དང་།
ངེས་པར་འབྱུང་བ་དང༌། བར་ཆད་མེད་བཅས་དང་། མཐོང་ལམ་ལ་བྱང་ཆུབ་ལ་ཉེ་
བ་དང་། ས་གཉིས་པ་ནས་བདུན་པའི་བར་ལ་མྱུར་དུ་འཚང་རྒྱ་བ་དང༌། ས་བརྒྱད་
པ་ལ་གཞན་དོན་གྱི་སྦྱོར་བ་འཇོག་པའི་ཕྱིར། ཐབས་ཀྱི་སྒོ་ནས་བཞི་ཡོད་དེ། ས་
བརྒྱད་པ་ལ་འཕེལ་མེད་འགྲིབ་མེད་དང་། དོན་དམ་པར་ཆོས་དང་ཆོས་མིན་སོགས་
མི་མཐོང་བ་དང་། གཟུགས་བསམ་གྱིས་མི་ཁྱབ་ཏུ་མི་མཐོང་བ་དང་། གཟུགས་དང་
གཟུགས་རུང་སོགས་དེའི་མཚན་མ་དང་གསུམ། དེ་ཡི་མཚོན་བྱའི་ངོ་བོར་དོན་དམ་



156
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་པ།
པར་རྣམ་པར་མི་རྟོག་པའི་ཡེ་ཤེས་རྣམས་སུ་ཡོད་པའི་ཕྱིར། འབྲས་བུ་དང་དུས་ཀྱི་
སྦྱོར་བ་ཡོད་དེ། ས་དགུ་པའི་ཡེ་ཤེས་འབྲས་བུ་རིན་ཆེན་སྦྱིན་བྱེད་དང༌། ས་བཅུ་
པའི་ཡེ་ཤེས་དེ་ནི་རྣམ་པ་དག་པ་དུས་ཀྱི་སྦྱོར་བ་ཡིན་པའི་ཕྱིར། ས་མཚམས་ཀྱི་
སྦྱོར་བ་ཡོད་དེ། ཡུམ་མྱུར་དུ་སྒོམ་པའི་སེམས་དཔའི་ཡེ་ཤེས་དེ། ས་མཚམས་དང་
བཅས་པའི་སྦྱོར་བ་ཡིན་པའི་ཕྱིར། ས་མཚམས་ཐེག་ཆེན་གྱི་ཚོགས་ལམ་ནས་རྒྱུན་
མཐའི་བར་ན་ཡོད།
སྦྱོར་བའི་ཡོན་ཏན།
གསུམ་པ་སྦྱོར་བའི་ཡོན་ཏན་ནི།
བདུད་ཀྱི་མཐུ་བཅོམ་ལ་སོགས་པ། །
ཡོན་ཏན་རྣམ་པ་བཅུ་བཞིའོ། །
རང་ཐོབ་བྱེད་ཀྱི་ཐབས་སུ་གྱུར་པའི་ཐེག་ཆེན་གྱི་སྦྱོར་བ་བསྒོམས་སྟོབས་
ཀྱིས་ཐོབ་པའི་ཕན་ཡོན་དེ། ཐེག་ཆེན་གྱི་སྦྱོར་བའི་ཡོན་ཏན་གྱི་མཚན་ཉིད། དབྱེ་ན།
བཅུ་བཞི་ཡོད་དེ། སྦྱོར་བ་བསྒོམས་སྟོབས་ཀྱིས་བདུད་ཀྱི་མཐུ་བཅོམ་པ་ལ་སོགས་
པ་སྟེ། སངས་རྒྱས་ཀྱིས་དགོངས་ཞིང་གཟིགས་པ་དང་། དེ་ལ་མངོན་སུམ་དུ་མཛད་
པ་དང་། སངས་རྒྱས་ཀྱི་བྱང་ཆུབ་ལ་ཉེ་བ་དང་། དོན་ཆེ་བ་དང་ལུང་བསྟན་པའི་ཡུལ་
ལ་བཤད་པ་དང་། ཟག་མེད་ཀྱི་ཡོན་ཏན་རྫོགས་པར་བྱེད་པ་དང་། སྨྲ་བའི་སྐྱེས་བུ་
ཆེན་པོར་གྱུར་པ་དང་། བདུད་ཀྱིས་མི་ཕྱེད་པ་དང་། ཉན་རང་དང་ཐུན་མོང་མ་ཡིན་
པའི་དགེ་རྩ་བསྐྱེད་པ་དང་། གཞན་དོན་ཆེན་པོ་སྒྲུབ་པའི་དོན་འགྲུབ་པ་དང་། འབྲས་
བུ་རྒྱ་ཆེན་འཛིན་པ་དང་། སེམས་ཅན་གྱི་དོན་སྒྲུབ་པ་དང་། ཡུམ་ངེས་པར་འཐོབ་
པར་འགྱུར་བའི་ཡོན་ཏན་རྣམས་སུ་ཡོད་པའི་ཕྱིར། ས་མཚམས་ཐེག་ཆེན་གྱི་སྦྱོར་བ་
ཐོབ་པའི་སྐད་ཅིག་གཉིས་པ་ནས་སངས་རྒྱས་ཀྱི་སའི་བར་དུ་ཡོད།



སྐབས་བཞི་བའི་རྣམ་བཤད།
15
སྦྱོར་བའི་སྐྱོན།
བཞི་པ་སྦྱོར་བའི་སྐྱོན་ནི།
སྐྱོན་ནི་བཅུ་ཚན་བཞིར་བཅས་བ། །
དྲུག་ཏུ་ངེས་པར་རྟོགས་པར་བྱ། །
སྦྱོར་བ་སྐྱེ་བ་དང་གནས་པ་དང་རྫོགས་པ་གང་རུང་ལ་བར་དུ་གཅོད་པའི་
བདུད་ལས་དེ། སྦྱོར་བའི་སྐྱོན་གྱི་མཚན་ཉིད། དབྱེ་ན། བཞི་བཅུ་ཞེ་དྲུག་ཡོད་དེ།
སྦྱོར་བ་འགལ་རྐྱེན་རང་ལ་བརྟེན་པ་ཉི་ཤུ། རང་གཞན་གང་རུང་ལ་བརྟེན་ཅིང་།
མཐུན་རྐྱེན་མ་ཚང་བ་ཉེར་གསུམ། འགལ་རྐྱེན་གཞན་ལ་བརྟེན་པ་གསུམ་རྣམས་
སུ་ཡོད་པའི་ཕྱིར། འདི་རྣམས་ལ་བདུད་ལས་ཞེས་བརྗོད་པའི་རྒྱུ་མཚན་མི་འདྲ་བ་
གསུམ་ཡོད་དེ། ཁ་ཅིག་ནི་བདུད་ལས་དངོས་དང་། ཁ་ཅིག་བདུད་ལས་དང་འདྲ་བ་
དང་༑ ཁ་ཅིག་དེ་ལྟར་སྤྱད་ན་བདུད་ཀྱིས་གླགས་རྙེད་པས་ན་བདུད་ལས་སུ་བཞག་
པའོ། །ས་མཚམས་ལམ་མ་ཞུགས་ནས་ས་བདུན་པའི་བར་དུ་ཡོད། །
འདི་དག་གི་སྐབས་སུ་མཐའ་དཔྱད་པ་ལ། ཚེགས་ཆེན་ཡུན་རིང་རྟོགས་
དཀའ་བའི་སྦྱོར་བ་ཆོས་ཅན། གཞི་ལམ་རྣམ་གསུམ་སྤྲོས་བྲལ་དུ་རྟོགས་པའི་ཞི་
ལྷག་ཟུང་འབྲེལ་གྱི་རྣལ་འབྱོར་ཡིན་པར་ཐལ། སྐབས་འདིར་བསྟན་གྱི་སེམས་དཔའི་
རྣལ་འབྱོར་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། སྟོང་ཉིད་ལ་སྐྲག་
པའི་སེམས་དཔའི་རྣལ་འབྱོར་ཡིན་པའི་ཕྱིར། གཞན་ཡང་། ཉན་ཐོས་དགྲ་བཅོམ་
པའི་རྟོགས་པ་སྔོན་དུ་སོང་བའི་ཐེག་ཆེན་མཐོང་ལམ་རྗེས་བཟོད་ཆོས་ཅན། འདིར་
བསྟན་གཙོ་བོར་སྦྱོར་བ་ཡིན་པར་ཐལ། གནས་ལུགས་མཐར་ཐུག་རྟོགས་པའི་རྒྱལ་
སྲས་འཕགས་པའི་མངོན་རྟོགས་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། འདིར་
བསྟན་གཙོ་བོའི་སྦྱོར་བ་ཡིན་ན། དང་པོ་ཉིད་ནས་ཐེག་ཆེན་དུ་རིགས་ངེས་པའི་ལམ་



15
15
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
གཞན་དུ་ལྡོག་པ་མི་སྲིད་པའི་བྱང་སེམས་ཀྱི་རྣལ་འབྱོར་ཡིན་དགོས་པའི་ཕྱིར།
སེམས་ཙམ་པར་གྱུར་པའི་བྱང་སེམས་ཚོགས་ལམ་པ་ཆོས་ཅན། ཡུམ་དངོས་སུ་
ཉན་པའི་སྣོད་རུང་ཡིན་པར་ཐལ། སེམས་བསྐྱེད་རྒྱུད་ལྡན་གྱི་རྒྱལ་སྲས་ཡིན་པའི་
ཕྱིར་ན་མ་ཁྱབ། ཉན་ཐོས་ཚོགས་ལམ་པ་ཆོས་ཅན། བྱང་ཆུབ་སེམས་དཔའ་ཡིན་
པར་ཐལ། སྦྱོར་བ་སྒོམ་པ་པོའི་རྟེན་གྱི་གང་ཟག་ཡིན་པའི་ཕྱིར་ན་མ་ཁྱབ། ཇི་ལྟ་བ་
དང་ཇི་སྙེད་པ་མཁྱེན་པའི་རྣམ་མཁྱེན་ཆོས་ཅན། རྒྱལ་སྲས་ཀྱི་ཡོན་ཏན་ཡིན་པར་
ཐལ༑ བྱང་སེམས་ཀྱི་སྦྱོར་བའི་ཡོན་ཏན་ཡིན་པའི་ཕྱིར་ན་མ་ཁྱབ། མཆོག་གི་སྤྲུལ་
སྐྱའི་རྒྱུད་ཀྱི་རིགས་ཅན་གསུམ་གྱི་ཁམས་དང་མོས་པ་མི་འདྲ་བ་མངོན་སུམ་དུ་
རྟོགས་པའི་རྣམ་མཁྱེན་ཆོས་ཅན། གནས་སྐབས་ཀྱི་ཡོན་ཏན་ཡིན་པར་ཐལ། ཐེག་
ཆེན་སྦྱོར་བའི་ཡོན་ཏན་ཡིན་པའི་ཕྱིར་ན་མ་ཁྱབ། གཞན་དོན་འབད་མེད་ལྷུན་གྲུབ་ཏུ་
བྱེད་པའི་མཆོག་གི་སྤྲུལ་སྐུའི་ཡོན་ཏན་ཆོས་ཅན། བྱང་ཆུབ་སེམས་པའི་བྱེད་པ་ཡིན་
པར་ཐལ། ཐེག་པ་ཆེན་པོའི་སྒོམ་ལམ་གྱི་བྱེད་པ་ཡིན་པའི་ཕྱིར་ན་མ་ཁྱབ། གཞན་
ཡང་༑ ཉན་ཐོས་མི་སློབ་པའི་རྒྱུད་ཀྱི་རྣམ་དཀར་གྱི་ཡོན་ཏན་ཆོས་ཅན། ཐེག་ཆེན་གྱི་
སྦྱོར་བ་ཐོབ་པའི་ཡོན་ཏན་ཡིན་པར་ཐལ། སྦྱོར་བའི་ཡོན་ཏན་ཡིན་པའི་ཕྱིར། རྟགས་
དེར་ཐལ། ཉན་ཐོས་ཀྱི་སྦྱོར་བའི་ཡོན་ཏན་ཡིན་པའི་ཕྱིར་ཟེར་ན་རྩ་བར་མ་ཁྱབ།
གཞན་ཡང་། བྱང་སེམས་ཀྱི་སྦྱོར་བའི་སྐྱོན་ཡིན་ན། བྱང་སེམས་ཀྱི་སྦྱོར་བ་སྐྱེ་བ་ལ་
གེགས་བྱེད་ཡིན་དགོས་པར་ཐལ། བྱང་སེམས་ཀྱི་སྦྱོར་བ་སྐྱེ་བ་ལ་གེགས་བྱེད་པའི་
སྦྱོར་བའི་སྐྱོན་ཡོད་པའི་ཕྱིར་ན་མ་ཁྱབ། བྱང་སེམས་ཚོགས་ལམ་པའི་རྒྱུད་ཀྱི་སྦྱོར་
བའི་སྐྱོན་ཆོས་ཅན། སྦྱོར་བ་སྐྱེ་བ་ལ་བར་དུ་གཅོད་བྱེད་ཡིན་པར་ཐལ། སྦྱོར་བའི་
སྐྱོན་ཡིན་པའི་ཕྱིར་ན་མ་ཁྱབ། འདོད་ན། དེའི་རྒྱུད་ལ་སྦྱོར་བ་སྐྱེ་བ་ལ་བར་དུ་གཅོད་
བྱེད་ཡོད་པར་ཐལ་ལོ། །འདོད་ན། དེའི་རྒྱུད་ལ་སྦྱོར་བ་སྐྱེས་མ་ཟིན་པར་ཐལ། འདོད་
པའི་ཕྱིར།



སྐབས་བཞི་བའི་རྣམ་བཤད།
15
སྦྱོར་བའི་མཚན་ཉིད།
ལྔ་པ་སྦྱོར་བའི་མཚན་ཉིད་ལ། སྤྱི་དོན་དང་། མཐའ་དཔྱད་པ་གཉིས། དང་པོ་
༼སྤྱི་དོན།༽ནི།
གང་གིས་མཚོན་དེ་མཚན་ཉིད་དུ། །
ཤེས་བྱ་དེ་ཡང་རྣམ་པ་གསུམ། །
ཤེས་པར་ཁྱད་པར་བྱེད་པ་དེ། །
ངོ་བོ་ཉིད་གང་མཚོན་བྱ་ཡང་། །
རང་གི་ཐོབ་བྱར་གྱུར་པའི་འབྲས་བུ་ཤེར་ཕྱིན་ཐོབ་བྱེད་ཀྱི་ཐབས་སུ་གྱུར་
པའི་ཞི་ལྷག་ཟུང་འབྲེལ་གྱི་སེམས་དཔའི་རྣལ་འབྱོར་དེ་ལམ་ཤེར་ཕྱིན་གྱི་མཚན་
ཉིད། དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། ཤེས་མཚན། ཁྱད་མཚན། བྱེད་
མཚན། ངོ་བོ་ཉིད་མཚན་བཞི་ཡོད། དང་པོ་༼ཤེས་མཚན།༽ལ་གསུམ་ལས། དང་པོ་
༼གཞི་ཤེས་ཀྱི་སྦྱོར་བ།༽ནི།
དེ་བཞིན་གཤེགས་པ་འབྱུང་བ་དང་། །
འཇིག་རྟེན་འཇིག་མེད་བདག་ཉིད་དང་། །
སེམས་ཅན་སེམས་ཀྱི་སྤྱོད་པ་དང་། །
དེ་བསྡུས་པ་དང་ཕྱིར་བལྟས་དང་། །
མི་ཟད་པ་ཡི་རྣམ་པ་དང་། །
ཆགས་བཅས་སོགས་དང་རྒྱ་ཆེན་དང་། །
ཆེན་པོར་གྱུར་དང་ཚད་མེད་དང་། །
རྣམ་ཤེས་བསྟན་དུ་མེད་པ་དང་། །
སེམས་བལྟར་མེད་དང་ཤེས་པ་དེ། །



160
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གཡོ་བ་ལ་སོགས་ཞེས་བྱ་དང་། །
དེ་ལས་གཞན་ཡང་དེ་དག་ནི། །
དེ་བཞིན་ཉིད་ཀྱི་རྣམ་པར་ཤེས། །
ཐུབ་པས་དེ་བཞིན་ཉིད་རྟོགས་དེ། །
གཞན་ལ་བསྟན་པ་ཞེས་བྱ་སྟེ། །
ཐམས་ཅད་ཤེས་པ་ཉིད་སྐབས་ཀྱི། །
ཤེས་པའི་མཚན་ཉིད་བསྡུས་པ་ཡིན། །
དེ་བཞིན་གཤེགས་པ་ཤེས་པ་སོགས་གཞི་ཤེས་ཀྱི་རྣམ་པ་གང་ཡང་རུང་བ་
ལ་དམིགས་པའི་ཁྱད་པར་དུ་བྱས་པ་ཡིན། ཐེག་དམན་གྱི་རྟོགས་རིགས་སུ་གནས་
པ་ཡང་ཡིན་པའི་གཞི་མཐུན་པར་གྱུར་པའི་སེམས་དཔའི་རྣལ་འབྱོར་དེ། སེམས་
དཔའི་རྒྱུད་ཀྱི་གཞི་ཤེས་སྦྱོར་བའི་མཚན་ཉིད། དེ་ལ་དབྱེ་ན་བཅུ་དྲུག་ཡོད། སེམས་
དཔའི་རྒྱུད་ཀྱི་གཞི་ཤེས་སྦྱོར་བ་བཅུ་དྲུག་ངོས་འཛིན་ཚུལ་དང་། གཞུང་གིས་བསྟན་
ཚུལ་ཡོད་དེ། ཤེས་བྱ་ཆོས་ཅན། འདིར་བསྟན་ཐམས་ཅད་ཤེས་པ་ཉིད་ཀྱི་སྐབས་ཀྱི་
ཤེས་པའི་མཚན་ཉིད་བཅུ་དྲུག་ཏུ་བསྡུས་ནས་བསྟན་པ་ཡིན་ཏེ། དེ་བཞིན་གཤེགས་
པ་འབྱུང་བ་ཤེས་པའི་སེམས་དཔའི་ཡེ་ཤེས་དང་། དེ་བཞིན་དུ་འཇིག་རྟེན་དོན་དམ་
པར་འཇིགས་པ་མེད་པའི་བདག་ཉིད་དུ་རྟོགས་པ་དང་། སེམས་ཅན་གྱི་སེམས་ཀྱི་
སྤྱོད་པ་དང༌། གང་ཟག་གི་བདག་མེད་ལ་སེམས་དེ་བསྡུས་པ་དང་། དེ་ལ་སེམས་
ཕྱིར་བལྟས་པ་དང༌། སེམས་ཅན་ནམ་མཁའ་དང་འདྲ་བར་མི་ཟད་པ་ཡི་རྣམ་པ་དང་།
སེམས་འདོད་ཆགས་དང་བཅས་པ་སོགས་ཏེ་ཞེ་སྡང་གཏི་མུག་དང་བཅས་པ་དང་།
ཤུགས་བསྟན་སེམས་འདོད་ཆགས་སོགས་དང་བྲལ་བ་དང་། སེམས་ཀྱི་གནས་
ལུགས་རྒྱ་ཆེན་པོ་དང་། སེམས་སྒྱུ་མ་ལྟར་སྣང་བའི་ཆེན་པོར་གྱུར་པ་དང༌། དོན་
དམ་པར་སེམས་ཚད་མེད་པ་དང་། སེམས་རྣམ་ཤེས་དབང་ཤེས་ཀྱི་ངོ་བོར་བསྟན་
དུ་མེད་པ་དང་། སེམས་སྤྱན་ལྔས་དོན་དམ་པར་ལྟར་མེད་པ་དང་། ཤེས་པ་དེ་ལ་



སྐབས་བཞི་བའི་རྣམ་བཤད།
1$1
གཡོ་བ་དང་ལ་སོགས་པ་འདུ་བ་དང་བཀྲམ་པ་དང་བཅུམ་པ་བཞི་ཡོད་པར་ཤེས་པ་
ཞེས་བྱ་བ་དང༌། ཤེས་ཚུལ་དེ་ལས་གཞན་ཡང་གཡོ་བ་སོགས་དེ་དག་གི་རང་བཞིན་
བདེན་པས་སྟོང་པ་དེ་བཞིན་ཉིད་ཀྱི་རྣམ་པར་ཤེས་པ་དང་། ཐུབ་པའི་དབང་པོས་དེ་
བཞིན་ཉིད་རྟོགས་པ་དེ་གཞན་ལ་བསྟན་པ་ཞེས་བྱ་བའི་སེམས་དཔའི་ཡེ་ཤེས་འདི་
དང་བཅུ་དྲུག་ཡོད་པར་བསྟན་པའི་ཕྱིར། །
གཉིས་པ་ལམ་ཤེས་སྦྱོར་བ་ནི།
སྟོང་ཉིད་མཚན་མ་མེད་བཅས་དང་། །
སྨོན་པ་རྣམ་པར་སྤངས་པ་དང་། །
སྐྱེ་མེད་འགག་པ་མེད་སོགས་དང་། །
ཆོས་ཉིད་རྣམ་པར་འཁྲུག་མེད་དང་། །
འདུ་མེད་བྱེད་དང་རྣམ་མི་རྟོག །
རབ་དབྱེ་མཚན་ཉིད་མེད་ཉིད་ལ། །
ལམ་ཤེས་ཉིད་ཀྱི་སྐབས་ཀྱིས་ནི། །
ཤེས་པའི་མཚན་ཉིད་ཡིན་པར་བཞེད། །
སྟོང་ཉིད་ཚད་མེད་སོགས་ལམ་ཤེས་ཀྱི་རྣམ་པ་གང་ཡང་རུང་བ་ལ་
དམིགས་པའི་སེམས་དཔའི་རྣལ་འབྱོར་དེ། སེམས་དཔའི་རྒྱུད་ཀྱི་ལམ་ཤེས་སྦྱོར་
བའི་མཚན་ཉིད། དེ་ལ་དབྱེ་ན་བཅུ་དྲུག་ཡོད། སེམས་དཔའི་རྒྱུད་ཀྱི་ལམ་ཤེས་སྦྱོར་
བ་ལ་ཡང་བཅུ་དྲུག་ཡོད་དེ། ལམ་ཤེས་པའི་ཤེར་ཕྱིན་ལ་བརྟེན་ནས་ངོ་བོར་བདེན་
པར་གྲུབ་པས་སྟོང་པའི་སྟོང་ཉིད་དང༌། རྒྱུ་ལ་དོན་དམ་པར་མཚན་མ་མེད་པ་དང་
བཅས་པ་དང་། འབྲས་བུ་ལ་དོན་དམ་པར་སྨོན་པ་རྣམ་པར་སྤངས་པར་རྟོགས་པའི་
སེམས་དཔའི་ཡེ་ཤེས་གསུམ་དང༌། དེ་བཞིན་དུ་འདུས་བྱས་ཀྱི་ཆོས་ཐམས་ཅད་
དོན་དམ་པར་སྐྱེ་བ་མེད་པ་དང་། འགག་པ་མེད་པ་དང༌། སོགས་སྒྲས་ཀུན་ནས་ཉོན་
མོངས་པ་དང་། རྣམ་པར་བྱང་བ་དང་། སྤང་བྱའི་ངོ་བོ་ཉིད་དང་། རྟེན་རྣམས་དོན་



162
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
དམ་པར་མེད་པ་དང་། ནམ་མཁའི་མཚན་ཉིད་དེ་དྲུག་དང་། ཆོས་ཉིད་གཞན་དུ་རྣམ་
པར་འཁྲུགས་པ་མེད་པ་དང་། བློ་སྔོན་དུ་བཏང་ནས་འདུ་མི་བྱེད་པ་དང་། མཚན་ཉིད་
དང་གཞིའི་རབ་དབྱེ་ལ་རྣམ་པར་མི་རྟོག་པ་དང་། མཚན་ཉིད་ཀྱི་རབ་ཏུ་དབྱེ་བ་དང་།
དོན་དམ་པར་མཚན་ཉིད་མེད་པ་ཉིད་དུ་རྟོགས་པའི་སེམས་དཔའི་ཡེ་ཤེས་དང་བཅུ་
དྲུག་ཡོད་པའི་ཕྱིར། །
གསུམ་པ་རྣམ་མཁྱེན་སྦྱོར་བ་ནི།
དེ་ནི་ཉིད་ཀྱི་ཆོས་བརྟེན་ནས། །
གནས་དང་གུས་པར་བྱ་བ་དང་། །
བླ་མ་ཉིད་དང་མཉེས་པ་དང་། །
དེ་ལ་མཆོད་དང་བྱེད་མེད་དང་། །
ཀུན་ཏུ་འཇུག་མཁྱེན་གང་ཡིན་དང་། །
མ་མཐོང་སྟོན་པར་མཛད་པ་དང་། །
འཇིག་རྟེན་སྟོང་ཉིད་རྣམ་པ་དང་། །
བརྗོད་དང་ཤེས་མཛད་མངོན་སུམ་མཛད། །
བསམ་མི་ཁྱབ་དང་ཞི་ཉིད་སྟོན། །
འཇིག་རྟེན་འདུ་ཤེས་འགོག་པ་ལ། །
རྣམ་པ་ཀུན་མཁྱེན་ཚུལ་ལ་ནི། ། །
ཤེས་པའི་མཚན་ཉིད་ཅེས་བཤད་དོ། །
དེ་བཞིན་གཤེགས་པ་ཉིད་ཀྱི་མཐོང་བའི་ཆོས་ལ་བདེ་བར་གནས་པ་
སོགས་རྣམ་མཁྱེན་གྱི་རྣམ་པ་གང་ཡང་རུང་བ་ལ་དམིགས་པའི་སེམས་དཔའི་རྣལ་
འབྱོར་དེ། སེམས་དཔའི་རྒྱུད་ཀྱི་རྣམ་མཁྱེན་སྦྱོར་བའི་མཚན་ཉིད། དེ་ལ་བཅུ་དྲུག་
ཡོད། སེམས་དཔའི་རྒྱུད་ཀྱི་རྣམ་མཁྱེན་སྦྱོར་བ་ལ་ཡང་བཅུ་དྲུག་ཡོད་དེ། དེ་བཞིན་
གཤེགས་པ་དེ་ནི། དེ་ཉིད་ཀྱི་ཆོས་ལ་བརྟེན་ནས་མཐོང་ཆོས་ལ་བདེ་བར་གནས་



སྐབས་བཞི་བའི་རྣམ་བཤད།
163
པར་རྟོགས་པའི་སེམས་དཔའི་ཡེ་ཤེས་དང་། དེ་བཞིན་དུ་དགེ་བའི་བཤེས་གཉེན་ལ་
གུས་པར་བྱ་བ་དང་། བཀའ་ལས་མི་འདའ་བར་བླ་མ་ཉིད་དུ་བྱ་བ་དང་། རྙེད་བཀུར་
གྱིས་མཉེས་པར་བྱ་བ་དང་། བླ་མ་དེ་ལ་མཆོད་པར་བྱེད་པ་དང་། དོན་དམ་པར་བྱེད་
དུ་མེད་པ་དང་། ཡེ་ཤེས་ཀྱིས་ཤེས་བྱ་ཀུན་ཏུ་འཇུག་པར་མཁྱེན་པ་གང་ཡིན་པ་དང་།
དོན་དམ་པར་མ་མཐོང་བའི་དོན་སྟོན་པར་མཛད་པ་དང༌། འཇིག་རྟེན་བདེན་པས་
སྟོང་པའི་སྟོང་པ་ཉིད་ཀྱི་རྣམ་པར་ཤེས་པ་དང་། འཇིག་རྟེན་བདེན་སྟོང་ཉིད་དུ་བརྗོད་
པ་དང་། དེ་བདེན་སྟོང་ཉིད་དུ་ཤེས་པར་མཛད་པ་དང་། དེ་ལྟར་མངོན་སུམ་དུ་མཐོང་
བར་མཛད་པ་དང་། ཆོས་ཉིད་བསམ་གྱིས་མི་ཁྱབ་པ་ཉིད་དུ་སྟོན་པ་དང༌། དོན་དམ་
པར་སྤྲོས་པ་ཞི་བ་ཉིད་དུ་སྟོན་པ་དང་། འཇིག་རྟེན་ལ་བདེན་པར་འདུ་ཤེས་པ་འགོག་
པ་དང་། འདི་དང་ཕ་རོལ་ལ་དོན་དམ་པར་བླང་དོར་གྱི་འདུ་ཤེས་འགོག་པ་ཤེས་པའི་
སེམས་དཔའི་ཡེ་ཤེས་དང་བཅུ་དྲུག་ཡོད་པའི་ཕྱིར། །
གཉིས་པ་༼ཁྱད་མཚན།༽ཁྱད་མཚན་ནི། །
བསམ་མི་ཁྱབ་སོགས་ཁྱད་པར་གྱིས། །
ཁྱད་ཞུགས་བདེན་པའི་སྤྱོད་ཡུལ་ཅན། །
སྐད་ཅིག་མ་ནི་བཅུ་དྲུག་གིས། །
ཁྱད་པར་མཚན་ཉིད་བཤད་པ་ཡིན། །
བསམ་མི་ཁྱབ་སོགས་ཀྱིས་ཁྱད་པར་དུ་བྱས་པའི་སེམས་དཔའི་རྣལ་འབྱོར་དེ། ཉན་
རང་གི་སྦྱོར་བ་ལས་ཁྱད་པར་དུ་འཕགས་པའི་སྦྱོར་བའི་མཚན་ཉིད། དབྱེ་ན་བཅུ་
དྲུག་ཡོད།
བསམ་མི་ཁྱབ་དང་མི་མཉམ་དང་། །
གཞལ་དང་བགྲང་ལས་ཡང་དག་འདས། །
འཕགས་པ་ཀུན་སྡུད་མཁས་པ་ཡིས། །
རིག་བྱ་ཐུན་མོང་མིན་ཤེས་ཉིད། །



164
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཤེས་མྱུར་བྲི་དང་གང་མེད་དང་། །
སྒྲུབ་དང་ཡང་དག་སྒྲུབ་པ་ལ། །
དམིགས་པ་རྟེན་དང་བཅས་པ་དང་། །
མཐའ་དག་པ་དང་ཡོངས་འཛིན་དང་། །
རོ་མྱང་མེད་དང་ཁྱད་པར་ནི། །
བཅུ་དྲུག་བདག་ཉིད་ཤེས་བྱ་སྟེ། །
གང་གིས་ལམ་ནི་གཞན་དག་ལས། །
ཁྱད་དུ་འཕགས་པའི་ཁྱད་པར་ལམ། །
ཉན་རང་སྦྱོར་བ་ལས་ཁྱད་པར་དུ་འཕགས་པའི་སྦྱོར་བ་ལ་ཡང་བཅུ་དྲུག་
ཡོད་དེ། སྡུག་བདེན་གྱི་ཆོས་ཉིད་བསམ་གྱིས་མི་ཁྱབ་པ་དང་། དཔེས་མི་མཉམ་པ་
དང་༑ ཐ་སྙད་པའི་ཚད་མས་གཞལ་བ་ལས་འདས་པ་དང་། གྲངས་ཀྱིས་བགྲང་བ་
ལས་ཡང་དག་པར་འདས་པར་རྟོགས་པའི་ཡེ་ཤེས་བཞི་དང་། འཕགས་པའི་གང་
ཟག་གི་ཡོན་ཏན་སྡུད་པ་དང༌། ཆོས་ཐམས་ཅད་ཤེས་པའི་སྐྱེས་བུ་མཁས་པ་ཡིས་
རིག་པར་བྱ་བ་ཉིད་དང༌། ཉན་རང་དང་ཐུན་མོང་མ་ཡིན་པའི་དངོས་པོ་ཡོངས་སུ་
ཤེས་པར་བྱ་བ་ཉིད་དང་། རང་གི་མངོན་པར་ཤེས་པ་ཤིན་ཏུ་མྱུར་བ་དེ། ཀུན་འབྱུང་
གི་ཆོས་ཉིད་རྟོགས་པའི་ཡེ་ཤེས་བཞི་དང་། ཆོས་ཐམས་ཅད་དོན་དམ་པར་བྲི་བ་
དང་གང་བ་མེད་པ་དང༌། ཕྱིན་དྲུག་ཤུགས་དྲག་ཏུ་སྒྲུབ་པ་དང༌། བསོད་ནམས་དང་
ཡེ་ཤེས་ཀྱི་ཚོགས་ཡང་དག་པར་འགྲུབ་པ་དང་། ཐབས་ཀྱིས་ཟིན་པའི་རྣམ་པར་མི་
རྟོག་པ་ཆོས་ཐམས་ཅད་དམིགས་པ་སྟེ། འགོག་པའི་ཆོས་ཉིད་རྟོགས་པའི་ཡེ་ཤེས་
བཞི་དང༌། བྱང་ཆུབ་སེམས་དཔའི་ལམ་གྱི་རིགས་ལ་བརྟེན་པ་དང་བཅས་པ་དང་།
ཕ་རོལ་ཏུ་ཕྱིན་པའི་ཚོགས་མཐའ་དག་པ་དང་ལྡན་པ་དང་། ཐེག་ཆེན་གྱི་ལམ་རྫོགས་
པར་སྟོན་པའི་ཡོངས་འཛིན་དགེ་བའི་བཤེས་གཉེན་དང་བཅས་པ་དང་། ཆོས་
གང་ལའང་བདེན་ཞེན་གྱིས་རོ་མྱོང་བ་མེད་པ་ལམ་བདེན་གྱི་ཆོས་ཉིད་རྟོགས་པའི་



སྐབས་བཞི་བའི་རྣམ་བཤད།
165
སེམས་དཔའི་ཡེ་ཤེས་བཞི་དང་བཅས་པ་ཁྱད་པར་གྱི་ནི། མཚན་ཉིད་བཅུ་དྲུག་གི་
བདག་ཉིད་དུ་ཤེས་པར་བྱ་བ་ཡིན་པའི་ཕྱིར།
གསུམ་པ་༼བྱེད་མཚན།༽བྱེད་མཚན་ནི།
ཕན་དང་བདེ་དང་སྐྱོབ་དག་དང་། །
མི་རྣམས་ཀྱི་ནི་སྐྱབས་དག་དང་། །
གནས་དང་དཔུང་གཉེན་གླིང་དང་ནི། །
ཡོངས་འདྲེན་པ་ཞེས་བྱ་བ་དང་། །
ལྷུན་གྱི་གྲུབ་དང་ཐེག་གསུམ་གྱིས། །
འབྲས་བུ་མངོན་སུམ་མི་བྱེད་དག །
ཐ་མ་རྟེན་གྱི་མཛད་པ་སྟེ། །
འདི་ནི་བྱེད་པའི་མཚན་ཉིད་ཡིན། །
ཕན་བདེ་སྐྱོབ་སོགས་ཀྱི་བྱེད་ལས་ཁྱད་པར་ཅན་དང་ལྡན་པའི་སེམས་
དཔའི་རྣལ་འབྱོར་དེ། གཞན་དོན་སྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་
སྦྱོར་བའི་མཚན་ཉིད། དེ་ལ་དབྱེ་ན་བཅུ་གཅིག་ཡོད། བྱེད་ལས་ཁྱད་པར་ཅན་དང་
ལྡན་པའི་སྦྱོར་བ་ལ་ཡང་བཅུ་གཅིག་ཡོད་དེ། གཞི་ཤེས་ཀྱི་སྦྱོར་བའི་བྱེད་པ་མ་
འོངས་པའི་ཕན་པ་དང༌། ཚེ་འདིའི་བདེ་བ་དང་། སེམས་ཅན་སྡུག་བསྔལ་ལས་སྐྱོབ་
པའི་སེམས་དཔའི་རྣལ་འབྱོར་ཡེ་ཤེས་གསུམ་དང་། མི་རྣམས་ཀྱི་ནི་སྐྱབས་སོགས་
བྱེད་པ་དག་དང་། སྡུག་བསྔལ་གྱི་རྒྱུ་ཟློག་པས་གནས་དང་། འཁོར་འདས་དོན་དམ་
པར་མཉམ་པ་ཉིད་དུ་རྟོགས་པས་དཔུང་གཉེན་དང་། སྲིད་པའི་ཆུ་ཀླུང་ལས་སྒྲོལ་ཞིང་
རང་གཞན་གྱི་དོན་རྟོགས་པའི་རྟེན་གྱི་ངོ་བོ་ཉིད་དང༌། རང་གཞན་གྱི་དོན་སྒྲུབ་པས་
ཡོངས་སུ་འདྲེན་པ་ཞེས་བྱ་བ་དང་། དོན་དེ་ཡང་ལྷུན་གྱིས་གྲུབ་པར་བྱེད་པ་དང་།
ཐེག་པ་གསུམ་གྱི་ངེས་པར་འབྱུང་བའི་དུས་མ་ཡིན་པར་མངོན་དུ་མི་བྱེད་པའི་བདག་
ཉིད་ཅན་གྱི་སེམས་དཔའི་ཡེ་ཤེས་ཏེ་ལམ་ཤེས་ཀྱི་བྱེད་པ་བདུན་དང་། བྱེད་པ་བཅུ་



166
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གཅིག་གི་ཐ་མ་རྣམ་མཁྱེན་གྱི་སྦྱོར་བ་ནི། སེམས་ཅན་གྱི་རྟེན་གྱི་མཛད་པ་གཅིག་སྟེ་
བཅུ་གཅིག་པོ་འདི་ནི། བྱེད་པའི་མཚན་ཉིད་དམ་རང་བཞིན་ཡིན་པའི་ཕྱིར།
བཞི་པ་༼ངོ་བོ་ཉིད་མཚན།༽ངོ་བོ་ཉིད་མཚན་ནི།
ཉོན་མོངས་རྟགས་དང་མཚན་མ་དང་། །
མི་མཐུན་ཕྱོགས་དང་གཉེན་པོ་དག །
དབེན་དང་དཀའ་དང་ངེས་པ་དང་། །
ཆེད་དུ་བྱ་དང་མི་དམིགས་དང་། །
མངོན་པར་ཞེན་པ་བཀག་པ་དང་། །
དམིགས་པ་ཞེས་བྱ་གང་ཡིན་དང་། །
མི་མཐུན་ཐོགས་པ་མེད་དང་དེ། །
གཞི་མེད་འགྲོ་མེད་སྐྱེ་མེད་དང་། །
དེ་བཞིན་ཉིད་ནི་མི་དམིགས་དང་། །
ངོ་བོ་ཉིད་བཅུ་དྲུག་བདག་ཉིད། །
མཚོན་བྱ་ལྟ་བུར་མཚོན་པས་ན། །
མཚན་ཉིད་བཞི་པར་བཞེད་པ་ཡིན། །
ཉོན་མོངས་རྟགས་སོགས་ཀྱིས་དབེན་པའི་སེམས་དཔའི་རྣལ་འབྱོར་དེ།
སེམས་དཔའི་རྒྱུད་ཀྱི་ངོ་བོ་ཉིད་ཀྱི་སྦྱོར་བའི་མཚན་ཉིད། ངོ་བོ་ཉིད་ཀྱི་སྦྱོར་བ་ལ་བཅུ་
དྲུག་ཡོད་དེ། འདོད་ཆགས་སོགས་ཉོན་མོངས་པ་སྤོང་བ་དང༌། དེའི་རྟགས་ལུས་ངག་
གི་གནས་ངན་ལེན་སྤོང་བ་དང༌། དེའི་རྒྱུ་མཚན་ཚུལ་བཞིན་མ་ཡིན་པ་ཡིད་ལ་བྱེད་
པ་མེད་པ་དང་། ཆགས་སོགས་མི་མཐུན་ཕྱོགས་དང་དེའི་གཉེན་པོ་དག་དོན་དམ་
པར་བདག་གིས་དབེན་པར་རྟོགས་པའི་སེམས་དཔའི་གཞི་ཤེས་སྦྱོར་བའི་ངོ་བོ་ཉིད་
བཞི་དང་། དོན་དམ་པར་མེད་པའི་སེམས་ཅན་མཐའ་ཡས་པ་མྱ་ངན་ལས་འདའ་བའི་
གཞན་དོན་བྱ་དཀའ་སྒྲུབ་པ་དང༌། ཐེག་པ་གཞན་དུ་མི་ལྟུང་བར་འཚང་རྒྱ་བར་ངེས་



སྐབས་བཞི་བའི་རྣམ་བཤད།
1
པར་སྒྲུབ་པ་དང༌། ཆེད་དུ་བྱ་བ་ཆེན་པོ་གསུམ་སྒྲུབ་པ་དང་། བསྒོམ་བྱ་དང་སྒོམ་པ་
པོའི་ཆོས་དོན་དམ་པར་མི་དམིགས་པར་རྟོགས་པ་དང་། དངོས་པོ་ལ་བདེན་པར་
མངོན་པར་ཞེན་པ་བཀག་པའི་སེམས་དཔའི་ལམ་ཤེས་སྦྱོར་བའི་ངོ་བོ་ཉིད་ལྔ་དང་།
གཞི་ཤེས་དང་ལམ་ཤེས་ཀྱི་ཁྱད་པར་ལ་དམིགས་པ་ཞེས་བྱ་བ་གང་ཡིན་པ་དང༌།
བྱིས་པའི་འཛིན་པ་དང་མི་མཐུན་པ་དངོས་པོ་དང་དངོས་མེད་ལ་བདེན་ཞེན་མེད་པ་
དང་༑ གཟུགས་སོགས་ཀྱི་ཆོས་རྣམས་ཐོགས་པ་མེད་པར་ཤེས་པ་དང་། ཤེས་བྱ་
གཟུགས་སོགས་དེ་རྣམས་དོན་དམ་པར་མེད་པས་འཁྲུལ་གཞི་བདེན་པར་མེད་པར་
ཤེས་པ་དང་། དོན་དམ་པར་གང་དུ་འགྲོ་བ་མེད་པ་དང་། དོན་དམ་པར་སྐྱེ་བ་མེད་
པ་དང་། དངོས་པོ་དང་དངོས་མེད་གཉིས་ཀའི་དེ་བཞིན་ཉིད་ནི། དོན་དམ་པར་མི་
དམིགས་པ་རྟོགས་པའི་སེམས་དཔའི་རྣམ་མཁྱེན་སྦྱོར་བ་བདུན་ལྡན་བཅས་པ་ངོ་བོ་
ཉིད་ཀྱི་རྣལ་འབྱོར་བཅུ་དྲུག་གི་བདག་ཉིད་རྣམས་སུ་ཡོད་པའི་ཕྱིར། དེ་རྣམས་ཀྱི་ས་
མཚམས་ཐེག་ཆེན་ཚོགས་ལམ་ནས་རྒྱུན་མཐའི་བར་ན་ཡོད། །
འདི་དག་གི་སྐབས་སུ་མཐའ་དཔྱད་པ་ལ། ཐེག་དམན་གྱི་རྟོགས་རིགས་སུ་
གནས་པའི་སེམས་དཔའི་རྣལ་འབྱོར་ཆོས་ཅན། ཐེག་ཆེན་སྦྱོར་བའི་མཚན་ཉིད་ཡིན་
པར་ཐལ། སེམས་དཔའི་རྒྱུད་ཀྱི་གཞི་ཤེས་སྦྱོར་བའི་མཚན་ཉིད་ཡིན་པའི་ཕྱིར་ན་
མ་ཁྱབ། འདོད་མི་ནུས་པར་ཐལ། ཐེག་ཆེན་སྦྱོར་བ་ཡིན་ན། ཐེག་དམན་གྱི་རྟོགས་
རིགས་སུ་གནས་པའི་སེམས་དཔའི་རྣལ་འབྱོར་ཡིན་པས་མ་ཁྱབ་པའི་ཕྱིར། གཞན་
ཡང་༑ མི་རྟག་པ་བུམ་པའི་སྤྱིའི་མཚན་ཉིད་ཡིན་པར་ཐལ། བུམ་པའི་སྤྱིའི་མཚན་ཉིད་
ཡོད་པའི་ཕྱིར་ན་མ་ཁྱབ། གཞན་ཡང་། ཐེག་དམན་གྱི་རྟོགས་རིགས་སུ་གནས་པའི་
སེམས་དཔའི་རྣལ་འབྱོར་ཆོས་ཅན། ཁྱོད་ཤེས་པའི་མཚན་ཉིད་ཡིན་པར་ཐལ། ཁྱོད་
ཤེས་མཚན་ཡིན་པའི་ཕྱིར་ན་མ་ཁྱབ། རྒྱུན་མཐའི་བར་ཆད་མེད་ལམ་ཆོས་ཅན།
སེམས་དཔའི་རྒྱུད་ཀྱི་གཞི་ཤེས་སྦྱོར་བ་ཡིན་པར་ཐལ། དེ་བཞིན་གཤེགས་པ་འབྱུང་
བ་སོགས་གཞི་ཤེས་ཀྱི་རྣམ་པ་གང་ཡང་རུང་བ་ལ་དམིགས་པའི་སེམས་དཔའི་རྣལ་



16
1
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ།
འབྱོར་ཡིན་པའི་ཕྱིར་ན་མ་ཁྱབ། རྟགས་དེར་ཐལ། དེ་བཅུ་དྲུག་གང་རུང་བདེན་མེད་
མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། གཞན་ཡང་། གཉིས་སྟོང་དོན་
སྤྱིའི་ཚུལ་གྱིས་རྟོགས་པའི་ཐེག་ཆེན་སྦྱོར་ལམ་ཆོས་ཅན། དེ་བཞིན་གཤེགས་པ་
འབྱུང་བ་སོགས་ཡུལ་བཅུ་དྲུག་པོ་གང་རུང་གི་རྣམ་པ་ཅན་གྱི་སེམས་དཔའི་རྣལ་
འབྱོར་ཡིན་པར་ཐལ། སེམས་དཔའི་རྒྱུད་ཀྱི་གཞི་ཤེས་སྦྱོར་བ་ཡིན་པའི་ཕྱིར་ན་མ་
ཁྱབ། གཞན་ཡང་ས་བཅུ་པའི་བར་ཆད་མེད་ལམ་ཆོས་ཅན། སེམས་དཔའི་རྒྱུད་ཀྱི་
གཞི་ཤེས་སྦྱོར་བ་ཡིན་པར་ཐལ། ཡུལ་བཅུ་དྲུག་པོ་གང་རུང་གི་རྣམ་པ་ཅན་གྱི་ཡེ་
ཤེས་ཡིན་པའི་ཕྱིར་ན་མ་ཁྱབ། རྟགས་དེར་ཐལ། འཇིག་རྟེན་དོན་དམ་པར་འཇིག་
པ་མེད་པ་རྟོགས་པའི་ཡེ་ཤེས་ཡིན་པའི་ཕྱིར། དམན་ལམ་སྔོན་དུ་མ་སོང་བའི་བྱང་
སེམས་འཕགས་པའི་རྒྱུད་ཀྱི་གང་ཟག་གི་བདག་མེད་རྟོགས་པའི་མཁྱེན་པ་ཆོས་
ཅན༔ ཉོན་མོངས་རྟགས་སོགས་ཀྱིས་དབེན་པར་ཐལ། ཉོན་མོངས་རྟགས་སོགས་
ཀྱིས་དབེན་པའི་སེམས་དཔའི་རྣལ་འབྱོར་ཡིན་པའི་ཕྱིར་ན་མ་ཁྱབ། འདོད་མི་ནུས་
ཏེ༑ ཉོན་མོངས་མ་སྤངས་པའི་གང་ཟག་གི་མཁྱེན་པ་ཡིན་པའི་ཕྱིར། གཞན་ཡང་།
ཐེག་ཆེན་གྱི་ཆོས་མངོན་རྟོགས་ལ་གནས་པའི་སེམས་དཔའི་རྒྱུད་ཀྱི་ཀུན་རྫོབ་
སེམས་བསྐྱེད་ཆོས་ཅན། འཕགས་པའི་བདེན་པ་བཞི་མངོན་སུམ་དུ་རྟོགས་པའི་
མཁྱེན་པ་ཡིན་པར་ཐལ། ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་སྦྱོར་བ་
ཡིན་པའི་ཕྱིར་ན་མ་ཁྱབ། རྟགས་དེར་ཐལ། ཐེག་ཆེན་གྱི་ཆོས་མངོན་རྟོགས་ཡིན་
པའི་ཕྱིར། རྩ་བར་འདོད་ན། མཉམ་རྗེས་ངོ་བོ་གཅིག་ཏུ་སོང་བའི་སློབ་པའི་གང་ཟག་
ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་ཡིན་ན་སྒྲིབ་གཉིས་མ་ལུས་
པ་སྤངས་པའི་སངས་རྒྱས་ཡིན་དགོས་པའི་ཕྱིར། གཞན་ཡང་། ཉན་རང་གི་སྦྱོར་
བ་ལས་ཁྱད་པར་དུ་འཕགས་པའི་སེམས་དཔའི་དོན་མངོན་རྟོགས་ཆོས་ཅན། ཐེག་
ཆེན་སྦྱོར་བའི་ཁྱད་མཚན་ཡིན་པར་ཐལ། ཁྱད་མཚན་ཡིན་པའི་ཕྱིར་ན་མ་ཁྱབ། མ་
གྲུབ་ན། དེར་ཐལ། ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་ཐེག་ཆེན་གྱི་



16
སྐབས་བཞི་པའི་རྣམ་བཤད།
སྦྱོར་ལམ་གྱི་མཚན་ཉིད་ཡིན་པའི་ཕྱིར། རྩ་བར་འདོད་མི་ནུས་པར་ཐལ། ཉན་རང་
གི་སྦྱོར་བ་ལས་ཁྱད་པར་དུ་འཕགས་པའི་ཐེག་ཆེན་གྱི་སྦྱོར་བ་ཡིན་ན། ཉན་རང་གི་
སྦྱོར་བ་ལས་ཁྱད་པར་དུ་འཕགས་པའི་སེམས་དཔའི་དོན་མངོན་རྟོགས་ཡིན་པས་མ་
ཁྱབ་པའི་ཕྱིར། གཞན་དོན་སྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་སེམས་
དཔའི་བདེན་པ་མངོན་རྟོགས་ཆོས་ཅན། ཐེག་ཆེན་སྦྱོར་བའི་བྱེད་མཚན་ཡིན་པར་
ཐལ༑ བྱེད་མཚན་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། གཞན་དོན་སྒྲུབ་པའི་
བྱེད་ལས་ཁྱད་པར་ཅན་དང་ལྡན་པའི་ཐེག་ཆེན་གྱི་མཐོང་ལམ་གྱི་མཚན་ཉིད་ཡིན་
པའི་ཕྱིར། རྟགས་སླ། རྩ་བར་འདོད་མི་ནུས་ཏེ། ཐེག་ཆེན་སྒོམ་ལམ་དེ་གཞན་དོན་
སྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་སེམས་དཔའི་བདེན་པ་མངོན་རྟོགས་
མ་ཡིན་པའི་ཕྱིར།
ཐར་པ་ཆ་མཐུན།
དྲུག་པ་ཐར་པ་ཆ་མཐུན་ནི།
མཚན་མེད་རབ་ཏུ་སྦྱིན་ལ་སོགས། །
ཡང་དག་སྒྲུབ་ལ་མཁས་པ་ནི། །
རྣམ་པ་ཐམས་ཅད་རྟོགས་འདི་ལ། །
ཐར་པའི་ཆ་དང་མཐུན་པར་འདོད། །
སངས་རྒྱས་སོགས་དམིགས་དད་པ་དང་། །
སྦྱིན་སོགས་སྤྱོད་ཡུལ་བརྩོན་འགྲུས་དང་། །
བསམ་པ་ཕུན་ཚོགས་དྲན་པ་དང་། །
རྣམ་པར་མི་རྟོག་ཏིང་འཛིན་དང་། །
ཆོས་རྣམས་རྣམ་པ་ཐམས་ཅད་དུ། །



170
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཤེས་པའི་ཤེས་རབ་དང་རྣམ་ལྔ། །
རྫོགས་པའི་བྱང་ཆུབ་རྣོན་པོ་ཡིས། །
རྟོགས་སླ་རྟུལ་པོས་རྟོགས་དཀར་བཞེད། །
རྣམ་མཁྱེན་རང་རྒྱུད་ལ་སྒྲུབ་པར་མཁས་པའི་སེམས་དཔའི་རྒྱུད་ཀྱི་ཆོས་
མངོན་རྟོགས། སྐབས་འདིར་དངོས་སུ་བསྟན་པའི་ཐེག་ཆེན་གྱི་ཐར་པ་ཆ་མཐུན་གྱི་
མཚན་ཉིད། དེ་ལ་དབྱེ་ན་ལྔ་ཡོད་དེ། སངས་རྒྱས་སོགས་ལ་དམིགས་པའི་དད་པ་
དང་༑ སྦྱིན་སོགས་ཕར་ཕྱིར་དྲུག་སྤྱོད་ཡུལ་དུ་བྱེད་པའི་བརྩོན་འགྲུས་དང༌། ཐེག་
ཆེན་ལམ་གྱི་འཇུག་སྒོ་བསམ་པ་ཕུན་ཚོགས་བྱང་ཆུབ་མཆོག་ཏུ་སེམས་བསྐྱེད་ནས་
དེའི་གྲོགས་རྣམ་མཁྱེན་ཡིད་ལ་དྲན་པའི་དྲན་པ་དང་། དེ་བཞིན་གཤེགས་པའི་སྐུ་
གཟུགས་དམིགས་ཡུལ་དུ་བྱས་པའི་རྣམ་པར་མི་རྟོག་པའི་ཏིང་ངེ་འཛིན་དང་། ཆོས་
རྣམས་རྣམ་པ་ཐམས་ཅད་དུ་ཤེས་པའི་ཤེས་རབ་དང་རྣམ་པ་ལྔ་ལ་སློབ་དགོས་པའི་
ཕྱིར། ས་མཚམས་ཐེག་ཆེན་གྱི་ཚོགས་ལམ་ཁོ་ནར་ཡོད།
ངེས་འབྱེད་ཆ་མཐུན།
བདུན་པ་ངེས་འབྱེད་ཆ་མཐུན་ནི།
དྲོ་བ་རྣམས་ཀྱི་དམིགས་པ་འདིར། །
སེམས་ཅན་ཐམས་ཅད་ཡིན་པར་བསྔགས། །
དེ་དག་ཉིད་ལ་སེམས་མཉམ་སོགས། །
རྣམ་པ་དག་ནི་བཅུ་བཤད་དོ། །
བདག་ཉིད་སྡིག་པ་ལས་ལྡོག་ཅིང་། །
སྦྱིན་ལ་སོགས་ལ་གནས་པས་གཞན། །
དེ་དག་ལ་ནི་འགོད་པ་དང་། །



སྐབས་བཞི་པའི་རྣམ་བཤད།
11
བསྔགས་པ་བརྗོད་དང་མཐུན་པ་ཉིད། །
རྩེར་གྱུར་དེ་བཞིན་བཟོད་པ་ནི། །
རང་བཞིན་རྟེན་ཅན་བདེན་ཤེས་པ། །
ཆོས་མཆོག་དེ་བཞིན་སེམས་ཅན་རྣམས། །
སྨིན་བྱེད་སོགས་ཀྱིས་ཤེས་བར་བྱ། །
གཙོ་བོར་ཐབས་ཀྱི་ཆས་ཁྱད་པར་དུ་བྱས་པའི་སྐབས་འདིར་དངོས་སུ་
བསྟན་པའི་ཐེག་ཆེན་གྱི་དོན་མངོན་རྟོགས། སྐབས་འདིར་དངོས་སུ་བསྟན་པའི་ཐེག་
ཆེན་གྱི་ངེས་འབྱེད་ཆ་མཐུན་གྱི་མཚན་ཉིད། སྐབས་འདིར་སྦྱོར་ལམ་སྐོར་བཞིའི་
དམིགས་པ་ཡོད་དེ། དང་པོ་སྦྱོར་ལམ་དྲོ་བ་རྣམས་ཀྱི་དམིགས་པ་སྐབས་འདིར་
སེམས་ཅན་ཐམས་ཅད་ཡིན་པར་ཡུམ་གྱི་མདོ་ལས་བསྔགས་ཤིང་བརྗོད་པའི་ཕྱིར།
ཚུལ་ཇི་ལྟར་ཞེ་ན་ཡོད་དེ། སེམས་ཅན་དེ་དག་ཉིད་ལ་དམིགས་ནས་སེམས་མཉམ་
པར་ལྟ་བ་སོགས་རྣམ་པ་དག་ནི་བཅུ་བཤད་པའི་ཕྱིར། སྦྱོར་ལམ་རྩེ་མོར་གྱུར་པའི་
དམིགས་པ་ཡོད་དེ། དེ་བཞིན་དུ་སེམས་ཅན་ཐམས་ཅད་ལ་དམིགས་ནས་རྩེ་མོ་བ་
བདག་ཉིད་སྡིག་པ་མི་དགེ་བ་བཅུ་ལས་ལྡོག་ཅིང་། སྦྱིན་སོགས་ལ་གནས་པའི་སྒོ་
ནས་སེམས་ཅན་གཞན་དག་དེ་དག་ལ་ནི་འགོད་པ་དང༌། དེ་དག་གི་བསྔགས་པ་
བརྗོད་པ་དང་མཐུན་པས་དགའ་བར་བྱེད་པ་ཉིད་ཀྱིས་དམིགས་པའི་ཕྱིར། སྦྱོར་ལམ་
བཟོད་པའི་དམིགས་པ་ཡོད་དེ། དེ་བཞིན་དུ་སེམས་ཅན་ལ་དམིགས་ནས་རང་བདེན་
པ་བཞི་ཤེས་པ་ལ་གནས་ཤིང་། སེམས་ཅན་གཞན་གྱི་རྟེན་ཅན་བདེན་པ་ཤེས་པ་དེ་
ལ་འགོད་པའི་ཚུལ་གྱིས་དམིགས་པའི་ཕྱིར། སྦྱོར་ལམ་ཆོས་མཆོག་གི་དམིགས་པ་
ཡོད་དེ། དེ་བཞིན་དུ་སེམས་ཅན་རྣམས་ལ་དམིགས་ནས་སྨིན་པར་བྱེད་པ་དང་གྲོལ་
བར་བྱེད་པ་སོགས་ཀྱིས་དམིགས་པར་ཤེས་པར་བྱ་བ་ཡིན་པའི་ཕྱིར། ས་མཚམས་
ཐེག་ཆེན་གྱི་སྦྱོར་ལམ་ཁོ་ནར་ཡོད།



12
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཕྱིར་མི་ལྡོག་པའི་རྟགས།
བརྒྱད་པ་སློབ་པ་ཕྱིར་མི་ལྡོག་པ་ནི། །
ངེས་འབྱེད་ཡན་ལག་ནས་བཟུང་སྟེ། །
མཐོང་དང་བསྒོམས་པའི་ལམ་དག་ལ། །
བྱང་ཆུབ་སེམས་དཔའ་གང་དག་གནས། །
དེ་འདིར་ཕྱིར་མི་ལྡོག་པའི་ཚོགས། །
གཟུགས་སོགས་ལ་བདེན་ཞེན་མངོན་གྱུར་བ་ལྡོག་པ་སོགས་རྟགས་ཞེ་
བཞི་པོ་གང་རུང་ཐོབ་པའི་སེམས་དཔའ་དེ། ཕྱིར་མི་ལྡོག་པའི་རྟགས་ཐོབ་པའི་བྱང་
སེམས་ཀྱི་དགེ་འདུན་གྱི་མཚན་ཉིད། དེ་ལ་དབྱེ་ན་ཞེ་བཞི་ཡོད། ངོ་བོ་དང་། དབྱེ་བ།
གཞུང་གིས་བསྟན་ཚུལ་ཡོད་དེ། སྦྱོར་ལམ་པ་ཕྱིར་མི་ལྡོག་པའི་རྟགས། མཐོང་ལམ་
པ་ཕྱིར་མི་ལྡོག་པའི་རྟགས། སྒོམ་ལམ་པ་ཕྱིར་མི་ལྡོག་པའི་རྟགས་དང་གསུམ། དང་
པོ་ལ་མདོར་བསྟན་དང་། རྒྱས་པར་བཤད་པ་གཉིས། དང་པོ་༼མདོར་བསྟན།༽ནི།
གཟུགས་ལ་སོགས་ལས་ལྡོག་སོགས་རྟགས། །
རྣམ་པ་ཉི་ཤུར་བརྗོད་པ་ཡིས། །
ངེས་འབྱེད་ཡན་ལག་ལ་གནས་པའི། །
ཕྱིར་མི་ལྡོག་པའི་མཚན་ཉིད་འདི། ། །
གཟུགས་ལ་སོགས་ལ་ལྡོག་སོགས་རྟགས། །ཞེས་སོགས་རྐང་པ་བཞི་
གསུངས། དོན་ནི། ཤེས་བྱ་ཆོས་ཅན། ཐེག་ཆེན་གྱི་ངེས་འབྱེད་ཡན་ལག་ལ་གནས་
པའི་དགེ་འདུན་གྱི་ཕྱིར་མི་ལྡོག་པའི་མཚན་ཉིད་དེ་རྟགས་ཡོད་དེ། འཆད་འགྱུར་ལྟར་
གཟུགས་ལ་སོགས་པ་ལ་བདེན་ཞེན་མངོན་གྱུར་བ་ལྡོག་པ་སོགས་རྟགས་རྣམ་པ་ཉི་
ཤུར་བརྗོད་པ་ཡིས་ནི་ཤེས་པར་བྱ་བ་ཡིན་པའི་ཕྱིར།



སྐབས་བཞི་བའི་རྣམ་བཤད།
11
གཉིས་པ་ ༼རྒྱས་པར་བཤད་པ་༽ནི།
གཟུགས་ལ་སོགས་ལས་ལྡོག་པ་དང་། །
ཐེ་ཚོམ་མི་དལ་ཟད་པ་དང་། །
བདག་ཉིད་དགེ་བ་ལ་གནས་ཤིང་། །
གཞན་དག་བདེ་ལ་འགོད་པ་དང་། །
གཞན་གྱི་རྟེན་ཅན་སྦྱིན་སོགས་དང་། །
ཟབ་མོའི་དོན་ལའང་སོམ་ཉི་མེད། །
བྱམས་ལུས་སོགས་དང་སྒྲིབ་པ་ནི། །
རྣམ་པ་ལྔ་དང་མི་འགྲོགས་དང་། །
བག་ལ་ཉལ་ཀུན་འཇོམས་པ་དང་། །
དྲན་པ་དང་ནི་ཤེས་བཞིན་དང་། །
གོས་ལ་སོགས་པ་གཙང་བ་དང་། །
ལུས་ལ་སྲིན་བུ་རྣམས་མི་འབྱུང་། །
གྱ་གྱུ་མེད་སེམས་སྦྱངས་པ་དང་། །
ལེན་དང་སེར་སྣ་མེད་སོགས་དང་། །
ཆོས་ཉིད་ལྡན་པར་འགྲོ་ཉིད་དང་། །
སེམས་ཅན་དོན་དུ་དམྱལ་ཚོལ་དང་། །
གཞན་གྱིས་དཀྲི་བར་མི་བཏུབ་དང་། །
ལམ་གཞན་ཉེ་བར་སྟོན་བདུད་ལ། །
བདུད་ཅེས་བྱ་བར་རྟོགས་པ་དང་། །
སངས་རྒྱས་དགྱེས་པའི་སྤྱོད་པ་སྟེ། །
རྟགས་ནི་ཉི་ཤུ་དེ་དག་གིས། །
དྲོད་དང་རྩེ་མོ་བཟོད་བཅས་དང་། །



174
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཆོས་མཆོག་རྣམས་ལ་གནས་པ་ནི། །
རྫོགས་པའི་བྱང་ཆུབ་ལས་མི་ལྡོག །
གཟུགས་ལ་སོགས་ལས་ལྡོག་པ་དང་། །ཞེས་པ་ནས། རྫོགས་པའི་བྱང་ཆུབ་
ལས་མི་ལྡོག །ཅེས་པའི་བར་གསུངས། དོན་ནི། དྲོད་སོགས་བཞི་ལས། དང་པོ་དྲོད་
ཀྱི་རྟགས་བཅུ་གཅིག་ཡོད་དེ། གཟུགས་ལ་སོགས་པའི་ཆོས་ལ་བདེན་ཞེན་མངོན་
གྱུར་བ་ཅི་རིགས་ལས་ལྡོག་པ་དང་། སྐྱབས་གནས་ལ་དེ་ཡིན་མིན་གྱི་ཐེ་ཚོམ་མངོན་
གྱུར་པ་ཟད་པ་དང༌། དལ་བ་དང་ལྡན་པའི་མི་དལ་བ་མི་ཁོམས་པ་བརྒྱད་དུ་སྐྱེ་བ་
ཟད་པ་དང༌། བདག་ཉིད་སྦྱིན་སོགས་དགེ་བ་ལ་གནས་ཤིང་གཞན་དག་དེ་ལ་འགོད་
པར་བྱེད་པའི་སྤྱོད་པ་དང༌། སེམས་ཅན་གཞན་གྱི་རྟེན་ཅན་བདག་གི་སྦྱིན་སོགས་
ཀྱི་འབྲས་བུ་ལ་ལོངས་སྤྱོད་པར་གྱུར་ཅིག་པའི་བསྔོ་བ་དང་། སྟོང་ཉིད་ཟབ་མོའི་དོན་
ལའང་སོམ་ཉི་མེད་པ་དང་། བྱམས་པའི་སེམས་ཀྱི་ལུས་སོགས་ཏེ་ངག་དང་ཡིད་ཀྱི་
ལས་དང་ལྡན་པ་དང་། འདོད་པ་ལ་འདུན་པ་དང་གནོད་སེམས་དང་གཉིད་རྨུགས་
གཉིས་དང་། འགྱོད་རྒོད་གཉིས་དང་ཐེ་ཚོམ་ཉོན་མོངས་ཅན་གྱི་སྒྲིབ་པ་ནི་རྣམ་པ་
ལྔ་དང་མི་འགྲོགས་པ་དང་། མ་རིག་དང་ལྡན་པའི་ལྟ་བ་ངན་པའི་བག་ལ་ཉལ་ཀུན་
འཇོམས་པར་བྱེད་ནུས་པའི་མཐུ་དང་ལྡན་པ་དང་། སྤྱོད་ལམ་ཐམས་ཅད་དུ་དྲན་པ་
དང་ནི་ཤེས་བཞིན་དང་ལྡན་པ་དང་། གོས་ལ་སོགས་པ་ཡོངས་སུ་སྤྱད་པ་གཙང་བ་
ཞེས་བྱ་བ་བཅུ་གཅིག་ཡོད་པའི་ཕྱིར་རོ། །
གཉིས་པ་རྩེ་མོའི་རྟགས་དྲུག་ཡོད་དེ། གང་ཟག་དེའི་ལུས་ལ་སྲིན་བུའི་
རིགས་བརྒྱད་ཁྲི་རྣམས་མི་འབྱུང་བ་དང་། རང་དོན་ཡིད་བྱེད་ཀྱི་སེམས་ཀྱི་གྱ་གྱུ་
མེད་པ་དང༌། ཕྱག་དར་ཁྲོད་པ་ལ་སོགས་པའི་སྦྱངས་པའི་ཡོན་ཏན་ནི་ལེན་པ་དང་།
སྦྱིན་སོགས་ལ་སྤྱོད་པའི་ཚེ་སེར་སྣ་མེད་པ་སོགས་དང་ལྡན་པ་དང་། སྟོང་ཉིད་ཀྱི་
ཆོས་ཉིད་དང་འགལ་བར་མི་བྱེད་པའི་ཤེར་ཕྱིན་གྱི་རྣལ་འབྱོར་དང་ལྡན་པར་འགྲོ་བ་
དང་༑ སེམས་ཅན་གཞན་གྱི་དོན་དུ་དམྱལ་བར་འགྲོ་བ་འཚོལ་བའི་འདོད་པ་དང་དྲུག་



སྐབས་བཞི་བའི་རྣམ་བཤད།
175
ཡོད་པའི་ཕྱིར་རོ། །
གསུམ་པ་བཟོད་པའི་རྟགས་གཉིས་ཡོད་དེ། སྟོན་པ་གཞན་གྱིས་ལམ་ངན་
པ་ལ་བཀྲི་བར་མི་བཏུབ་པ་དང་། མེ་ལྔ་བསྟེན་པ་སོགས་ལམ་ལྟར་བཅོས་པ་གཞན་
ཉེ་བར་སྟོན་པའི་བདུད་ཡིན་པ་ལ་བདུད་ཅེས་བྱ་བར་རྟོགས་པ་དང་གཉིས་ཡོད་པའི་
ཕྱིར་རོ། །
བཞི་པ་ཆོས་མཆོག་གི་རྟགས་ཡོད་དེ། སྒོ་གསུམ་གྱི་སྤྱོད་པ་ཐམས་ཅད་
སངས་རྒྱས་དགྱེས་པ་སྟེ་དགྱེས་པའི་སྤྱོད་པ་ཞེས་བྱ་བ་ཐོབ་པ་གཅིག་དང་ལྡན་པའི་
ཕྱིར་རོ། །
དོན་བསྡུ་བ་ནི། སྔར་བཤད་པའི་རྟགས་ནི་ཉི་ཤུ་པོ་དེ་དག་གིས་བྱང་སེམས་
སྦྱོར་ལམ་དབང་རྣོན་རྫོགས་པའི་བྱང་ཆུབ་ལས་ཕྱིར་མི་ལྡོག་པར་ཤེས་པར་བྱ་སྟེ།
དྲོད་དང་རྩེ་མོ་དང་བཟོད་པ་དང་ཆོས་མཆོག་རྣམས་ལ་གནས་པའི་རྟགས་ནི་སྔར་
ལྟར་ཤེས་པར་བྱ་བ་ཡིན་པའི་ཕྱིར། །
གཉིས་པ་མཐོང་ལམ་པ་ཕྱིར་མི་ལྡོག་པའི་རྟགས་བཤད་པ་ལ། མདོར་
བསྟན་པ་དང་། རྒྱས་པར་བཤད་པ་གཉིས། དང་པོ་༼མདོར་བསྟན་པ།༽ནི།
མཐོང་བའི་ལམ་ལ་བཟོད་པ་དང་། །
ཤེས་པའི་སྐད་ཅིག་བཅུ་དྲུག་ནི། །
བྱང་ཆུབ་སེམས་དཔའ་མི་ལྡོག་པའི། །
མཚན་ཉིད་ཡིན་པར་ཤེས་པར་བྱ། །
མཐོང་བའི་ལམ་ལ་བཟོད་པ་དང་། །ཞེས་སོགས་རྐང་པ་བཞི་གསུངས།
དོན་ནི། བྱང་སེམས་མཐོང་ལམ་པ་དབང་འབྲིང་གི་རྒྱུད་ཀྱི་མཐོང་བའི་ལམ་ལ་བཟོད་
པ་དང་ཤེས་པའི་སྐད་ཅིག་མ་བཅུ་དྲུག་གིས་བསྡུས་པའི་ཆར་གཏོགས་པའི་ཐབས་
ཤེས་ཁྱད་པར་ཅན་དང་བཅུ་དྲུག་པོ་དེས་དྲངས་པའི་ལུས་ངག་གི་ཐ་སྙད་ཁྱད་པར་
ཅན་འཁྲུལ་མེད་བརྟན་པོ་ནི་ཆོས་ཅན། བྱང་ཆུབ་སེམས་དཔའ་དབང་འབྲིང་མཐོང་



176
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ལམ་པ་ཕྱིར་མི་ལྡོག་པའི་མཚན་ཉིད་དེ་རྟགས་ཡིན་པར་ཤེས་པར་བྱ་སྟེ། དེ་སྒྲུབ་ཀྱི་
ཚུལ་གསུམ་ཡིན་པའི་ཕྱིར།
གཉིས་པ་༼རྒྱས་བར་བཤད་བ།༽ནི།
གཟུགས་སོགས་འདུ་ཤེས་ལྡོག་པ་དང་། །
སེམས་བརྟན་ཐེག་པ་དམན་དག་ལས། །
རྣམ་ལྡོག་བསམ་གཏན་ལ་སོགས་པའི། །
ཡན་ལག་ཡོངས་སུ་ཟད་པ་དང་། །
ལུས་སེམས་ཡང་བ་ཉིད་དང་ནི། །
འདོད་པ་སྤྱོད་ལ་ཐབས་མཁས་དང་། །
རྟག་ཏུ་ཚངས་པར་སྤྱོད་ཉིད་དང་། །
ཚོར་བ་རྣམ་པར་དག་ཉིད་དང་། །
ཕུང་སོགས་བར་ཆད་བྱེད་རྣམས་དང་། །
ཚོགས་དང་དབང་སོགས་བཅས་པ་ཡི། །
གཡུལ་འགྱེད་སེར་སྣ་ལ་སོགས་ལ། །
སྦྱོར་དང་རྗེས་སུ་སྦྱོར་བ་ཡི། །
གནས་པ་སོ་སོར་བཀག་པ་དང་། །
ཆོས་ནི་རྡུལ་ཙམ་མི་དམིགས་ཉིད། །
རང་གི་ས་ལ་ངེས་པ་ཉིད། །
ས་གསུམ་ལ་ནི་གནས་པ་དང་། །
ཆོས་ཀྱི་དོན་དུ་སྲོག་གཏོང་བ། །
དེ་འདྲའི་སྐད་ཅིག་བཅུ་དྲུག་ནི། །
བློ་ལྡན་མཐོང་བའི་ལམ་གནས་ཀྱི། །
ཕྱིར་མི་ལྡོག་པའི་རྟགས་དག་ཡིན། །



སྐབས་བཞི་བའི་རྣམ་བཤད།
1
གཟུགས་སོགས་འདུ་ཤེས་ལྡོག་པ་དང་། །ཞེས་པ་ནས། ཕྱིར་མི་ལྡོག་པའི་
རྟགས་དག་གི །ཞེས་པའི་བར་གསུངས། དོན་ནི། ཤེས་བྱ་ཆོས་ཅན། མཐོང་ལམ་
པ་ཕྱིར་མི་ལྡོག་པའི་རྟགས་བཅུ་དྲུག་པོ་ཡོད་དེ། ཤེས་བཟོད་སྐད་ཅིག་མ་བཅུ་དྲུག་
གི་མིང་ཅན་མཐོང་ལམ་པའི་ལུས་ངག་གི་ཐ་སྙད་ཁྱད་པར་ཅན་གཟུགས་སོགས་ལ་
བདེན་པར་འདུ་ཤེས་པ་ཀུན་བཏགས་ལྡོག་པ་དང་། ཀུན་རྫོབ་དང་དོན་དམ་པའི་བྱང་
ཆུབ་ཀྱི་སེམས་བརྟན་པ་དང༌། ཐེག་པ་དམན་པའི་སེམས་དག་ལས་རྣམ་པར་ལྡོག་
པ་དང་། བསམ་གཏན་ལ་སོགས་ཏེ་གཟུགས་མེད་ཀྱི་སྙོམས་འཇུག་གི་དབང་གིས་
དབང་མེད་དུ་སྐྱེ་བའི་རྒྱུའི་ནུས་པའི་ཡན་ལག་ཡོངས་སུ་ཟད་པ་དང་བཞི་ནི་སྡུག་
བདེན་ལ་དམིགས་པའི་རྣམ་པ་ཅན་དང་། ལུས་སེམས་ཡང་བ་ཤིན་ཏུ་སྦྱངས་པའི་
བདེ་བ་ཁྱད་པར་ཅན་དང་ལྡན་པ་ཉིད་དང་། ཞེན་པ་མེད་པར་འདོད་པ་ལ་སྤྱོད་པ་ལ་
ཐབས་མཁས་པ་དང༌། རྟག་ཏུ་ཚངས་པར་སྤྱོད་པ་ཉིད་དང༌། འཚོ་བའི་ཡོ་བྱད་རྣམ་
པར་དག་པ་ཉིད་དང་བཞི་ནི་ཀུན་འབྱུང་བདེན་པ་ལ་བརྟེན་པའི་རྣམ་པ་ཅན་དང་།
ཕུང་པོ་ལ་སོགས་པ་སྟེ་ཁམས་དང་སྐྱེ་མཆེད་ལ་དང་པོ་དང་རྗེས་སུ་བདེན་པར་ཞེན་
པའི་སྦྱོར་བ་བཀག་པ་དང་། བར་ཆད་བྱེད་པའི་མི་མཐུན་ཕྱོགས་རྣམས་ལ་སྔར་
ལྟར་བདེན་པར་ཞེན་པའི་སྦྱོར་བ་བཀག་པ་དང༌། སྦྱིན་སོགས་ཀྱི་ཚོགས་ལ་སྔར་
ལྟར་སྦྱོར་བ་བཀག་པ་དང་། མདོ་ལས། གྲོང་གི་སྒྲས་བསྟན་པའི་མིག་གི་དབང་པོ་
སོགས་དང་། གྲོང་ཁྱེར་གྱི་སྒྲས་བསྟན་པ་དབང་རྟེན་དང་། གྲོང་རྡལ་གྱི་སྒྲས་བསྟན་
པ་དབང་ཡུལ་རྣམས་དང་བཅས་པ་ཡི། ཡུལ་ཡུལ་ཅན་ལ་སྤངས་གཉེན་གྱི་གཡུལ་
འགྱེད་པ་ལ་སྔ་མ་བཞིན་སྦྱོར་བ་བཀག་པ་བཞི་ནི་འགོག་པ་ལ་བརྟེན་པའི་རྣམ་པ་
ཅན་དང་། སེར་སྣ་དང་ཚུལ་འཆལ་ལ་སོགས་པ་ལ་དང་པོར་བདེན་པར་སྦྱོར་བ་ཡི་
གནས་པ་སོ་སོར་བཀག་པ་དང༌། ལམ་དང་འབྲས་བུའི་ཆོས་ནི་དོན་དམ་པར་རྡུལ་
ཙམ་ཡང་མི་དམིགས་པ་ཉིད་དང་ལྡན་པ་དང༌། བྱང་སེམས་རང་གི་ས་ལ་ཐེ་ཚོམ་
དང་བྲལ་བར་གནས་པ་ངེས་པ་ཉིད་ཀྱིས་མཁྱེན་གསུམ་གྱི་བདག་ཉིད་དང་རང་གིས་



17 ྋ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
ཐོབ་པའི་ས་གསུམ་ལ་ནི་གནས་པ་དང་ལྡན་པ་དང༌། རྣམ་མཁྱེན་སོགས་ཐོབ་བྱའི་
ཆོས་ཀྱི་དོན་དུ་སྲོག་གཏོང་བ་ལ་སེར་སྣ་དང་སྡུག་བསྔལ་མི་འབྱུང་བ་བཞི་ནི། ལམ་
བདེན་ལ་དམིགས་པའི་རྣམ་པ་ཅན་རྣམས་སུ་ཡོད་པའི་ཕྱིར། དེ་འདྲའི་སྐད་ཅིག་མ་
བཅུ་དྲུག་པོ་ནི་ཆོས་ཅན། བློ་ལྡན་བྱང་སེམས་མཐོང་བའི་ལམ་ལ་གནས་པ་དེ་རྣམས་
ཀྱི་ཕྱིར་མི་ལྡོག་པའི་རྟགས་དག་ཡིན་ཏེ། རྒྱུ་མཚན་སྔར་བཤད་པ་དེའི་ཕྱིར། འདིར་
ཕྱིར་མི་ལྡོག་པའི་དོན་ཡོད་དེ། ལམ་གཞན་གྱི་བར་མ་ཆོད་པར་བླ་མེད་བྱང་ཆུབ་ཏུ་
འགྱུར་ངེས་དེ་དེའི་དོན་ཡིན་པའི་ཕྱིར། དོན་དེ་ཚང་བ་ཙམ་གྱིས་ཕྱིར་མི་ལྡོག་པའི་
རྟགས་ཐོབ་པས་མ་ཁྱབ་སྟེ། མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱ་ཡིན་ན་
དེ་ཡིན་དགོས་པའི་ཕྱིར། ཐེག་ཆེན་གྱི་མཐོང་ལམ་སྐད་ཅིག་མ་བཅུ་དྲུག་པོ་དེ་ཕྱིར་
མི་ལྡོག་པའི་རྟགས་མ་ཡིན་ཏེ། བྱང་སེམས་མཐོང་ལམ་རྣམ་གྲོལ་ལམ་པ་བ་ཡིན་ན།
དེ་ཐོབ་པས་མ་ཁྱབ་པའི་ཕྱིར་དང་། རང་ལས་རྟོགས་པ་དམའ་བས་མངོན་སུམ་དུ་
ངེས་མི་ནུས་པའི་ཕྱིར་རོ། །
གསུམ་པ་སྒོམ་ལམ་པ་ཕྱིར་མི་ལྡོག་པའི་རྟགས་བཤད་པ་ལ། སྒོམ་ལམ་
རྒྱས་པར་བཤད་པ་དང་། ཕྱིར་མི་ལྡོག་པའི་རྟགས་བཤད་པ་གཉིས། དང་པོ་༼སྒོམ་
ཕམ་རྒྱས་པར་བཤད་པ།༽ལ། སྒོམ་ལམ་ཁྱད་གཞི། ཁྱད་ཆོས། དབྱེ་བ་བཤད་པ་དང་
གསུམ་མོ། །དང་པོ་༼སྒོམ་ལམ་ཁྱད་གཞི།༽ནི། །
སྒོམ་པའི་ལམ་ནི་ཟབ་པ་སྟེ། །
ཟབ་མོ་སྟོང་པ་ཉིད་ལ་སོགས། །
ཟབ་པ་དེ་ནི་སྒྲོ་འདོགས་དང་། །
སྐུར་བའི་མཐའ་ལས་གྲོལ་བ་ཉིད། །
སྒོམ་པའི་ལམ་ནི་ཟབ་པ་སྟེ། །ཞེས་སོགས་རྐང་པ་བཞི་གསུངས། དོན་ནི།
ཐེག་ཆེན་སྒོམ་པའི་ལམ་བར་ཆད་མེད་ལམ་ནི་ཆོས་ཅན། ཟབ་པ་ཡིན་ཏེ། རང་གི་
གནས་ལུགས་ཟབ་མོ་སྟོང་པ་ཉིད་ལ་སོགས་པ་མངོན་སུམ་དུ་རྟོགས་པའི་ཡུལ་ཅན་



སྐབས་བཞི་བའི་རྣམ་བཤད།
179
ཡིན་པའི་ཕྱིར། སྟོང་པ་ཉིད་དེ་ནི་ཆོས་ཅན། ཟབ་པ་ཡང་ཡིན་ཏེ། སྒྲོ་འདོགས་དང་
སྐུར་བ་འདེབས་པའི་མཐའ་ལས་གྲོལ་བ་ཉིད་ཀྱི་ཡུལ་ཟབ་མོ་ཡིན་པའི་ཕྱིར།
གཉིས་པ་༼ཁྱད་ཆོས།༽ནི།
ངེས་འབྱེད་ཡན་ལག་དང་མཐོང་བའི། །
ལམ་དང་སྒོམ་པའི་ལམ་ཉིད་ལ། །
ཡང་དང་ཡང་དུ་སེམས་པ་དང་། །
འཇལ་དང་ངེས་རྟོག་བསྒོམ་པའི་ལམ། །
ངེས་འབྱེད་ཡན་ལག་དང་མཐོང་བའི། །ཞེས་སོགས་རྐང་པ་བཞི་གསུངས།
དོན་ནི། ཐེག་ཆེན་གྱི་སྒོམ་ལམ་ཆོས་ཅན། རྒྱུན་ཆགས་སུ་གནས་པ་ཡིན་ཏེ། ཐེག་
ཆེན་གྱི་ངེས་འབྱེད་ཡན་ལག་དང་མཐོང་བའི་ལམ་དང་སྒོམ་པའི་ལམ་ཉིད་ལ་རང་གི་
མཐོང་བའི་མཁྱེན་གསུམ་གྱི་རྣམ་པ་ལ་ཐོས་སོགས་ཀྱིས་ཡང་དང་ཡང་དུ་སེམས་པ་
དང་༑ ཚད་མས་འཇལ་བ་དང་། ཞིབ་ཏུ་ངེས་པར་རྟོག་པའི་སྒོམ་པའི་ལམ་ཡིན་པའི་
ཕྱིར།
གསུམ་པ་༼དབྱེ་བ་བཤད་པ།༽ནི།
དེ་ནི་རྒྱུན་ཆགས་ཡིན་པའི་ཕྱིར། །
ཆུང་དང་འབྲིང་དང་ཆེན་པོ་རྣམས། །
ཆུང་ངུའི་ཆུང་སོགས་དབྱེ་བ་ཡིས། །
རྣམ་པས་རྣམ་པ་དགུར་བཞེད་དོ། །
དེ་ནི་རྒྱུན་ཆགས་ཡིན་པའི་ཕྱིར། །ཞེས་སོགས་རྐང་པ་བཞི་གསུངས། འདི་
ལ་དངོས་དང་། རྩོད་པ་སྤོང་བ་གཉིས། དང་པོ་༼དངོས།༽ནི། ཐེག་ཆེན་སྒོམ་ལམ་དེ་
ནི་ཆོས་ཅན། རྣམ་པ་དགུར་བཞེད་དེ། ཁྱོད་ལ་དེར་གྱུར་པའི་ཆུང་ངུ་དང་འབྲིང་དང་
ཆེན་པོ་རྣམས་སུ་ཡོད་ཅིང་། དེ་རེ་རེའང་ཆུང་ངུའི་ཆུང་ངུ་སོགས་ཏེ་ཆུང་ངུའི་འབྲིང་
དང་ཆུང་ངུའི་ཆེན་པོ་དང་། འབྲིང་དང་ཆེན་པོ་ལའང་དེ་ལྟར་དབྱེ་བ་ཡི་རྣམ་པས་དེ་



1a0 ྋ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
བཞིན་དུ་ཡོད་པའི་ཕྱིར། རྒྱུ་མཚན་ཡོད་དེ། ཁྱོད་རྒྱུན་ཆགས་སུ་འབྱུང་བ་ཡིན་པའི་
ཕྱིར། གཉིས་པ་༼རྩོད་བ་སྦྱོང་བ་༽ལ། གྲངས་ངེས་ཀྱི་རྩོད་སྤོང་དང་། བྱེད་ལས་ལ་རྩོད་
པ་སྤོང་བ་དང་གཉིས། དང་པོ་༼གྲངས་ངེས་ཀྱི་རྩོད་སྤོང་།༽ལ། རྩོད་པ་དང་། ལན་བཤད་
པ་གཉིས། །
དང་པོ་༼རྩོད་པ་༽ནི། ཐེག་ཆེན་གྱི་སྒོམ་ལམ་ལ་རྣམ་པ་དགུར་གྲངས་ངེས་
པ་མི་འཐད་པར་ཐལ། སྒོམ་ལམ་དགུ་པོ་རྣམ་པ་རེ་རེ་ལའང་འབྲས་བུ་བསོད་ནམས་
གྲངས་མེད་པ་སོགས་གསུངས་པའི་ཕྱིར་ཞེ་ན།
གཉིས་པ་༼ལན་བཤད་པ།༽ནི། ༼མ་དཔེ་ནང་། གཉིས་པ་ནི། ཞེས་བ་མེད་པས་དེ་ཆད་དམ་
སྙམ།༽
གྲངས་མེད་ལ་སོགས་བསྟན་བ་རྣམས། །
དམ་པའི་དོན་དུ་བཟོད་མ་ཡིན། །
ཀུན་རྫོབ་ཏུ་ནི་ཐུགས་བརྩེ་བའི། །
རྒྱུ་མཐུན་དེ་དག་ཐུབ་པ་བཞེད། །
སྒོམ་ལམ་དང་དེའི་བསོད་ནམས་གྲངས་མེད་ལ་སོགས་པ་བསྟན་པ་རྣམས་
ནི་དམ་པའི་དོན་དུ་སྟེ་དོན་དམ་པར་དབྱེར་བཟོད་པ་མ་ཡིན་ཡང་། ཀུན་རྫོབ་ཏུ་
འབྲས་བུ་དེ་ལྟར་འབྱུང་བ་ནི་སངས་རྒྱས་ཉིད་ཀྱིས་ཐུགས་བརྩེ་བའི་རྒྱུ་མཐུན་གྱི་
འབྲས་བུ་བསྟན་པ་དེ་དག་ཐུབ་པ་རང་ཉིད་བཞེད་པའི་ཕྱིར་རོ། ། །
གཉིས་པ་༼བྱེད་ལས་ལ་རྩོད་བ་སྦྱོང་བ།༽ལ། དོན་དམ་ལ་ལྟོས་པའི་རྩོད་པ་དང་།
ཐ་སྙད་ལ་ལྟོས་པའི་རྩོད་པ་གཉིས། དང་པོ་༼དོན་དམ་ལ་ལྟོས་པའི་རྩོད་བ་༽ལ། རྩོད་པ་
དང་ལན་གཉིས།
དང་པོ་༼རྩོད་བ།༽ནི། །
དངོས་པོ་བརྗོད་དུ་མེད་པ་ལ། །



11
སྐབས་བཞི་པའི་རྣམ་བཤད།
ཉམས་པ་དང་ནི་འཕེལ་མི་རུང་། །
སྒོམ་ཞེས་བྱ་བའི་ལམ་གྱིས་ནི། །
ཅི་ཞིག་ཉམས་ཤིང་ཅི་ཞིག་འཐོབ། །
དངོས་པོ་བརྗོད་དུ་མེད་པ་ལ། །ཞེས་སོགས་རྐང་པ་བཞི་གསུངས། དོན་ནི།
ཐེག་ཆེན་གྱི་སྒོམ་ལམ་ཞེས་བྱ་བའི་ལམ་གྱིས་ནི་ཆོས་ཅན། སྤང་བྱ་ཅི་ཞིག་ཉམས་
ཤིང་གཉེན་པོ་ཅི་ཞིག་ཐོབ་པ་མི་འཐད་པར་ཐལ། དོན་དམ་པར་མ་གྲུབ་པའི་ཕྱིར།
ཁྱབ་སྟེ། སྒོམ་ལམ་གྱི་དངོས་པོ་དོན་དམ་པར་བརྗོད་དུ་མེད་པ་ལ་སྤང་བྱ་ཉམས་པ་
དང་། གཉེན་པོ་འཕེལ་བའི་རྣམ་གཞག་མི་རུང་བའི་ཕྱིར་ཞེ་ན།
གཉིས་པ་༼ཡན།༽ལན་ནི། །
བྱང་ཆུབ་ཇི་ལྟར་དེ་བཞིན་དུ། །
འདི་ནི་འདོད་པའི་དོན་སྒྲུབ་བྱེད། །
བྱང་ཆུབ་དེ་བཞིན་ཉིད་མཚན་ཉིད། །
དེ་ཡང་དེ་ཡི་མཚན་ཉིད་བཞེད། །
བྱང་ཆུབ་ཇི་ལྟར་དེ་བཞིན་དུ། །ཞེས་སོགས་རྐང་པ་བཞི་གསུངས། དོན་ནི།
ཤེས་བྱ་ཆོས་ཅན། དོན་དམ་པར་སྤང་གཉེན་འཕེལ་གྲིབ་མེད་ཀྱང་། སྤང་གཉེན་མི་
འཐད་པའི་སྐྱོན་མེད་པར་ཐལ། བླ་མེད་བྱང་ཆུབ་ཀྱི་ཡེ་ཤེས་དེ་དོན་དམ་པར་མེད་
ཀྱང་ཐ་སྙད་དུ་གདུལ་བྱའི་དོན་བྱེད་པ་ཇི་ལྟར་བ་དེ་བཞིན་དུ་སྒོམ་ལམ་འདི་དོན་དམ་
པར་མེད་ཀྱང་ཐ་སྙད་དུ་སྤང་བླང་ལ་གནོད་པ་ལ་སོགས་པའི་འདོད་པའི་དོན་སྒྲུབ་
པར་བྱེད་པའི་ཕྱིར། དཔེ་དོན་མི་མཚུངས་པའི་སྐྱོན་མེད་པར་ཐལ། དེ་གཉིས་ཐ་སྙད་
དུ་བྱ་བ་བྱེད་ནུས་པ་མཚུངས་ཤིང༌། བྱང་ཆུབ་དོན་དམ་པར་མེད་པ་དེ་བཞིན་ཉིད་ཀྱི་
མཚན་ཉིད་ཅན་ཡིན་པ་དེ་ལྟར་སྒོམ་ལམ་དེ་ཡང་དེ་ཡི་མཚན་ཉིད་ཅན་དུ་བཞེད་པའི་
ཕྱིར།
གཉིས་པ་༼བ་སྙད་ལ་ལྟོས་པའི་རྩོད་པ་༽ལ་རྩོད་པ་དང་། ལན་ནོ། །དང་པོ་༼རྩོད་



12
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
བ།༽ནི།
སེམས་ནི་སྔ་མས་བྱང་ཆུབ་བར། །
རིགས་མིན་ཕྱི་མས་ཀྱང་མ་ཡིན། །
སེམས་ནི་སྔ་མས་བྱང་ཆུབ་པར། །རིགས་མིན་ཕྱི་མས་ཀྱང་མ་ཡིན། །ཞེས་
གསུངས། དོན་ནི། བྱང་འཕགས་ཀྱི་རྒྱུད་ཀྱི་ཀུན་རྫོབ་དང་དོན་དམ་པའི་བྱང་ཆུབ་ཀྱི་
སེམས་ནི་ཆོས་ཅན། རང་འབྲས་རྫོགས་པའི་བྱང་ཆུབ་སྐྱེད་པར་མི་རིགས་པར་ཐལ།
ཁྱོད་སྐད་ཅིག་སྔ་མ་ཁོ་ནས་རང་འབྲས་རྫོགས་པའི་བྱང་ཆུབ་སྐྱེད་པ་ནི་རིགས་པ་མ་
ཡིན་ལ། སྐད་ཅིག་ཕྱི་མ་ཁོ་ནས་ཀྱང་སྐྱེད་ནུས་པ་རིགས་པ་མ་ཡིན་ཞིང་། ཅིག་ཅར་
རིམ་ཅན་གྱིས་ཀྱང་དེ་ལྟར་རིགས་པ་མ་ཡིན་པའི་ཕྱིར་ཞེ་ན།
གཉིས་པ་༼ལན།༽ལན་ནི།
མར་མེའི་དཔེ་ཡི་ཚུལ་གྱིས་ནི། །
ཟབ་མོའི་ཆོས་ཉིད་རྣམ་པ་བརྒྱད། །
མར་མེའི་དཔེ་ཡི་ཚུལ་གྱིས་ནི། །ཟབ་མོའི་ཆོས་ཉིད་རྣམ་པ་བརྒྱད། །ཅེས་
གསུངས། དོན་ནི། སེམས་བསྐྱེད་པ་སྐད་ཅིག་སྔ་ཕྱི་མང་པོ་རིམ་གྱིས་འབྱུང་བས་
རང་འབྲས་བྱང་ཆུབ་མི་སྐྱེད་པའི་སྐྱོན་མེད་པར་ཐལ། མར་མེ་སྐད་ཅིག་སྔ་མ་ལས་
ཕྱི་མ་ནུས་ལྡན་དུ་རིམ་གྱིས་འབྱུང་བས་སྡོང་བུ་སྣུམ་ལྡན་རྫོགས་པར་སྲེག་པར་བྱེད་
པའི་མར་མེའི་དཔེའི་ཚུལ་གྱིས་ནི། སེམས་བསྐྱེད་སྔ་ཕྱི་རིམ་གྱིས་འབྱུང་བས་རང་
འབྲས་སྐུ་གསུམ་སྐྱེད་པའི་ཕྱིར་དང་། ཟབ་མོའི་ཆོས་ཉིད་རྣམ་པ་བརྒྱད་པོ་འཆད་པ་
འདི་རྣམས་ཀྱང་ཁོང་དུ་ཆུད་པར་འགྱུར་བའི་ཕྱིར། ཆོས་ཉིད་རྣམ་པ་བརྒྱད་པོ་གང་
ཞེ་ན།
སྐྱེ་བ་དང་ནི་འགག་པ་དང་། །
དེ་བཞིན་ཉིད་དང་ཤེས་བྱ་དང་། །
ཤེས་དང་སྤྱོད་དང་གཉིས་མེད་དང་། །



སྐབས་བཞི་བའི་རྣམ་བཤད།
132
ཐབས་མཁས་པ་ཟབ་པ་ཉིད། །
སྐྱེ་བ་དང་ནི་འགག་པ་དང༌། །ཞེས་སོགས་རྐང་པ་བཞི་གསུངས། དོན་ནི།
ས་བརྒྱད་པ་ཆོས་ཅན། ཟབ་མོ་རྣམ་པ་བརྒྱད་ཐུགས་སུ་ཆུད་པ་དང་ལྡན་ཏེ། གཞིའི་
གནས་ལུགས་སྐྱེ་བའི་རྟེན་འབྲེལ་ཟབ་པ་དང༌། འགག་པ་ཟབ་པ་དང༌། སྤྱོད་པ་
ཉམས་ལེན་གྱི་དེ་བཞིན་ཉིད་ཟབ་པ་དང་། སྦྱིན་སོགས་དོན་དམ་པར་མེད་ཀྱང་ཀུན་
རྫོབ་ཏུ་ཡོད་པའི་ཤེས་བྱ་ཟབ་པ་དང་། ཆོས་ཐམས་ཅད་སྤྲོས་བྲལ་དུ་མངོན་སུམ་དུ་
རྟོགས་པའི་ཡུལ་ཅན་གྱི་ཤེས་པ་ཟབ་པ་དང་། དོན་དམ་པར་མེད་ཀྱང་ཐ་སྙད་དུ་སྤྱོད་
པ་ཟབ་པ་དང༌། མཚན་མ་དང༌། དེ་མེད་པ་གཉིས་ཀ་དོན་དམ་པར་གཉིས་སུ་མེད་
པར་རྟོགས་པའི་ཟབ་པ་དང༌། འབྲས་བུ་མངོན་དུ་བྱེད་པའི་ཐབས་མཁས་པ་ལ་ཟབ་
པ་ཉིད་དང་ལྡན་པའི་ཕྱིར། ས་མཚམས་ཐེག་ཆེན་གྱི་སྦྱོར་ལམ་དྲོད་ནས་རྒྱུན་མཐའི་
བར་ན་ཡོད། །
འདི་དག་གི་སྐབས་སུ་མཐའ་དཔྱད་པ་ལ། སེམས་ཙམ་པར་གྱུར་པའི་བྱང་
སེམས་ཚོགས་ལམ་པ་ཆོས་ཅན། རྫོགས་པའི་བྱང་ཆུབ་རྣོན་པོ་ཡི་ཞེས་པའི་སྐབས་
ནས་བསྟན་པའི་བྱང་སེམས་ཡིན་པར་ཐལ། བྱང་སེམས་ཚོགས་ལམ་པ་ཡིན་པའི་
ཕྱིར་ན་མ་ཁྱབ། འདོད་ན། དེ་ཆོས་ཅན། གང་ཟག་བདེན་མེད་རྟོགས་པའི་གང་ཟག་
ཡིན་པར་ཐལ། འདོད་པའི་ཕྱིར། འདོད་ན། གང་ཟག་ཆོས་ཅན། ཁྱོད་དོན་དམ་པར་
མ་གྲུབ་པ་རྟོགས་པའི་སེམས་ཙམ་པ་བ་མེད་པར་ཐལ། ཁྱོད་དོན་དམ་པར་མ་གྲུབ་
པ་གནས་ལུགས་མཐར་ཐུག་ཡིན་པའི་ཕྱིར། གཞན་ཡང༌། རྒྱན་གྱི་ཆེད་དུ་བྱ་བའི་
གདུལ་བྱ་ལམ་མ་ཞུགས་ཀྱི་གང་ཟག་ཡོད་པར་ཐལ། དེའི་ཆེད་དུ་བྱ་བའི་གདུལ་
བྱ་སོ་སྐྱེ་ཡོད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། དེ་ཡིན་ན་ཀུན་རྫོབ་
སེམས་བསྐྱེད་ཐོབ་པའི་གང་ཟག་ཡིན་དགོས་པའི་ཕྱིར། དེར་ཐལ། འགྲེལ་པ་དོན་
གསལ་ལས། བྱང་ཆུབ་སེམས་དཔའ་རང་དང་གཞན་གྱི་དོན་ཕུན་སུམ་ཚོགས་པ་
སྒྲུབ་པ། ཅི་ལ་ཡང་མ་རེག་པ་ཆས་ཤིང་བརྩོན་པ་དག་ཁོ་ནའི་ཞེས་གསུངས་པའི་



184
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་པ།
ཕྱིར། གཞན་ཡང་། རྒྱན་གྱི་ཆེད་དུ་བྱ་བའི་གདུལ་བྱ་ལ་ས་དང་པོ་ཐོབ་ཟིན་གྱི་གང་
ཟག་ཡོད་པར་ཐལ། བྱང་སེམས་མོས་སྤྱོད་ཀྱི་ས་ཐོབ་པའི་དེ་ཡོད་པའི་ཕྱིར་ན་མ་
ཁྱབ། འདོད་མི་ནུས་པར་ཐལ། འགྲེལ་པ་དོན་གསལ་ལས། ཆོས་ཀྱི་དབྱིངས་ཀུན་
ཏུ་འགྲོ་བ་རྟོགས་པའི་མཚན་ཉིད་ས་རབ་ཏུ་དགའ་བ་ལ་སོགས་པ་རྟོགས་པའི་རིམ་
པས་རྣམ་པ་ཐམས་ཅད་མངོན་སུམ་དུ་བྱེད་པར་འགྱུར་བ་ཞེས་གསུངས་པའི་ཕྱིར། །
གཞན་ཡང་། བྱང་སེམས་འཕགས་པ་ཐེག་ཆེན་ལས་ཉམས་པ་ཡོད་པར་
ཐལ༑ བྱང་ཆུབ་སོ་སྐྱེ་ཐེག་ཆེན་སེམས་བསྐྱེད་ལས་ཉམས་པ་ཡོད་པའི་ཕྱིར་ན་མ་
ཁྱབ། ཕྱིར་མི་ལྡོག་པའི་རྟགས་ཐོབ་པའི་བྱང་སེམས་ཚོགས་ལམ་པ་ཡོད་པར་ཐལ།
དེ་རྫོགས་བྱང་ལས་ཕྱིར་མི་ལྡོག་པར་སྒྲུབ་པའི་རྟགས་ཡང་དག་ཡོད་པའི་ཕྱིར་ན་མ་
ཁྱབ། གཞན་ཡང་། ཐེག་དམན་གྱི་ཕྱིར་མི་ལྡོག་པའི་དགེ་འདུན་ཡོད་པར་ཐལ། ཐེག་
ཆེན་གྱི་ཕྱིར་མི་ལྡོག་པའི་དགེ་འདུན་ཡོད་པའི་ཕྱིར་ན་མ་ཁྱབ། གཞན་ཡང་། རྫོགས་
བྱང་ལས་ཕྱིར་མི་ལྡོག་པའི་བྱང་སེམས་སྦྱོར་ལམ་པ་ཡིན་ན། སྦྱོར་ལམ་པ་ཕྱིར་
མི་ལྡོག་པའི་རྟགས་ཐོབ་པའི་གང་ཟག་ཡིན་དགོས་པར་ཐལ། ཕྱིར་མི་ལྡོག་པའི་
རྟགས་ཐོབ་པའི་བྱང་སེམས་སྦྱོར་ལམ་པ་ཡོད་པའི་ཕྱིར་ན་མ་ཁྱབ། འདོད་མི་ནུས་
པར་ཐལ། བྱང་སེམས་སྦྱོར་ལམ་པ་ཕྱིར་མི་ལྡོག་པའི་རྟགས་ཐོབ་པའི་གང་ཟག་ཡིན་
ན༑ སྦྱོར་ལམ་རྗེས་ཐོབ་ཡེ་ཤེས་ཐོབ་པའི་གང་ཟག་ཡིན་དགོས་པའི་ཕྱིར། གཞན་
ཡང་༑ བྱང་སེམས་སྦྱོར་ལམ་དབང་རྣོན་གྱི་རྟོགས་པ་སྔོན་དུ་སོང་བའི་ས་དང་པོ་པ་
ཆོས་ཅན། མཐོང་ལམ་པ་ཕྱིར་མི་ལྡོག་པའི་རྟགས་ཐོབ་པའི་བྱང་སེམས་ཡིན་པར་
ཐལ༑ ཕྱིར་མི་ལྡོག་པའི་རྟགས་ཐོབ་པའི་བྱང་སེམས་མཐོང་ལམ་པ་ཡིན་པའི་ཕྱིར་ན་
མ་ཁྱབ། འདོད་མི་ནུས་ཏེ། དེས་ཐེག་ཆེན་མཐོང་ལམ་རྗེས་ཐོབ་ཡེ་ཤེས་མ་ཐོབ་པའི་
ཕྱིར། གཞན་ཡང་། བྱང་སེམས་མཐོང་ལམ་པ་དབང་རྣོན་གྱི་རྟོགས་པ་སྔོན་དུ་སོང་
བའི་ས་བརྒྱད་པའི་ཡེ་ཤེས་སྐད་ཅིག་དང་པོ་ལ་གནས་པའི་སེམས་དཔའ་ཆོས་ཅན།
སྒོམ་ལམ་པ་ཕྱིར་མི་ལྡོག་པའི་རྟགས་ཐོབ་པའི་གང་ཟག་ཡིན་པར་ཐལ། ཕྱིར་མི་



སྐབས་བཞི་བའི་རྣམ་བཤད།
185
ལྡོག་པའི་རྟགས་ཐོབ་པའི་ས་བརྒྱད་པ་བ་ཡིན་པའི་ཕྱིར་ན་མ་ཁྱབ། འདོད་མི་ནུས་
ཏེ༑ ས་བརྒྱད་པའི་རྗེས་ཐོབ་ཡེ་ཤེས་མ་ཐོབ་པའི་གང་ཟག་ཡིན་པའི་ཕྱིར།
སྲིད་ཞི་མཉམ་ཉིད་ཀྱི་སྦྱོར་བ།
དགུ་པ་སྲིད་ཞི་མཉམ་ཉིད་ཀྱི་སྦྱོར་བ་ནི།
ཆོས་རྣམས་རྨི་ལམ་འདྲ་བའི་ཕྱིར། །
སྲིད་དང་ཞི་བ་མི་རྟོག་པ། །
ལས་མེད་ལ་སོགས་ཀླན་ཀ་ཡི། །
ལན་ནི་ཇི་སྐད་བཤད་པར་ཟད། །
སྲིད་ཞི་བདེན་སྟོང་དུ་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་
སྒོ་ནས་རྗེས་ཐོབ་ཀྱི་གནས་སྐབས་སུ་བདེན་འཛིན་མངོན་གྱུར་བ་སྐྱེ་བའི་གོ་སྐབས་
ཟད་པར་བཅོམ་པའི་དག་སའི་ཡེ་ཤེས་དེ། སྲིད་ཞི་མཉམ་ཉིད་ཀྱི་སྦྱོར་བའི་མཚན་
ཉིད། དབྱེ་ན་དག་པ་ས་གསུམ་གྱི་ཡེ་ཤེས་གསུམ་ཡོད། ས་མཚམས་དག་པ་ས་
གསུམ་ན་ཡོད། །
ཞིང་དག་སྦྱོར་བ།
བཅུ་པ་ཞིང་དག་སྦྱོར་བ་ནི། །
སེམས་ཅན་འཇིག་རྟེན་དེ་བཞིན་དུ། །
སྣོད་ཀྱི་འཇིག་རྟེན་མ་དག་པ། །
དེ་ལ་དག་པར་བསྒྲུབས་པ་ཡིས། །
སངས་རྒྱས་ཞིང་ནི་དག་པ་ཉིད། །



186
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
རང་གང་དུ་འཚང་རྒྱ་འགྱུར་གྱི་ཞིང་ཁྱད་པར་ཅན་འགྲུབ་པའི་སྨོན་ལམ་ལ་
སོགས་པའི་དགེ་བའི་རྩ་བ་ནུས་པ་མཐུ་ཅན་དུ་གྱུར་པའི་དག་སའི་རྣལ་འབྱོར་དེ།
ཞིང་དག་སྦྱོར་བའི་མཚན་ཉིད། དབྱེ་ན་དག་པ་ས་གསུམ་གྱི་ཡེ་ཤེས་གསུམ་ཡོད།
ས་མཚམས་དག་པ་ས་གསུམ་ན་ཡོད།
ཐབས་མཁས་སྦྱོར་བ།
བཅུ་གཅིག་པ་ཐབས་མཁས་སྦྱོར་བ་ནི། །
ཡུལ་དང་སྦྱོར་བ་ཅན་འདི་ནི། །
དགྲ་རྣམས་ལས་ནི་འདས་པ་དང་། །
མི་གནས་ཇི་བཞིན་ཤུགས་དང་ནི། །
ཐུན་མོང་མ་ཡིན་མཚན་ཉིད་དང་། །
མ་ཆགས་པ་དང་མི་དམིགས་དང་། །
མཚན་མ་སྨོན་ལམ་ཟད་པ་དང་། །
དེ་ཡི་རྟགས་དང་ཚད་མེད་དང་། །
ཐབས་ལ་མཁས་པ་རྣམ་པ་བཅུ། །
འབད་རྩོལ་རགས་པ་ཞི་བའི་སྒོ་ནས་འཕྲིན་ལས་ལྷུན་གྱིས་གྲུབ་པའི་དག་
སའི་རྣལ་འབྱོར་དེ། ཐབས་མཁས་སྦྱོར་བའི་མཚན་ཉིད། དབྱེ་ན་བཅུ་ཡོད། ཕུང་པོའི་
བདུད་ལ་སོགས་པ་བདུད་བཞིའི་དགྲ་ཅི་རིགས་རྣམས་ལས་ནི་འདས་པའི་ཐབས་
མཁས་སྦྱོར་བ་དང་། ཆོས་ཐམས་ཅད་ལ་དོན་དམ་པར་མི་གནས་པར་ཐ་སྙད་དུ་སྤྱོད་
པའི་སྦྱོར་བ་དང་། གཞན་གྱི་དོན་སྔོན་གྱི་སྨོན་ལམ་ཇི་བཞིན་ཤུགས་ཀྱིས་འཕངས་
པའི་བྱེད་པ་ཅན་གྱི་སྦྱོར་བ་དང༌། ཉན་རང་དང་ཐུན་མོང་མ་ཡིན་པའི་མཚན་ཉིད་
ཅན་གྱི་དཀའ་སྤྱད་གོམས་པ་དང་། ཆོས་ཐམས་ཅད་ལ་བདེན་ཞེན་གྱིས་མ་ཆགས་



སྐབས་བཞི་བའི་རྣམ་བཤད།
17
པ་དང་། རྣམ་པར་ཐར་པའི་སྒོ་སྟོང་པ་ཉིད་ཀྱིས་འདུས་བྱས་ཐམས་ཅད་ཀྱི་ངོ་བོ་དོན་
དམ་པར་མི་དམིགས་པར་རྟོགས་པ་དང༌། མཚན་མེད་ཀྱི་རྒྱུའི་མཚན་མ་དོན་དམ་
པར་མེད་པར་རྟོགས་པ་དང༌། སྨོན་མེད་ཀྱི་འབྲས་བུ་ལ་དོན་དམ་པར་སྨོན་ལམ་ཟད་
པར་རྟོགས་པ་དང་། རང་ཉིད་ཕྱིར་མི་ལྡོག་པ་ཡིན་པ་དེ་ཡི་རྟགས་ཁྱད་པར་ཅན་དང་
ལྡན་པ་དང་། རིགས་པའི་གནས་ལྔ་ལ་མཁས་པའི་རྟོགས་པ་ཚད་མེད་པ་ཞེས་བྱ་
བའི་ཐབས་མཁས་སྦྱོར་བ་དང་བཅུ་ཡོད་པའི་ཕྱིར། ས་མཚམས་དག་པ་ས་གསུམ་
ན་ཡོད། །
འདི་དག་གི་སྐབས་སུ་མཐའ་དཔྱད་པ་ལ། མཁས་པ་ཁ་ཅིག ས་བརྒྱད་པ་
བའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། ཡེ་ཤེས་ཀྱི་ཚོགས་ཡིན་པར་ཐལ།
སྲིད་ཞི་མཉམ་ཉིད་ཀྱི་སྦྱོར་བ་ཡིན་པའི་ཕྱིར། དེར་ཐལ། སྲིད་ཞི་བདེན་སྟོང་དུ་རྟོགས་
པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་ཡིན་པའི་ཕྱིར། རྟགས་སྔ་
ཕྱི་ཁས་ཟེར་ན། རྩ་བར་མ་ཁྱབ། ས་དགུ་པ་ལེགས་པའི་བློ་གྲོས་ལ་གནས་པའི་
སེམས་དཔའི་རྒྱུད་ཀྱི་དོན་དམ་སེམས་བསྐྱེད་ཆོས་ཅན། ཐབས་ཤེས་གཉིས་སུ་ཕྱེ་
བའི་ཐབས་ཁྱད་པར་ཅན་གྱི་རྟོགས་རིགས་སུ་གནས་པའི་ལམ་ཡིན་པར་ཐལ། ཞིང་
དག་སྦྱོར་བ་ཡིན་པའི་ཕྱིར་ཟེར་ན་མ་ཁྱབ། མ་གྲུབ་ན། དེར་ཐལ། དག་སའི་ཡེ་ཤེས་
ཡིན་པའི་ཕྱིར། དེར་ཐལ། ས་དགུ་པའི་ཡེ་ཤེས་ཡིན་པའི་ཕྱིར། གཞན་ཡང་། ཇི་ལྟ་
བ་རྟོགས་པའི་རྣམ་མཁྱེན་ཆོས་ཅན། སྲིད་ཞི་མཉམ་ཉིད་ཀྱི་སྦྱོར་བ་ཡིན་པར་ཐལ།
སྲིད་ཞི་བདེན་སྟོང་དུ་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། དེར་ཐལ།
རྣམ་པ་ཐམས་ཅད་མཁྱེན་པའི་ཡེ་ཤེས་ཡིན་པའི་ཕྱིར། ཁྱབ་པ་ཁས་ཟེར་ན། རྩ་བར་
མ་ཁྱབ་སྟེ། སེམས་ཅན་གྱི་རྒྱུད་ཀྱི་ཤེས་པ་མ་ཡིན་པའི་ཕྱིར། གཞན་ཡང་། མཉམ་
ཉིད་ཀྱི་སྦྱོར་བ་ལ་གནས་པའི་ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་ས་
བརྒྱད་པ་བ་ཆོས་ཅན། ཁྱོད་རྗེས་ཐོབ་ཏུ་ལྡང་བའི་སྐབས་སུ་ཁྱོད་ཀྱི་རྒྱུད་ལ་བདེན་
འཛིན་མངོན་འགྱུར་དུ་སྐྱེ་མི་སྲིད་པར་ཐལ། ཁྱོད་ཀྱི་སྔར་གྱི་མཚན་ཉིད་འཇོག་ཚུལ་



18
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
དེ་འཐད་པའི་ཕྱིར། འདོད་ན། ས་བརྒྱད་པ་བའི་རྒྱུད་ལ་བདེན་འཛིན་མངོན་གྱུར་དུ་
སྐྱེ་བ་མི་སྲིད་པར་ཐལ། འདོད་པའི་ཕྱིར། འདོད་ན། ས་བརྒྱད་པ་ཆོས་ཅན། ཁྱོད་
བདེན་འཛིན་བག་ཆགས་དང་བཅས་པ་སྤངས་པའི་གང་ཟག་ཡིན་པར་ཐལ། འདོད་
པའི་ཕྱིར་ན་མ་ཁྱབ། །
གཞན་ཡང་། བྱང་སེམས་ས་བཅུ་པ་བ་ཆོས་ཅན། འབད་རྩོལ་རགས་པ་
ཞི་བའི་སྒོ་ནས་གཞན་དོན་སྒྲུབ་ནུས་པའི་གང་ཟག་ཡིན་པར་ཐལ། འདོད་པའི་ཕྱིར།
འདོད་ན། དེ་ཆོས་ཅན། གཞན་དོན་འབད་མེད་ལྷུན་གྲུབ་ཏུ་བྱེད་ནུས་པའི་གང་ཟག་
ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་ཏེ། ཆོས་ཉིད་ལ་མཉམ་
པར་བཞག་བཞིན་པའི་ངང་ནས་གཞན་དོན་འབད་མེད་ལྷུན་གྲུབ་ཏུ་བྱེད་ནུས་པའི་
གང་ཟག་ཡིན་ན། མ་རིག་བག་ཆགས་ཀྱི་ས་དང་། ཟག་པ་མེད་པའི་ལས་གཉིས་
ཀ་སྤངས་པའི་གང་ཟག་ཡིན་དགོས་པའི་ཕྱིར། གཞན་ཡང་། ཁོ་ན་རེ། རྒྱུན་མཐའི་
བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པའི་ས་བཅུ་པ་བ་ཆོས་ཅན། ཁྱོད་ཀྱིས་
གཉེན་པོའི་སྟོབས་ཀྱིས་ཤེས་སྒྲིབ་ཕྲ་མོ་སྐྱེ་མི་རུང་གི་ཆོས་ཅན་དུ་བྱས་པར་ཐལ།
ཁྱོད་ཀྱི་རྒྱུད་ལ་ཤེས་སྒྲིབ་ཕྲ་མོ་སྐྱེ་མི་རུང་གི་ཆོས་ཅན་ཡིན་པའི་ཕྱིར་ན་མ་ཁྱབ།
དངོས་སྨྲ་བས་དབུ་མ་པ་ལ། ཉིན་པར་ལས་གསོག་པ་མི་འཐད་པར་ཐལ། ལས་
འབྲས་དོན་དམ་པར་མ་གྲུབ་པའི་ཕྱིར། དཔེར་ན། རྨི་ལམ་བཞིན། ཞེས་འཕངས་པའི་
ཐལ་འགྱུར་འདི་ཆོས་ཅན། ཁྱོད་དབུ་མ་པ་ལ་སུན་འབྱིན་ཡང་དག་མ་ཡིན་པར་ཐལ།
དབུ་མ་པས་ཁྱོད་ལ་ཁྱབ་པ་མ་གྲུབ་པའི་ལན་དོན་མཐུན་ཐེབས་པའི་ཕྱིར། བྱས་པ་
ལ༑ ཁོ་ན་རེ། རྨི་ལམ་དུ་བཅས་ལྡན་དགེ་སློང་གིས་མི་བསད་པ་རྨིས་པ་ལ་སད་པའི་
སྐབས་སུ་མངོན་ཞེན་དྲག་པོས་གསོས་བཏབ་པས་ཕམ་པ་འབྱུང་བ་སྲིད་པར་ཐལ།
སྡིག་པ་འབྱུང་བ་སྲིད་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་མི་སྲིད་པར་དྲིས་
ལན་གྱིས་ལེགས་པར་གཏན་ལ་ཕབ་པའི་ཕྱིར། །
ཐབས་མཁས་སྦྱོར་བའི་བཅོམ་བྱའི་བདུད་བཞི་ངོས་བཟུང་བ་དང་། དེ་



སྐབས་བཞི་བའི་རྣམ་བཤད།
14
སྤངས་པའི་ས་མཚམས་བཤད་པ་ནི། བདུད་བཞིའི་ནང་ཚན་གང་ཞིག རང་རྒྱུ་ལས་
དང་ཉོན་མོངས་པ་ལ་བརྟེན་ནས་བྱུང་བའི་ཟག་བཅས་ཀྱི་ཕུང་པོ་དང་། མ་རིག་བག་
ཆགས་ཀྱི་ས་ལ་བརྟེན་དགོས་པ་གང་རུང་། ཕུང་པོའི་བདུད་ཀྱི་མཚན་ཉིད། དེ་གང་
ཞིག གཙོ་བོར་ཐར་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པའི་རིགས་སུ་གནས་པ།
ཉོན་མོངས་པའི་བདུད་ཀྱི་མཚན་ཉིད། དེ་གང་ཞིག། སྲོག་གི་དབང་པོ་དབང་མེད་པར་
འགག་པར་བྱེད་པའི་ཆའི་རིགས་སུ་གནས་པ། འཆི་བདག་གི་བདུད་ཀྱི་མཚན་ཉིད།
དེ་གང་ཞིག བདུད་གཞན་གསུམ་ལས་འདའ་བ་ལ་བར་དུ་གཅོད་ཅིང་། འདོད་ལྷའི་
རིགས་སུ་གཏོགས་པ་ལྷའི་བུའི་བདུད་ཀྱི་མཚན་ཉིད། ས་མཚམས་ཐེག་དམན་གྱི་
དབང་དུ་བྱས་ན་མཐོང་ལམ་ཐོབ་ནས་ལྷའི་བུའི་བདུད་བཅོམ་སྟེ། སྐྱབས་གནས་ལ་ཐེ་
ཚོམ་ཟ་བའི་ཐེ་ཚོམ་གྱི་དངོས་གཉེན་ཐོབ་པའི་ཕྱིར། དགྲ་བཅོམ་ཐོབ་ནས་ཉོན་མོངས་
པའི་བདུད་བཅོམ་སྟེ། ཉོན་སྒྲིབ་ཟད་པར་སྤངས་པའི་ཕྱིར། གཉིས་ཀའི་ཆ་ལས་རྣམ་
གྲོལ་གྱི་དགྲ་བཅོམ་ཐོབ་ནས་འཆི་བདག་གི་བདུད་རགས་པ་བཅོམ་སྟེ། འབད་རྩོལ་
རགས་པ་དང་བཅས་པའི་སྒོ་ནས་སྐྱེ་འཆི་བྱེད་པར་སྤངས་པའི་ཕྱིར། ལྷག་མེད་མྱང་
འདས་ཐོབ་ནས་ཕུང་པོའི་བདུད་རགས་པ་བཅོམ་སྟེ། ལས་ཉོན་གྱི་དབང་གིས་བྱུང་
བའི་ཟག་བཅས་ཀྱི་ཕུང་པོ་སྤངས་པའི་ཕྱིར། བདུད་བཞི་མ་ལུས་པ་སྤངས་པ་དང་
སངས་རྒྱས་པ་དུས་མཉམ་མོ། །
ཁོ་ན་རེ། ཉོན་སྒྲིབ་ལྷན་སྐྱེས་ཆོས་ཅན། ཕུང་པོའི་བདུད་ཡིན་པར་ཐལ། ཟག་
བཅས་ཉེར་ལེན་གྱི་ཕུང་པོ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ཉོན་མོངས་
པའི་བདུད་ཡིན་པའི་ཕྱིར། འདོད་ཆགས་དང་མཚུངས་ལྡན་གྱི་གཙོ་སེམས་དང་། ཉོན་
མོངས་པའི་ས་བོན་གཉིས་རེ་རེ་ནས་ཆོས་ཅན། སེམས་རྒྱུད་རབ་ཏུ་མ་ཞི་བར་བྱེད་
པའི་སེམས་བྱུང་ཡིན་པར་ཐལ། ཉོན་མོངས་པའི་བདུད་ཡིན་པའི་ཕྱིར་ན་མ་ཁྱབ། མ་
གྲུབ་ན། དེར་ཐལ། དེ་གཉིས་ཀ་རེ་རེ་ནས་ཉོན་སྒྲིབ་ཡིན་པའི་ཕྱིར། གཞན་ཡང་།
མ་རིག་བག་ཆགས་ཀྱི་ས་དང༌། ཟག་པ་མེད་པའི་ལས་ལ་བརྟེན་ནས་བྱུང་བའི་ཡིད་



190
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཀྱི་རང་བཞིན་གྱི་ལུས་ཆོས་ཅན། སྡུག་བསྔལ་བདེན་པ་ཡིན་པར་ཐལ། ཕུང་པོའི་
བདུད་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་གཉིས་བྱང་སེམས་འཕགས་
པའི་རྒྱུད་ལ་ཡོད་པ་གང་ཞིག་བྱང་སེམས་འཕགས་པའི་རྒྱུད་ལ་སྡུག་བསྔལ་བདེན་
པ་མེད་པའི་ཕྱིར། རྟགས་དང་པོ་སླ། གཉིས་པ་གྲུབ་སྟེ། རྒྱུད་བླ་མ་ལས། འཕགས་
པ་རྒ་དང་ན་བ་དང་། །ཤི་བའི་སྡུག་བསྔལ་རྩད་ནས་སྤངས། །ཞེས་གསུངས་པ་དེ་
སྒྲ་ཇི་བཞིན་དུ་ཁས་ལེན་རིགས་པའི་ཕྱིར། ཉན་ཐོས་སོ་སྐྱེ་རྒྱུད་ཀྱི་ཁམས་གསུམ་
གྱི་ཉོན་མོངས་ཆོས་ཅན། ལྷའི་བུའི་བདུད་ཡིན་པར་ཐལ། ་ བདུད་གཞན་གསུམ་ལས་
འདའ་བ་ལ་བར་དུ་གཅོད་པའི་སྒྲིབ་པ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་
ཐལ༑ ཐར་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པ་ཡིན་པའི་ཕྱིར། རྟགས་གོང་དུ་
བསྒྲུབས་ཟིན། རྩ་བར་འདོད་ན། དེ་ཆོས་ཅན། གང་ཟག་ཡིན་པར་ཐལ། འདོད་པའི་
ཕྱིར། འདོད་ན། དེ་ཆོས་ཅན། སེམས་བྱུང་མ་ཡིན་པར་ཐལ། འདོད་པའི་ཕྱིར། འདོད་
ན་སླ། །
གཞན་ཡང་། རྒྱལ་བ་རྣམས་ལས་གསུང་རབ་ཀྱི་ཚིག་དོན་གྲངས་ལས་
འདས་པ་དངོས་སུ་ཐོས་ཤིང་། མི་བརྗེད་པར་འཛིན་ནུས་པའི་རིགས་ངེས་བྱང་
སེམས་ཚོགས་ལམ་ཆེན་པོ་བ་ཆོས་ཅན། ལྷའི་བུའི་བདུད་བཅོམ་པའི་གང་ཟག་ཡིན་
པར་ཐལ། དཀོན་མཆོག་གསུམ་གྱི་ཡོན་ཏན་ལ་ཚད་མས་དྲངས་པའི་ངེས་ཤེས་རྙེད་
པའི་བྱང་སེམས་ཡིན་པའི་ཕྱིར། མ་གྲུབ་ན། དེར་ཐལ། ཆོས་ཅན་དེའི་ཕྱིར། ཟེར་ན་རྩ་
བར་མ་ཁྱབ། གཞན་ཡང་། ཐེག་པ་དམན་པའི་ལམ་དུ་འཇུག་མ་མྱོང་བའི་རྒྱལ་སྲས་
ས་དང་པོ་བ་ཆོས་ཅན། འཆི་བདག་གི་བདུད་བཅོམ་པའི་གང་ཟག་ཡིན་པར་ཐལ།
སྐུ་ཚེའི་འདུ་བྱེད་བྱིན་གྱིས་བརླབ་པ་ལ་དབང་ཐོབ་པའི་རྒྱལ་སྲས་ཡིན་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། དེའི་ཚེ་སྐད་ཅིག་མ་གཅིག་ཀྱང་བསྐལ་པ་བརྒྱར་
གནས་པའི་བྱིན་གྱིས་བརླབ་པར་ནུས་པ་ཐོབ་པའི་ཕྱིར། རྟགས་གྲུབ་སྟེ། སློབ་དཔོན་
ཆེན་པོ་ཟླ་བའི་ཞབས་ཀྱིས། དེ་ཉིད་ཚེ་ན་བསྐལ་པ་བརྒྱར་གནས་ཤིང་། །སྔོན་དང་



སྐབས་བཞི་བའི་རྣམ་བཤད། །
191
ཕྱི་མའི་མཐར་ཡང་ཡང་དག་མཐོང་། །ཞེས་གསུངས་པའི་ཕྱིར། ཟེར་ན་རྩ་བར་མ་
ཁྱབ་སྟེ། དེའི་བསམ་གྱིས་མི་ཁྱབ་པའི་འཆི་འཕོ་བ་མ་སྤངས་པའི་ཕྱིར། མ་གྲུབ་ན།
དེར་ཐལ། དེའི་མ་རིག་བག་ཆགས་ཀྱི་ས་མ་སྤངས་པའི་ཕྱིར། གཞན་ཡང་། རྒྱལ་
སྲས་ས་གསུམ་པ་བ་ཆོས་ཅན། ཕུང་པོའི་བདུད་བཅོམ་པའི་གང་ཟག་ཡིན་པར་ཐལ།
ལས་ཉོན་གྱིས་དབང་གིས་བྱུང་བའི་ཟག་བཅས་ཀྱི་ཕུང་པོ་སྤངས་པའི་གང་ཟག་ཡིན་
པའི་ཕྱིར། ཟེར་ན་མ་ཁྱབ། མ་གྲུབ་ན། དེ་ཆོས་ཅན། དེར་ཐལ། ཐེག་ཆེན་རྣམ་གྲོལ་
ལམ་ལ་གནས་པའི་རྒྱལ་སྲས་དེ་ལས་ཉོན་གྱི་དབང་གིས་སྐྱེ་འཆི་སྤངས་པའི་གང་
ཟག་ཡིན་པའི་ཕྱིར། མ་གྲུབ་ན། དེར་ཐལ། དེའི་རྒྱུད་ལ་ཟག་བཅས་ཀྱི་ལུས་མེད་
པའི་ཕྱིར། དེར་ཐལ། དེ་འདྲ་བའི་རྒྱལ་སྲས་ཀྱི་ལུས་ཡིན་ན། ཡིད་ཀྱི་རང་བཞིན་
གྱི་ལུས་ཡིན་དགོས་པའི་ཕྱིར། རྟགས་གྲུབ་སྟེ། འཕགས་པ་ཐོགས་མེད་ཀྱི་རྒྱུད་བླ་
མའི་འགྲེལ་པ་ལས། འཁོར་བ་ནི། ཟག་པ་མེད་པའི་དབྱིངས་ན་ཁམས་གསུམ་པའི་
གཟུགས་བརྙན་གྱི་ཡིད་ཀྱི་རང་བཞིན་གྱི་ལུས་གསུམ་ཉིད་དོ། །ཞེས་གསུངས་པའི་
ཕྱིར། རྩ་བར་འདོད་མི་ནུས་པར་ཐལ། ཕུང་པོའི་བདུད་ཕྲ་རགས་མ་ལུས་པ་སྤངས་
པའི་གང་ཟག་ཡིན་ན། སངས་རྒྱས་འཕགས་པ་ཡིན་དགོས་པའི་ཕྱིར། མ་གྲུབ་ན།
དེར་ཐལ། བདུད་བཞི་མ་ལུས་པ་བཅོམ་པའི་གང་ཟག་ཡིན་ན། སྤངས་རྟོགས་ཕུན་
སུམ་ཚོགས་པའི་ཁམས་གསུམ་གྱི་ཆོས་ཀྱི་རྒྱལ་པོ་རྫོགས་པའི་བྱང་ཆུབ་ཆེན་པོ་སྐུ་
གསུམ་གྱི་གོ་འཕང་མངོན་དུ་བྱས་པའི་གང་ཟག་ཡིན་དགོས་པའི་ཕྱིར། རྟགས་གྲུབ་
སྟེ༑ རྒྱ་ཆེར་རོལ་པའི་མདོ་ལས། བདུད་བཅོམ་ནས་ནི་བྱང་ཆུབ་མཆོག་ཏུ་རེག་པར་
འགྱུར། །ཞེས་གསུངས་པའི་ཕྱིར། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བ་ལས། རྣམ་ཀུན་མངོན་པར་རྫོགས་པར་རྟོགས་པའི་
སྐབས་ཏེ་བཞི་པའོ།། །།
བཞི་པའི་དཀའ་གནས་ལེགས་པར་བཤད་ཟིན་ཏོ།། །།



12
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
སྐབས་ལྔ་པའི་རྣམ་བཤད།
༈ གཉིས་པ་རྩེ་མོའི་སྦྱོར་བ་བཤད་པ་ལ། མཚོན་བྱེད་ཀྱི་ཆོས་བརྒྱད་ཡོད་པ་
ལས་
སྦྱོར་ལམ་རྩེ་སྦྱོར།
དང་པོ་དྲོད་རྩེ་སྦྱོར་ནི།
རྨི་ལམ་ན་ཡང་ཆོས་རྣམས་ཀུན། །
རྨི་ལམ་ལྟ་བུར་ལྟ་ལ་སོགས། །
རྩེ་མོར་ཕྱིན་པའི་སྦྱོར་བའི་རྟགས། །
རྣམ་པ་བཅུ་གཉིས་དག་ཏུ་བཞེད། །
རྨི་ལམ་ན་ཡང་ཆོས་རྣམས་རྨི་ལམ་ལྟ་བུར་བལྟ་བ་སོགས། རྩེ་སྦྱོར་ཐོབ་
པའི་རྟགས་བཅུ་གཉིས་པོ་གང་རུང་ཐོབ་པའི་སེམས་དཔའི་རྒྱུད་ཀྱི་ཐེག་ཆེན་ངེས་
འབྱེད་ཆ་མཐུན་དང་པོ། དྲོད་རྩེ་སྦྱོར་གྱི་མཚན་ཉིད། དེ་ལ་དབྱེ་ན་ཆུང་འབྲིང་ཆེན་
པོ་གསུམ་ཡོད། དྲོད་རྩེ་སྦྱོར་ཐོབ་པའི་རྟགས་བཅུ་གཉིས་ཡོད་དེ། རྨི་ལམ་དུ་ཆོས་
ཐམས་ཅད་བདེན་མེད་རྨི་ལམ་ཅི་འདྲ་དེ་ལྟ་བུར་ལྟ་བ་དང་། རྨི་ལམ་དུ་དམན་པའི་
ལམ་ལ་དགའ་བ་མི་བསྐྱེད་པ་དང་། རྨི་ལམ་དུ་དེ་བཞིན་གཤེགས་པ་འཁོར་བཅས་
མཐོང་བ་དང་། དེ་བཞིན་དུ་སངས་རྒྱས་ཀྱིས་རྫུ་འཕྲུལ་སྟོན་པ་མཐོང་བ་དང༌། དེས་
ཆོས་སྟོན་པ་མཐོང་བ་དང་། ངན་སོང་མཐོང་ནས་སྤོང་བའི་སྨོན་པ་བྱེད་པ་དང་། རྨི་
སད་གང་རུང་ལ་གྲོང་ཁྱེར་སོགས་མེས་འཚིག་པ་མཐོང་ནས་བདེན་པའི་བྱིན་རླབས་
ཀྱིས་དེ་དག་ཞི་བར་བྱེད་ནུས་པ་དང་། རྨ་སད་གང་རུང་གི་ཚེ་སེམས་ཅན་གཞན་



སྐབས་ལྔ་བའི་རྣམ་བཤད།
1g
མི་མ་ཡིན་གྱིས་ཟིན་པ་བདེན་སྟོབས་བརྗོད་པས་ཞི་ནུས་པ་དང་། བདུད་ལས་ཤེས་
ནས་དེ་ཟིལ་གྱིས་གནོན་པའི་དགེ་བའི་བཤེས་གཉེན་བསྟན་པ་དང༌། ཤེར་ཕྱིར་ལ་
སློབ་པ་དང་། ཆོས་ཐམས་ཅད་ལ་བདེན་པར་མི་ཞེན་པ་དང་། སངས་རྒྱས་ཀྱི་སར་ཉེ་
བར་གྱུར་པའི་ཡེ་ཤེས་ཐོབ་པ་དང་བཅུ་གཉིས་ཡོད་པའི་ཕྱིར། ས་མཚམས་ཐེག་ཆེན་
གྱི་སྦྱོར་ལམ་དྲོད་ཁོ་ནར་ཡོད། །
གཉིས་པ་རྩེ་མོའི་རྩེ་སྦྱོར་ནི།
འཛམ་བུ་གླིང་གི་སྐྱེ་བོ་སྙེད། །
སངས་རྒྱས་མཆོད་པའི་དགེ་ལ་སོགས། །
རྣམ་མང་དུ་ནི་སྤེལ་མཛད་ནས། །
རྣམ་འཕེལ་བཅུ་དྲུག་བདག་ཉིད་དོ། །
སྟོང་གསུམ་གྱི་སེམས་ཅན་དང་མཉམ་པའི་སངས་རྒྱས་མཆོད་པ་ལས་ལྷག་
པ་སོགས། བསོད་ནམས་རྣམ་འཕེལ་བཅུ་དྲུག་ཚང་བའི་ཐེག་ཆེན་གྱི་ངེས་འབྱེད་
ཆ་མཐུན་གཉིས་པ་དེ། རྩེ་མོའི་རྩེ་སྦྱོར་གྱི་མཚན་ཉིད། དབྱེ་ན་ཆུང་འབྲིང་ཆེན་པོ་
གསུམ་ཡོད། རྩེ་མོའི་སྦྱོར་བའི་རྟགས་བཅུ་དྲུག་ཡོད་དེ། སྟོང་གསུམ་གྱི་སེམས་ཅན་
གྱི་གྲངས་དང་མཉམ་པའི་སངས་རྒྱས་མཆོད་པའི་བསོད་ནམས་ལས་ལྷག་པ་ཐོབ་
པ་དང་། དེ་གོང་དུ་འཕེལ་བའི་ཤེར་ཕྱིན་ཡིད་ལ་བྱེད་པ་དང་མི་འབྲལ་བ་དང༌། སྟོང་
ཉིད་ལ་མི་སྐྲག་པའི་བཟོད་པ་ཐོབ་པ་དང་། བྱང་ཆུབ་ཐོབ་བྱེད་ཀྱི་ལམ་དོན་དམ་པར་
མི་དམིགས་པ་དང༌། དགེ་བ་བཅུ་དང་བསམ་གཏན་གཟུགས་མེད་ལ་སྙོམས་པར་
འཇུག་པ་དང་། འདོད་གཟུགས་ཀྱི་ལྷ་འོངས་ནས་སྲུང་བ་དང་། བདུད་ཟིལ་གྱིས་
གནོན་ནུས་པ་དང་། བྱང་སེམས་དང་གྲོགས་གཅིག་པར་བསླབ་པ་སྟེ་ཕྱིའི་རྟགས་
གཙོ་བོར་གྱུར་པ་བརྒྱད་དང་། ཉན་རང་གི་ཡིད་བྱེད་དང་བྲལ་བའི་ཐབས་ལ་མཁས་
པ་དང་། སངས་རྒྱས་ཀྱི་རིགས་ཁྱད་པར་ཅན་དུ་གྱུར་པ་དང༌། འབྲས་བུ་སངས་རྒྱས་
ཐོབ་པའི་རྒྱུ་ནུས་ལྡན་དུ་འགྲུབ་པ་དང༌། ཕྱིན་དྲུག་གི་མི་མཐུན་ཕྱོགས་འཇོམས་པའི་



194
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ནུས་པ་ཕུན་སུམ་ཚོགས་པ་ཐོབ་པ་དང་། ཤེར་ཕྱིན་གྱི་མཐུས་རྫོགས་བྱང་ལ་ཉེ་བ་
ཐོབ་པ་སྟེ་ནང་གི་རྟགས་བརྒྱད་དང་བཅུ་དྲུག་ཡོད་པའི་ཕྱིར། ས་མཚམས་ཐེག་ཆེན་
གྱི་སྦྱོར་ལམ་རྩེ་མོར་ཁོ་ནར་ཡོད། །
གསུམ་པ་བཟོད་པའི་རྩེ་སྦྱོར་ནི།
ཀུན་མཁྱེན་ཉིད་གསུམ་ཆོས་རྣམས་ཀྱི། །
ཡོངས་སུ་རྫོགས་པར་བླ་མེད་པ། །
སེམས་ཅན་དོན་ཡོངས་མི་གཏོང་བ། །
བརྟན་པ་ཞེས་ནི་མངོན་པར་བརྗོད། །
མཁྱེན་གསུམ་རྗེས་མཐུན་པ་རྫོགས་པའི་ཤེས་རབ་དང༌། གཞན་དོན་མི་
ཕྱེད་པའི་སེམས་བརྟན་པ་ཐོབ་པའི་ཐེག་ཆེན་གྱི་ངེས་འབྱེད་ཆ་མཐུན་གསུམ་པ་དེ།
བཟོད་པའི་རྩེ་སྦྱོར་གྱི་མཚན་ཉིད། དབྱེ་ན་ཆུང་འབྲིང་ཆེན་པོ་གསུམ་ཡོད། བཟོད་
པའི་རྟགས་ཡོད་དེ། གཞན་དོན་ཁྱད་པར་ཅན་སྒྲུབ་ནུས་པའི་ཐབས་ཀྱིས་ཟིན་པའི་
སྙིང་རྗེ་ཆེན་པོ་དང་། བསྒོམ་བྱུང་གི་ཤེས་རབ་ཀྱིས་སྟོང་ཉིད་རྟོགས་པའི་ཐབས་
ཤེས་ཀྱི་རྟོགས་པ་བརྟན་པོ་དེ་དེ་ཡིན་པའི་ཕྱིར། ས་མཚམས་ཐེག་ཆེན་གྱི་སྦྱོར་ལམ་
བཟོད་པ་ཁོ་ནར་ཡོད། །
བཞི་པ་ཆོས་མཆོག་རྩེ་མོའི་སྦྱོར་བ་ནི།
གླིང་བཞི་བ་དང་སྟོང་དག་དང་། །
སྟོང་ཉིད་གསུམ་དག་དཔེར་མཛད་ནས། །
བསོད་ནམས་མང་པོ་ཉིད་ཀྱིས་ནི། །
ཏིང་འཛིན་ཡོངས་སུ་བསྒྲགས་པ་ཡིན། །
རང་གི་འབྲས་བུར་གྱུར་པའི་ཐེག་ཆེན་གྱི་མཐོང་ལམ་བསྐྱེད་ནུས་པའི་ཆ་
ནས་ཏིང་ངེ་འཛིན་གྱི་སྒོ་མཐའ་ཡས་པ་ལ་སེམས་ཀུན་ཏུ་གནས་པ་ཐོབ་པའི་ཐེག་
ཆེན་གྱི་ངེས་འབྱེད་ཆ་མཐུན་བཞི་པ་དེ། ཆོས་མཆོག་གི་རྩེ་སྦྱོར་གྱི་མཚན་ཉིད། དབྱེ་



སྐབས་ལྔ་བའི་རྣམ་བཤད།
15
ན་ཆུང་འབྲིང་ཆེན་པོ་གསུམ་ཡོད། ཆོས་མཆོག་རྩེ་སྦྱོར་ཐོབ་པའི་རྟགས་ཡོད་དེ།
མདོ་ལས། བསོད་ནམས་མང་པོ་འབྱུང་བས་མཚོན་ཏེ། བསྟན་པ་དེ་ལྟ་བུས་ཤེས་
པར་བྱ་བ་ཡིན་པའི་ཕྱིར། ས་མཚམས་ཐེག་ཆེན་གྱི་ཆོས་མཆོག་ཁོ་ནར་ཡོད། །
འདི་དག་གི་སྐབས་སུ་མཐའ་དཔྱད་པ་ལ། རྩེ་སྦྱོར་ཐོབ་པའི་བྱང་སེམས་
ཚོགས་ལམ་པ་ཡོད་པར་ཐལ། དཀོན་མཆོག་གསུམ་ལ་སྐྱབས་གནས་ཡང་དག་
ཡིན་མིན་གྱིས་ཐེ་ཚོམ་གྱི་ས་བོན་སྤངས་པའི་བྱང་སེམས་ཚོགས་ལམ་པ་ཡོད་པའི་
ཕྱིར། དེར་ཐལ། ཉན་ཐོས་དགྲ་བཅོམ་པའི་རྟོགས་པའི་སྔོན་དུ་སོང་བའི་བྱང་སེམས་
ཚོགས་ལམ་པ་ཡོད་པའི་ཕྱིར། ཁྱབ་པ་ཡོད་པར་ཐལ། འཕགས་པའི་གང་ཟག་ཡིན་
ན་སྐྱབས་གནས་ཡང་དག་ལ་ཐེ་ཚོམ་ཟ་བའི་ཐེ་ཚོམ་གྱི་དངོས་གཉེན་ཐོབ་མྱོང་བའི་
གང་ཟག་ཡིན་པས་ཁྱབ་པའི་ཕྱིར། མ་གྲུབ་ན། དེར་ཐལ། འཕགས་པའི་གང་ཟག་
ཡིན་ན། དགེ་འདུན་དཀོན་མཆོག་ཡིན་དགོས་པའི་ཕྱིར། ཟེར་ན་རྩ་བར་མ་ཁྱབ།
རྟགས་སླ། གཞན་ཡང་། ཁོ་ན་རེ། དགྲ་བཅོམ་ཡིན་ན་ཁྱོད་ཀྱིས་རྟགས་ལ་བརྟེན་
ནས་གསར་དུ་རྟོགས་དགོས་རྒྱུའི་ཆོས་མེད་པས་ཁྱབ་པར་ཐལ། ཐེག་ཆེན་དགྲ་
བཅོམ་པ་ཡིན་ན་ཁྱོད་ཀྱིས་རྟགས་ལ་བརྟེན་ནས་གསར་དུ་རྟོགས་དགོས་རྒྱུའི་ཆོས་
མེད་པས་ཁྱབ་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། དེ་ལ་ལྐོག་ཏུ་གྱུར་པའི་
ཆོས་མེད་པའི་ཕྱིར། དེར་ཐལ། དུས་གསུམ་གྱི་ཤེས་བྱ་ཐམས་ཅད་མ་འདྲེས་པར་
གཟིགས་པའི་དག་པའི་ཡེ་ཤེས་བརྙེས་པའི་གང་ཟག་ཡིན་པའི་ཕྱིར། རྟགས་གྲུབ་
སྟེ་ སློབ་དཔོན་དཔའ་བོས། ཁྱོད་འབའ་ཞིག་གིས་ཡེ་ཤེས་ཀྱིས། །ཤེས་བྱ་ཐམས་
ཅད་ཁྱབ་ལགས་ཀྱི། །ཁྱོད་ལས་གཞན་པ་ཐམས་ཅད་ཀྱིས། །ཤེས་བྱ་ཁོ་ན་ལྷག་པ་
ལགས། །ཞེས་གསུངས་པའི་ཕྱིར། རྩ་བར་འདོད་ན། སྟོང་ཉིད་མ་རྟོགས་པའི་ཉན་
ཐོས་དགྲ་བཅོམ་པ་ཆོས་ཅན། ཁྱོད་ཀྱིས་གཏན་ཚིགས་ཆེན་པོ་ལྔ་ལ་སོགས་པའི་
རྟགས་ཡང་དག་ལ་བརྟེན་ནས་སྟོང་ཉིད་རྟོགས་མི་དགོས་པར་ཐལ། འདོད་པའི་
ཕྱིར། འདོད་ན། ཁྱོད་ཀྱིས་སྟོང་ཉིད་ལ་ཐོས་བསམ་སྒོམ་གསུམ་གྱིས་རིམ་གྱིས་



196
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཞུགས་ནས། མཐར་སྟོང་ཉིད་རྟོགས་མི་དགོས་པར་ཐལ། འདོད་པའི་ཕྱིར། འདོད་
མི་ནུས་ཏེ། མདོ་སྡེ་རྒྱན་ལས། འདི་ན་དང་པོ་ཐོས་པ་ལ་བརྟེན་ཚུལ་བཞིན་ཡིད་ལ་
བྱེད་པ་འབྱུང་། ཚུལ་བཞིན་ཡིད་ལ་བྱེད་པ་ལས་ཀྱང་ཡང་དག་དོན་ཡུལ་ཡེ་ཤེས་
འབྱུང་། །ཞེས་དང་། ཆོས་རྗེ་ས་པཎ་གྱིས། མ་བསླབ་པ་ན་ཀུན་མཁྱེན་དུ། །འགྲོ་ན་
རྒྱུ་འབྲས་ག་ལ་བདེན། །ཞེས་གསུངས་པའི་ཕྱིར། །
གཞན་ཡང་། བྱང་སེམས་སྦྱོར་ལམ་དྲོད་རྩེ་སྦྱོར་ཐོབ་མ་ཐག་པའི་སྦྱོར་ལམ་
པ་དབང་རྣོན་གཉིད་མ་ལོག་པ་ཆོས་ཅན། རྩེ་སྦྱོར་ཐོབ་པའི་རྟགས་བཅུ་གཉིས་པོ་
ཐོབ་པར་ཐལ། ཁྱོད་བྱང་སེམས་དབང་རྣོན་དྲོད་ཀྱི་ཡེ་ཤེས་ལ་གནས་པའི་སེམས་
དཔའ་ཡིན་པའི་ཕྱིར་ན་མ་ཁྱབ། འདོད་ན་སླ། གཞན་ཡང་རྩེ་སྦྱོར་ཐོབ་པའི་བྱང་
སེམས་སྦྱོར་ལམ་པ་ཆོས་ཅན། ཁྱོད་ཀྱི་རྒྱུད་ལ་རྨི་ལམ་མེད་པར་ཐལ། ཁྱོད་ཀྱི་
རྒྱུད་ལ་གཉིད་མེད་པའི་ཕྱིར། དེར་ཐལ། ཁྱོད་བསམ་གཏན་གྱི་དངོས་གཞི་སྙོམས་
འཇུག་ཐོབ་པའི་གང་ཟག་ཡིན་པའི་ཕྱིར་ཟེར་ན་མ་ཁྱབ། བསམ་གཏན་དང་པོའི་སས་
བསྡུས་ཀྱི་གཉིད་མེད་པར་ཐལ། མངོན་པ་མཛོད་ལས། དེ་ལས་འགྱོད་གཉིད་མི་དགེ་
རྣམས། །བསམ་གཏན་དང་པོ་དག་ན་མེད། །ཅེས་གསུངས་པའི་ཕྱིར། ཟེར་ན། རྟེན་
ཁྱད་པར་བ་བྱང་སེམས་རྟོགས་པ་མཐོན་པོ་བའི་རྒྱུད་ལ་ཤེས་པ་རང་དབང་མེད་པར་
ཡུལ་ལ་འཇུག་པའི་ལས་སུ་མི་རུང་བའི་གཉིད་མེད་ཀྱང་ལུས་བརྟས་པར་བྱེད་པའི་
དགེ་བའི་གཉིད་ཡོད་པའི་ཁྱད་པར་འཐད་པའི་ཕྱིར། རྟགས་གྲུབ་སྟེ། གསེར་ཕྲེང་
ལས༑ གཉིད་ཡུལ་ལ་འཇུག་པའི་ཤེས་པ་རང་དབང་མེད་པར་བྱེད་པ་ཉོན་མོངས་ཅན་
དང་ལུས་བརྟས་པར་བྱེད་པ་དགེ་བར་བགྲངས་པ་གཉིས་ཡོད་པས། ཞེས་གསུངས་
པའི་ཕྱིར། གཞན་ཡང་། རྩ་བར། བྱམས་ལུས་སོགས་དང་སྒྲིབ་པ་ནི། །རྣམ་པ་
ལྔ་དང་མི་འགྲོགས་དང༌། །ཞེས་སྦྱོར་ལམ་དྲོད་ཕྱིར་མི་ལྡོག་པའི་རྟགས་ལ་གཉིད་
རྨུགས་སོགས་སྒྲིབ་པ་ལྔ་དང་མི་ལྡན་པར་བཤད་པ་མི་འཐད་པར་ཐལ། བྱང་སེམས་
དབང་རྣོན་དྲོད་པ་ལ་རྨི་ལམ་ཡོད་པའི་ཕྱིར་ཟེར་ན་ཡང་མ་ཁྱབ་སྟེ། མི་དགེ་བའི་



སྐབས་ལྔ་བའི་རྣམ་བཤད།
ei
སྒྲིབ་པ་ལྔ་དང་མི་ལྡན་པར། དགེ་བའི་རྨི་ལམ་ཡོད་པ་འཕགས་པའི་ས་ཐོབ་པའི་བྱང་
སེམས་ལའང་མི་འགལ་བའི་ཕྱིར།
གཞན་ཡང་། རྩེ་སྦྱོར་གྱི་རྟགས་དང་། ཕྱིར་མི་ལྡོག་པའི་རྟགས་མ་ཐོབ་པའི་
གང་ཟག་གཞན་ལ། རྨི་ལམ་དུ་སངས་རྒྱས་མཐོང་བ་དང༌། རང་ཉིད་སངས་རྒྱས་
པ་སོགས་རྨིས་པ་མེད་པར་ཐལ། དེ་གཉིས་ཀྱི་རྟགས་ལ་དེ་འདྲ་བ་ཡོད་པའི་ཕྱིར་
ན་མ་ཁྱབ། རྟགས་སླ། འདོད་མི་ནུས་ཏེ། བདུད་ཀྱི་མཐུས་དེ་འདྲ་བྱུང་བ་ཡང་ཡོད།
སྔགས་ཀྱི་ནུས་པས་དེ་འདྲ་འབྱུང་བ་ཡང་ཡོད་པའི་ཕྱིར། རྟགས་གཉིས་ཀ་གྲུབ་སྟེ།
གསེར་ཕྲེང་ལས། མཚན་མ་འདི་དག་སྐབས་མ་ཡིན་པར་བྱུང་ན་སྔགས་སམ་བདུད་
གང་རུང་གི་མཐུར་ཤེས་པར་བྱའོ། །ཞེས་ཚིག་གསལ་ལོ་ཞེས་གསུངས་པའི་ཕྱིར།
གཞན་ཡང་། སྟོང་ཉིད་ལ་མི་སྐྲག་པའི་བཟོད་པ་ཐོབ་པའི་སེམས་དཔའི་རྣལ་འབྱོར་
ཡིན་ན། ཐེག་ཆེན་གྱི་ངེས་འབྱེད་ཆ་མཐུན་ཡིན་དགོས་པར་ཐལ། ཐེག་ཆེན་གྱི་སྦྱོར་
ལམ་རྩེ་མོ་དེ་སྟོང་ཉིད་ལ་མི་སྐྲག་པའི་བཟོད་པ་ཐོབ་པའི་སེམས་དཔའི་རྣལ་འབྱོར་
ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ས་བརྒྱད་པའི་ཡེ་ཤེས་དེ་མི་སྐྱེ་བའི་
ཆོས་ལ་བཟོད་པ་ཐོབ་པའི་སེམས་དཔའི་རྣལ་འབྱོར་ཡིན་པའི་ཕྱིར། གཞན་ཡང་།
ཐབས་ཤེས་ཁྱད་པར་ཅན་གྱི་རྟོགས་པ་ཐོབ་པའི་བྱང་སེམས་ཚོགས་ལམ་པ་མེད་
པར་ཐལ། བཟོད་པའི་རྩེ་སྦྱོར་གྱི་མཚན་ཉིད་དེ་འཐད་པའི་ཕྱིར་ན་མ་ཁྱབ། གཞན་
ཡང་༑ ཐེག་ཆེན་གྱི་མཐོང་ལམ་ཆོས་ཅན། བྱང་ཆུབ་ཆེན་པོ་ཡིན་པར་ཐལ། ཐེག་
ཆེན་སྦྱོར་ལམ་ཆོས་མཆོག་རྩེ་སྦྱོར་གྱི་དངོས་ཀྱི་འབྲས་བུ་ཡིན་པའི་ཕྱིར་ན་མ་ཁྱབ།
ཐེག་ཆེན་སྦྱོར་ལམ་ཆོས་མཆོག་པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན།
གཞན་དོན་ལ་མི་ཕྱེད་པའི་དད་པ་ཡིན་པར་ཐལ། སྦྱོར་ལམ་ཆོས་མཆོག་རྩེ་སྦྱོར་
ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། གཙོ་སེམས་ཡིན་པའི་ཕྱིར། དེར་
ཐལ༑ ཀུན་རྫོབ་སེམས་བསྐྱེད་ཡིན་པའི་ཕྱིར། དེར་ཐལ། མོས་པས་སྤྱོད་པའི་སེམས་
བསྐྱེད་ཡིན་པའི་ཕྱིར། དེར་ཐལ། བྱང་སེམས་སོ་སྐྱེ་རྒྱུད་ཀྱི་སེམས་བསྐྱེད་ཡིན་



19
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
པའི་ཕྱིར། མདོ་སྡེ་རྒྱན་ལས། སེམས་བསྐྱེད་དེ་ནི་ས་རྣམས་ལ། །མོས་དང་ལྷག་
བསམ་དག་པ་དང་། །རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་
པའོ། །ཞེས་གསུངས་པའི་ཕྱིར། །
མཐོང་ལམ་རྩེ་སྦྱོར།
ལྔ་པ་མཐོང་ལམ་རྩེ་སྦྱོར་བཤད་པ་ལ། སྤང་བྱ་རྟོག་པ་དང་། གཉེན་པོ་རྩེ་
སྦྱོར་བཤད་པའོ། །དང་པོ་༼སྤང་བྱ་རྟོག་པ།༽ལ་བཞི་ལས།
མཐོང་སྤང་ཤེས་སྒྲིབ་འཇུག་པ་གཟུང་རྟོག་ནི། །
འཇུག་པ་དང་ནི་ལྡོག་པ་ལ། །
གཟུང་བའི་རྣམ་རྟོག་སོ་སོར་དེ། །
དགུ་ཡི་བདག་ཉིད་ཇི་བཞིན་ཡུལ། །
མིན་པའི་བདག་ཉིད་དག་ཤེས་བྱ། །
སོ་སོའི་སྐྱེ་བོ་འཕགས་དབྱེ་བས། །
སེམས་ཅན་རྫས་དང་བཏགས་ཡོད་པར། །
རྣམ་རྟོག་འཛིན་པ་དག་ཏུ་འདོད། །
དེ་དག་སོ་སོར་དགུ་བདག་ཉིད། །
གལ་ཏེ་གཟུང་དོན་དེ་བཞིན་ཉིད། །
དེ་དག་གང་གི་འཛིན་པར་འདོད། །
དེ་ལྟར་དེ་དག་འཛིན་པ་ཡི། །
ངོ་བོས་སྟོང་པའི་མཚན་ཉིད་དོ། །
ངོ་བོ་ཉིད་དང་རིགས་དང་ནི། །
ལམ་ནི་ཡང་དག་འགྲུབ་པ་དང་། །



སྐབས་ལྔ་བའི་རྣམ་བཤད།
jpg
ཤེས་པའི་དམིགས་པ་མ་འཁྲུལ་དང་། །
མི་མཐུན་ཕྱོགས་དང་གཉེན་པོ་དང་། །
རང་གིས་རྟོགས་དང་བྱེད་པ་དང་། །
དེ་ཡི་ལས་བྱའི་འབྲས་བུ་ལ། །
འཇུག་པའི་ཕྱོགས་ཀྱི་རྟེན་ཅན་གྱི། །
རྣམ་རྟོག་དེ་ནི་རྣམ་དགུར་འདོད། །
རང་གི་དམིགས་ཡུལ་དུ་གྱུར་པའི་བྱང་སེམས་ལམ་གྱི་འཇུག་བྱའི་ཆོས་ཅི་
རིགས་པ་ལ་དམིགས་ནས། དེར་འཇུག་བྱར་བདེན་པར་འཛིན་པའི་བདེན་འཛིན་
ཀུན་བཏགས་དེ། མཐོང་སྤང་ཤེས་སྒྲིབ་འཇུག་པ་གཟུང་རྟོག་གི་མཚན་ཉིད། དེ་ལ་
དབྱེ་ན་དགུ་ཡོད་དེ། དེར་གྱུར་པའི་བྱང་སེམས་ཀྱི་ལམ་སྤྱི་ལ་དམིགས་པ་ནས། ཐེག་
ཆེན་གྱི་ལམ་གྱི་བྱ་བའི་འབྲས་བུ་ལ་དམིགས་ནས་འཇུག་བྱར་བདེན་པར་ཞེན་པའི་
བར་དགུ་ཡོད་པའི་ཕྱིར། །
གཉིས་པ་མཐོང་སྤང་ཤེས་སྒྲིབ་ལྡོག་པ་གཟུང་རྟོག་ནི། །
སྲིད་དང་ཞི་བར་ལྟུང་བའི་ཕྱིར། །
རྟོགས་པ་དམན་པ་ཉིད་དང་ནི། །
ཡོངས་སུ་འཛིན་པ་མེད་པ་དང་། །
ལམ་གྱི་རྣམ་པ་མ་ཚང་དང་། །
གཞན་གྱི་རྐྱེན་གྱིས་འགྲོ་བ་དང་། །
ཆེད་དུ་བྱ་བ་ལོག་པ་དང་། །
ཉེ་ཚེ་བ་དང་སྣ་ཚོགས་ཉིད། །
གནས་དང་འཇུག་ལ་རྨོངས་པ་དང་། །
རྗེས་ལ་འགྲོ་ཞེས་བྱ་བ་ལ། །
རྣམ་རྟོག་དགུ་ཡི་བདག་ཉིད་འདི། །



2dd
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
ལྡོག་པའི་ཕྱོགས་ཀྱི་རྟེན་ཅན་ཏེ། །
ཉན་ཐོས་ལ་སོགས་ཡིད་ལས་འབྱུང་། །
རང་གི་དམིགས་ཡུལ་དུ་གྱུར་པའི་བྱང་སེམས་ལམ་གྱི་ལྡོག་བྱའི་ཆོས་ཅི་
རིགས་ལ་དམིགས་ནས་ལྡོག་བྱར་བདེན་པར་འཛིན་པའི་བདེན་འཛིན་ཀུན་བཏགས་
དེ༑ མཐོང་སྤང་ཤེས་སྒྲིབ་ལྡོག་པ་གཟུང་རྟོག་གི་མཚན་ཉིད། དབྱེ་ན་དགུ་ཡོད་དེ།
རྟོགས་པ་དམན་པ་ལ་དམིགས་པ་ནས། ལམ་གྱི་རྗེས་ལ་རྣམ་མཁྱེན་དུ་འགྲོ་བ་ཞེས་
བྱ་བ་ལ་དམིགས་ནས་ལྡོག་བྱར་ཞེན་པའི་བར་དགུ་ཡོད་པའི་ཕྱིར།
གསུམ་པ་མཐོང་སྤང་ཤེས་སྒྲིབ་རྫས་འཛིན་རྟོག་པ་ནི། །
འཛིན་པ་དང་ནི་འདོར་བ་དང་། །
ཡིད་ལ་བྱེད་དང་ཁམས་རྣམས་ནི། །
གསུམ་པོ་དག་དང་ཉེར་འབྲེལ་དང་། །
གནས་དང་མངོན་པར་ཞེན་པ་དང་། །
ཆོས་ཀྱི་དངོས་བོ་བཏགས་པ་དང་། །
ཆགས་པ་དང་ནི་གཉེན་པོ་དང་། །
ཇི་ལྟར་འདོད་བཞིན་འགྲོ་ཉམས་ལ། །
འཛིན་པ་དང་པོར་ཤེས་པར་བྱ། །
རང་གི་དམིགས་ཡུལ་དུ་གྱུར་པའི་རྫས་འཛིན་ལ་དམིགས་ནས་ལོངས་སྤྱོད་
པ་པོར་བདེན་པར་ཞེན་པའི་བདེན་འཛིན་ཀུན་བཏགས་དེ། མཐོང་སྤང་ཤེས་སྒྲིབ་
རྫས་འཛིན་རྟོག་པའི་མཚན་ཉིད། དེ་ལ་དགུ་ཡོད་དེ། དེར་གྱུར་པའི་ཀུན་རྫོབ་ཏུ་ཡོན་
ཏན་འཛིན་པ་ནས། རྣམ་མཁྱེན་དུ་ཇི་ལྟར་འདོད་པ་བཞིན་འགྲོ་བ་ལས་ཉམས་པའི་
གང་ཟག་ལ་དམིགས་ནས་ལོངས་སྤྱོད་པ་པོར་བདེན་པར་ཞེན་པའི་བར་དགུ་ཡོད་
པའི་ཕྱིར། །



སྐབས་ལྔ་བའི་རྣམ་བཤད།
q1
བཞི་པ་མཐོང་སྤང་ཤེས་སྒྲིབ་བཏགས་འཛིན་རྟོག་པ་ནི།
ཆེད་བཞིན་ངེས་པར་མི་འབྱུང་དང་། །
ལམ་ལ་ལམ་མིན་ངེས་འཛིན་དང་། །
འགོག་དང་བཅས་པའི་སྐྱེ་བ་དང་། །
དངོས་བོ་ལྡན་དང་མི་ལྡན་དང་། །
གནས་དང་རིགས་ནི་འཇིག་པ་དང་། །
དོན་དུ་གཉེར་དང་རྒྱུ་མེད་དང་། །
ཕྱིར་རྒོལ་བ་ནི་དམིགས་བ་ལ། །
འཛིན་པའི་རྣམ་རྟོག་གཞན་ཡིན་ནོ། །
རང་གི་དམིགས་ཡུལ་དུ་གྱུར་པའི་བཏགས་འཛིན་ལ་དམིགས་ནས་ལོངས་
སྤྱོད་པ་པོར་བདེན་པར་ཞེན་པའི་བདེན་འཛིན་ཀུན་བཏགས་དེ། མཐོང་སྤང་ཤེས་
སྒྲིབ་བཏགས་འཛིན་རྟོག་པའི་མཚན་ཉིད། དེ་ལ་དབྱེ་ན་དགུ་ཡོད་དེ། དེར་གྱུར་
པའི་ཆེད་དུ་བྱ་བ་ཇི་བཞིན་མི་འབྱུང་བའི་སྐྱེས་བུ་བཏགས་ཡོད་ལ་དམིགས་པ་ནས།
བདུད་སོགས་ཕྱི་རྒོལ་ལ་དམིགས་ནས་བདེན་པར་ཞེན་པའི་བར་དུ་དགུ་ཡོད་པའི་
ཕྱིར། །
གཉིས་པ་༼གཉེན་བོ་རྩེ་སྦྱོར་བཤད་བ།༽ནི།
བྱང་ཆུབ་ལ་གཞན་སྟོན་པ་དང་། །
དེ་ཡི་རྒྱུ་ནི་ཡོངས་གཏོད་དང་། །
དེ་ཐོབ་བར་ཆད་མེད་པའི་རྒྱུ། །
བསོད་ནམས་མང་པོའི་མཚན་ཉིད་དོ། །
དྲི་མ་ཟད་དང་མི་སྐྱེ་བའི། །
ཡེ་ཤེས་བྱང་ཆུབ་ཅེས་བརྗོད་དེ། །
ཟད་མེད་སྐྱེ་མེད་ཕྱིར་དེ་དག །



202
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
གོ་རིམ་བཞིན་དུ་ཤེས་པར་བྱ། །
འགོག་པ་མེད་པའི་རང་བཞིན་ལ། །
མཐོང་ཞེས་བྱ་བའི་ལམ་གྱིས་ནི། །
རྣམ་པར་རྟོག་རིགས་ཅི་ཞིག་ཟད། །
སྐྱེ་མེད་རྣམ་པར་ཅི་ཞིག་འཐོབ། །
གཞན་གྱི་ཆོས་རྣམས་ཀྱང་ཡོད་ལ། །
ཤེས་བྱ་ལ་ཡང་སྟོན་པ་ཡི། །
སྒྲིབ་པ་ཟད་པར་བརྗོད་པར་གང་། །
དེ་ལ་ཁོ་བོས་མཚར་དུ་རྩིས། །
སྦྱིན་པ་ལ་སོགས་རེ་རེར་ནི། །
དེ་དག་ཕན་ཚུན་བསྡུས་པ་གང་། །
སྐད་ཅིག་གཅིག་པའི་བཟོད་བ་ཡིས། །
བསྡུས་བ་དེ་འདིར་མཐོང་བའི་ལམ། །
དེ་ནས་སེང་གེ་རྣམ་བསྒྱིངས་པའི། །
ཏིང་ངེ་འཛིན་ལ་སྙོམས་ཞུགས་ནས། །
རྟེན་ཅིང་འབྲེལ་འབྱུང་ལུགས་མཐུན་དང་། །
ལུགས་མི་མཐུན་ལ་རྟོག་པར་བྱེད། །
འདི་ལ་བསལ་བྱ་ཅི་ཡང་མེད། །
བཞག་པར་བྱ་བ་ཅུང་ཟད་མེད། །
ཡང་དག་ཉིད་ལ་ཡང་དག་ལྟ། །
ཡང་དག་མཐོང་ནས་རྣམ་པར་གྲོལ། །
མཐོང་སྤང་བདེན་འཛིན་གྱི་ས་བོན་གྱི་དངོས་གཉེན་གྱི་རིགས་སུ་གནས་
པའི་ཐེག་ཆེན་གྱི་བདེན་པ་མངོན་རྟོགས་དེ། མཐོང་ལམ་རྩེ་སྦྱོར་གྱི་མཚན་ཉིད། དབྱེ་



སྐབས་ལྔ་བའི་རྣམ་བཤད།
203
ན༑ མཐོང་ལམ་མཉམ་རྗེས་གཉིས་ཡོད། ཐེག་ཆེན་མཐོང་ལམ་རྣམ་གྲོལ་ལམ་པ་བའི་
རྒྱུད་ཀྱི་ཏིང་ངེ་འཛིན་ཆོས་ཅན། སེང་གེ་རྣམ་པ་བསྒྲིངས་པའི་ཏིང་ངེ་འཛིན་ཡིན་ཏེ།
མཐོང་སྤང་སྒྲིབ་གཉིས་ཀྱིས་བག་ཚ་བ་མེད་པའི་ཐེག་ཆེན་གྱི་བདེན་པ་མངོན་རྟོགས་
ཡིན་པའི་ཕྱིར། མཐོང་ལམ་རྩེ་སྦྱོར་ལ་གནས་པའི་སེམས་དཔའ་ཆོས་ཅན། རང་གི་
སྤངས་པ་ལ་དབང་བྱེད་པའི་བྱེད་ལས་ཁྱད་པར་ཅན་དང་ལྡན་ཏེ། མཉམ་བཞག་ཏུ་
སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་ཞུགས་ནས། དེའི་རྗེས་
ཐོབ་ཏུ་རྟེན་ཅིང་འབྲེལ་པར་འབྱུང་བ་ཡན་ལག་བཅུ་གཉིས་ལུགས་མི་མཐུན་ལ་རྟོག་
པར་བྱེད་པའི་སེམས་དཔའ་ཡིན་པའི་ཕྱིར། ས་མཚམས་ཐེག་ཆེན་གྱི་མཐོང་ལམ་
ཁོ་ནར་ཡོད། འདིའི་རྩོད་སྤོང་གི་སྐབས་སུ། གཞི་ལམ་རྣམ་གསུམ་གྱི་རྣམ་གཞག་
གཞུང་གིས་བསྟན་ཚུལ་ཡོད་དེ། འདི་ལ་བསལ་བྱ་ཅི་ཡང་མེད། །ཅེས་པ་ནས། ཡང་
དག་མཐོང་ནས་རྣམ་པར་གྲོལ། །ཞེས་པའི་བར་གསུངས། དོན་ནི། ལམ་འབྲས་རང་
བཞིན་གྱི་རྣམ་པར་དག་པ་འདི་ལ་ཆོས་ཅན། གང་ཟག་དང་ཆོས་ཀྱི་བདག་གཉིས་
སྔར་ཡོད་གསར་དུ་བསལ་བར་བྱ་བ་དང་། བདག་འཛིན་གཉིས་དོན་དམ་པར་གྲུབ་
པ་ཅི་ཡང་མེད་དེ། བདག་འཛིན་གཉིས་ཞེན་ཡུལ་དང་བཅས་པ་དོན་དམ་པར་གྲུབ་
མ་མྱོང་བའི་ཕྱིར། ཡང་དེ་ཆོས་ཅན། བདག་མེད་གཉིས་སྔར་མེད་པར་གསར་དུ་
བཞག་པར་བྱ་བ་ཅུང་ཟད་ཀྱང་མེད་དེ། བདག་གཉིས་གདོད་མ་ནས་མ་གྲུབ་པའི་
རང་བཞིན་ཅན་ཡིན་པའི་ཕྱིར། ཤེས་བྱ་ཆོས་ཅན། རྒྱུ་མཚན་དེས་ན། རྟེན་འབྲེལ་
བདེན་པར་མེད་པའི་ཡང་དག་པའི་དོན་དེ་ཉིད་ལ་མཉམ་པར་བཞག་པའི་ཤེས་རབ་
ཀྱིས་ཡང་དག་པར་ལྟ་བ་ཡིན་ཏེ། ཡང་དག་པའི་དོན་ཇི་ལྟ་བ་བཞིན་དུ་མཐོང་ནས་
ཡང་ཡང་གོམས་པར་བྱས་པས་མཐོང་བ་པོ་སྒྲིབ་གཉིས་ལས་རྣམ་པར་གྲོལ་བར་
འགྱུར་བའི་ཕྱིར་རོ། །འདིའི་དོན་གོ་བདེ་བར་བཤད་ན་འདི་ལྟར་ཡིན་ཏེ། ཆོས་
ཐམས་ཅད་གྲུབ་ཙམ་ཉིད་ནས་བདེན་པར་མེད་པ་ཡིན་གྱི་བདེན་གྲུབ་དེ་ཉིད་སྔར་
ཡོད་ལུང་རིགས་སོགས་ཀྱིས་གསར་དུ་མེད་པར་བྱས་པ་མིན་ཞིང༌། བདེན་སྟོང་དེ་



20 ྋ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཡང་སྔར་མེད་གསར་དུ་ལུང་རིགས་སོགས་ཀྱིས་བཞག་པ་མ་ཡིན་པས། ཡང་དག་
པའི་དོན་གྱི་གནས་ལུགས་སྔར་ཡོད་ལ་དེར་ངོ་ཤེས་པར་བྱས་ནས་གྲོལ་བར་འགྱུར་
རོ༑ ་ཞེས་པའི་དོན་ཡིན་པའི་ཕྱིར། །
སྒོམ་ལམ་རྩེ་སྦྱོར།
དྲུག་པ་སྒོམ་ལམ་རྩེ་སྦྱོར་བཤད་པ་ལ། གཉེན་པོ་སྒོམ་ལམ་དང༌། སྤང་བྱ་
རྟོག་པ་བཤད་པ་གཉིས། དང་པོ་༼གཉེན་བོ་སྒོམ་ལམ་༽ནི། ༼མ་དབེ་ནང་། དང་པོ་ནི། ཞེས་
བ་མེད།༽
འགོག་དང་བཅས་པའི་སྙོམས་འཇུག་དགུར། །
རྣམ་པ་གཉིས་སུ་སོང་འོང་ནས། །
འདོད་པར་གཏོགས་པའི་རྣམ་པར་ཤེས། །
མཉམ་གཞག་མིན་པའི་མཚམས་བཟུང་སྟེ། །
ཐོད་རྒལ་དུ་ནི་སྙོམས་འཇུག་པ། །
གཅིག་དང་གཉིས་གསུམ་བཞི་དང་ལྔ། །
དྲུག་དང་བདུན་དང་བརྒྱད་བརྒལ་ནས། །
འགོག་པའི་བར་དུ་མི་འདྲར་འགྲོ །
སྒོམ་སྤང་རྟོག་པའི་ས་བོན་གྱི་དངོས་གཉེན་གྱི་རིགས་སུ་གནས་ཤིང་། རང་
གི་ཐོབ་བྱར་གྱུར་པོའི་ཡེ་ཤེས་ཆོས་སྐུའི་ཉེར་ལེན་དུ་གྱུར་པའི་ཐེག་ཆེན་གྱི་རྗེས་
ལ་མངོན་རྟོགས་དེ། སྒོམ་ལམ་རྩེ་སྦྱོར་གྱི་མཚན་ཉིད། དབྱེ་ན་ཆུང་ངུའི་ཆུང་ངུའི་
སོགས་དགུ་ཡོད། ས་བརྒྱད་པ་བའི་རྒྱུད་ཀྱི་སེངྒེ་རྣམ་པར་བསྒྱིངས་པའི་ཏིང་ངེ་
འཛིན་གྱི་སྙོམས་འཇུག་ཆོས་ཅན། ཐོད་རྒལ་གྱི་སྦྱོར་བ་ཡིན་ཏེ། ཐོད་རྒལ་གྱི་དངོས་
གཞིར་དངོས་སུ་འགྲོ་བྱེད་ཀྱི་འགོག་པ་དང་བཅས་པའི་སྙོམས་འཇུག་དགུ་པོའི་བར་



སྐབས་ལྔ་བའི་རྣམ་བཤད།
05
དག་ཏུ་གང་ཡང་མ་བཅུག་པར་ལུགས་མཐུན་དང་ལུགས་མི་མཐུན་རྣམ་གཉིས་སུ་
ཡར་སོང་ཞིང་། མར་འོངས་ནས་སྙོམས་པར་འཇུག་པའི་མངོན་རྟོགས་མདོར་བཤད་
པ་དེ་ཡིན་པའི་ཕྱིར། ས་བརྒྱད་པ་བའི་རྒྱུད་ཀྱི་མཉམ་བཞག་མ་ཡིན་པའི་འདོད་པར་
གཏོགས་པའི་སས་བསྡུས་པའི་རྣམ་པར་ཤེས་པས་ས་མཚམས་བཟུང་སྟེ། བར་ལ་
འདོད་སེམས་སྤེལ་བའི་སྙོམས་འཇུག་ཆོས་ཅན། ཐོད་རྒལ་དུ་ནི་སྙོམས་པར་འཇུག་
པའི་དངོས་གཞི་ཡིན་ཏེ། སྦྱོར་བ་སེངྒེ་རྣམ་བསྒྱིངས་སྔོན་དུ་བཏང་ནས། དང་པོར་
འགོག་པ་ལ་སྙོམས་པར་འཇུག་དེ་ལས་ལངས་ནས་འདོད་སེམས་མངོན་དུ་བྱེད། དེ་
ནས་འགོག་པ་གཅིག་པུ་བརྒལ་ནས་སྲིད་རྩེ་དང༌། དེ་ནས་འདོད་སེམས། དེ་ནས་
འགོག་པ་དང་སྲིད་རྩེ་གཉིས་བརྒལ་ནས་ཅི་ཡང་མེད་དང༌། དེ་ནས་ཡང་འདོད་
སེམས། དེ་ལྟར་དེ་གསུམ་བརྒལ་ནས་རྣམ་ཤེས་མཐའ་ཡས་དང༌། དེ་ནས་འདོད་
སེམས། དེ་ལྟར་བཞི་བརྒལ་ནས་ནམ་མཁའ་མཐའ་ཡས་དང་། ཡང་འདོད་སེམས།
དེ་ལྟར་ལྔ་བརྒལ་ནས་བསམ་གཏན་བཞི་པ་དང་། ཡང་འདོད་སེམས། དེ་ལྟར་དྲུག་
བརྒལ་ནས་བསམ་གཏན་གསུམ་པ་དང་། ཡང་འདོད་སེམས། དེ་ལྟར་བདུན་བརྒལ་
ནས་བསམ་གཏན་གཉིས་པ་དང་། ཡང་འདོད་སེམས། དེ་ལྟར་བརྒྱད་བརྒལ་ནས་
བསམ་གཏན་དང་པོ་ལ་སྙོམས་པར་འཇུག་ཅིང་། དེ་ལས་ལངས་ནས་འདོད་སེམས་
མངོན་དུ་བྱེད་པའི་ཐེག་ཆེན་གྱི་སྒོམ་ལམ་ཡིན་པའི་ཕྱིར། དེ་ལྟ་བུའི་ཐོད་རྒལ་གྱི་ཏིང་
ངེ་འཛིན་དེ་ཆོས་ཅན། སྒོམ་ལམ་རྩེ་སྦྱོར་གྱི་རང་བཞིན་ཐོད་རྒལ་གྱི་སྙོམས་འཇུག་
ཅེས་བྱ་སྟེ། འགོག་པ་དང་བཅས་པའི་སྙོམས་འཇུག་དགུའི་བར་དུ་འདོད་སེམས་
སྤེལ་ཏེ། སྤྲེལ་གཞི་དང༌། སྤེལ་ཆོས་མི་འདྲ་བར་སྤེལ་ནས་འགྲོ་བའི་ཐེག་ཆེན་གྱི་
རྗེས་ལ་མངོན་རྟོགས་ཡིན་པའི་ཕྱིར་ཏེ། སྤྲེལ་གཞི་མཐར་གནས་སྙོམས་འཇུག་དགུ་
ལ་སྤེལ་ཆོས་འདོད་སེམས་སྤེལ་ནས་སྙོམས་པར་འཇུག་པའི་སྙོམས་འཇུག་ཡིན་
པའི་ཕྱིར། དེ་ནི་དངོས་བསྟན་ཡིན་ལ། དེའི་ཤུགས་ཀྱིས་གང་བསྟན་པ་ཡང་ཡོད་
དེ༑ བར་དུ་མ་བཅུག་པའི་ཡར་སོང་གཅིག་དང་། མར་འོངས་བསམ་གཟུགས་བརྒྱད་



26
206
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
འགོག་པར་སྤེལ་བ་གཉིས་དོན་གྱིས་བསྟན་པའི་ཕྱིར། ས་མཚམས་ས་དང་པོ་ནས་
བཅུ་པའི་བར་ན་ཡོད། །
གཉིས་པ་༼སྤང་བྱ་རྟོག་བ་བཤད་བ།༽སྤང་བྱ་རྟོག་པ་ལ། དགུ་ཚན་བཞི་ཡོད་
ལ༑ ངོ་བོ་ངོས་འཛིན་ཚུལ་ནི། བདེན་འཛིན་ཀུན་བཏགས་དང་ལྷན་སྐྱེས་ཀྱི་ཁྱད་པར་
མ་གཏོགས། སྔར་མཐོང་སྤང་ཀུན་བཏགས་ཀྱི་མཚན་ཉིད་བཤད་པ་ལས་ཤེས་ནུས་
པས༑ འདིར་རྒྱས་པར་མ་བཤད་ལ། དབྱེ་བ་དངོས་ནི། །
མདོར་བསྡུས་རྒྱས་དང་སངས་རྒྱས་ཀྱིས། །
བསྟངས་བས་ཡོངས་སུ་མ་བཟུང་དང་། །
དུས་གསུམ་ཡོན་ཏན་མེད་བ་དང་། །
ལེགས་པའི་ལམ་ནི་རྣམ་གསུམ་ལ། །
གཟུང་བའི་རྣམ་རྟོག་འདི་གཅིག་སྟེ། །
སྦྱོར་བའི་རྣམ་པའི་སྤྱོད་ཡུལ་ཅན། །
སྒོམ་སྤང་ལྷན་སྐྱེས་ཤེས་སྒྲིབ་འཇུག་པ་གཟུང་རྟོག་ལ་དབྱེ་ན་དགུ་ཡོད་དེ།
མདོར་བསྡུས་པའི་གསུང་རབ་བརྗོད་བྱ་དང་བཅས་པ་ལ་དམིགས་ནས་འཇུག་བྱར་
བདེན་པར་ཞེན་པ་དང་། དེ་བཞིན་དུ་གསུང་རབ་རྒྱས་པའི་བརྗོད་བྱར་དང་། སངས་
རྒྱས་ཀྱིས་བསྟངས་པས་ཏེ་གྲོགས་ཀྱིས་ཡོངས་སུ་མ་བཟུང་བའི་གཉེན་པོ་ཤེར་ཕྱིན་
སྒོམ་པ་དང་། འདས་པ་སྦྱོར་ལམ་དང་ད་ལྟ་བ་མཐོང་ལམ་མ་འོངས་པ་སྒོམ་ལམ་
སྟེ༑ དུས་གསུམ་གྱི་ཡོན་ཏན་དོན་དམ་པར་མེད་ཀྱང་ཐ་སྙད་དུ་ཡོད་པ་ལ་དམིགས་
པ་དུས་ལ་ལྟོས་པ་གསུམ་དང་། ལེགས་པའི་མྱ་ངན་ལས་འདས་པའི་ལམ་ནི་སྦྱོར་
མཐོང་སྒོམ་པའི་ལམ་རྣམ་པ་གསུམ་གྱི་ངོ་བོ་ལ་དམིགས་ནས་འཇུག་བྱར་བདེན་
པར་འཛིན་པའི་བདེན་འཛིན་གསུམ་དང་བཅས་པ་དགུ་ཡོད་པའི་ཕྱིར།
གཉིས་པ་སེམས་དང་སེམས་བྱུང་རྣམས། །
འཇུག་པའི་ཡུལ་ཅན་ཡིན་བཞེད་དེ། །



སྐབས་ལྔ་བའི་རྣམ་བཤད།
སེམས་མི་སྐྱེ་དང་བྱང་ཆུབ་ཀྱི། །
སྙིང་པོ་ཡིད་ལ་མི་བྱེད་དང་། །
ཐེག་པ་དམན་པ་ཡིད་བྱེད་དང་། །
རྫོགས་པའི་བྱང་ཆུབ་ཡིད་མི་བྱེད། །
སྒོམ་དང་སྒོམ་པ་མེད་པ་དང་། །
དེ་དག་ལས་ནི་བཟློག་ཉིད་དང་། །
ཇི་བཞིན་དོན་མིན་རྣམ་རྟོག་པ། །
སྒོམ་པའི་ལམ་ལ་ཤེས་པར་བྱ། །
སྒོམ་སྤང་བདེན་འཛིན་ལྷན་སྐྱེས་ལྡོག་པ་གཟུང་རྟོག་ཆོས་ཅན། ཁྱོད་ལ་
དགུ་ཡོད་དེ། རེ་ཞིག་བྱང་ཆུབ་ཀྱི་སེམས་མི་སྐྱེ་བ་ལ་དམིགས་ནས། ལྡོག་བྱར་
བདེན་པར་ཞེན་པ་དང༌། དེ་བཞིན་དུ་བྱང་ཆུབ་ཀྱི་སྙིང་པོ་ཆོས་སྐུ་ཡིད་ལ་མི་བྱེད་
པ་ལ་དང་། ཉན་རང་གི་ཐེག་པ་དམན་པ་ཡིད་ལ་བྱེད་པ་གཉིས་ལ་དང༌། རྫོགས་
པའི་བྱང་ཆུབ་ཡིད་ལ་མི་བྱེད་པ་ལ་དང༌། ལམ་ཤེར་ཕྱིན་གྱི་གཟུགས་བརྙན་སྒོམ་པ་
ལ་དང་། སྟོང་ཉིད་ཕྲ་མོ་སྒོམ་པ་མེད་པ་ལ་དང་། སྒོམ་དང་སྒོམ་པ་མེད་པ་དེ་དག་
ལས་ནི་བཟློག་པ་སྒོམ་མི་སྒོམ་མིན་པ་ཉིད་ལ་དམིགས་པ་དང་། གནས་ལུགས་ཇི་
ལྟ་བ་བཞིན་གྱི་དོན་མ་ཡིན་པ་རྣམས་ལ་དམིགས་ནས་ལྡོག་བྱར་བདེན་པར་རྟོག་པ་
རྣམས་སུ་ཡོད་པའི་ཕྱིར། །
སེམས་ཅན་བཏགས་པའི་སྤྱོད་ཡུལ་དང་། །
ཆོས་བཏགས་པ་དང་སྟོང་མིན་ཉིད། །
ཆགས་དང་རབ་འབྱེད་བདག་ཉིད་དང་། །
དངོས་པོར་བྱེད་དང་ཐེག་གསུམ་དང་། །
ཡོན་ནི་དག་པ་མ་ཡིན་དང་། །
སྤྱོད་པ་རྣམ་པར་འཁྲུགས་པ་ལ། །



20
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
འཛིན་པར་བྱེད་པ་དང་བོར་དེ། །
ཤེས་པར་བྱ་བ་བསྒྲགས་པ་ཡིན། །
སྒོམ་སྤང་བདེན་འཛིན་ལྷན་སྐྱེས་ཤེས་སྒྲིབ་རྫས་འཛིན་རྟོག་པ་ཆོས་ཅན།
ཁྱོད་ལ་དགུ་ཡོད་དེ། སེམས་ཅན་དུ་བཏགས་པའི་སྤྱོད་ཡུལ་སོ་སྐྱེ་ལ་དམིགས་ནས་
ལོངས་སྤྱོད་པ་པོར་བདེན་པར་འཛིན་པ་དང་། དེ་བཞིན་དུ་ཕུང་སོགས་ཀྱི་ཆོས་སུ་
བཏགས་པ་ཙམ་གྱི་གང་ཟག་ལ་དང་། ཐ་སྙད་དུ་ཡོད་པས་སྟོང་པ་མ་ཡིན་པ་ཉིད་
ཀྱིས་མཁྱེན་གསུམ་སྒོམ་པའི་གང་ཟག་ལ་དང༌། དམིགས་པ་ལ་བདེན་པར་ཆགས་
པའི་སྐྱེ་བོ་ལ་དང་། གནས་ལུགས་ཀྱི་དོན་རབ་ཏུ་འབྱེད་པའི་བདག་ཉིད་ཅན་གྱི་བྱང་
སེམས་ལ་དང་། དམན་པའི་མྱང་འདས་ཀྱི་དངོས་པོ་ཐོབ་བྱར་བྱེད་པའི་ཉན་རང་
འཕགས་པ་ལ་དང་། ཐེག་པ་གསུམ་གྱིས་ངེས་པར་འབྱུང་བའི་བྱང་སེམས་ལ་དང་།
སྦྱིན་བདག་གི་ཡོན་ནི་དག་པ་མ་ཡིན་པའི་ཉན་ཐོས་ཚོགས་ལམ་པ་ལ་དང༌། ཕྱིན་
དྲུག་གི་སྤྱོད་པ་རྣམ་པར་འཁྲུགས་པའི་ཉན་ཐོས་ཚོགས་ལམ་པ་ལ་དམིགས་ནས་
ལོངས་སྤྱོད་བྱེད་དུ་བདེན་པར་འཛིན་པ་རྣམས་སུ་ཡོད་པའི་ཕྱིར།
སེམས་ཅན་བཏགས་དང་དེ་རྒྱུ་ཡི། །
ཡུལ་ཅན་དེ་ཡིས་རྣམ་འཇོམས་པས། །
སྒོམ་པའི་ལམ་དང་འབྲེལ་བ་ཡི། །
མི་མཐུན་ཕྱོགས་གཞན་རྣམ་པ་དགུ །
བདག་ཉིད་ཇི་བཞིན་ཀུན་མཁྱེན་ནི། །
གསུམ་གྱི་སྒྲིབ་པ་རྣམ་གསུམ་དང་། །
ཞི་ལམ་དེ་བཞིན་ཉིད་སོགས་དང་། །
མཚུངས་པར་ལྡན་དང་མི་ལྡན་དང་། །
མི་མཉམ་སྡུག་བསྔལ་ལ་སོགས་དང་། །
ཉོན་མོངས་རྣམས་ཀྱི་རང་བཞིན་དང་། །



སྐབས་ལྔ་བའི་རྣམ་བཤད།
29
གཉིས་སུ་མེད་ལ་ཀུན་རྨོངས་ལ། །
རྣམ་པར་རྟོག་པ་ཐ་མར་བཞེད། །
ཡམས་ནད་འདི་རྣམས་ཟད་ནས་ནི། །
ཡུན་རིང་ལོན་ནས་དབུགས་ཕྱིན་ལྟར། །
རྣམ་པ་ཀུན་ཏུ་འགྲོ་བ་ཡི། ། །
བདེ་སྒྲུབ་ཡོན་ཏན་ཕུན་ཚོགས་ཀུན། །
རྒྱ་མཚོ་ཆེ་ལ་ཆུ་བོ་བཞིན། །
འབྲས་བུ་མཆོག་གི་སྨྲ་བ་ཡི། །
སེམས་དཔའ་ཆེན་པོ་དེ་ལ་ནི། །
རྣམ་པ་ཀུན་ཏུ་བརྟེན་པར་བྱེད། །
སྒོམ་སྤང་བདེན་འཛིན་ལྷན་སྐྱེས་ཤེས་སྒྲིབ་བཏགས་འཛིན་རྟོག་པ་ཆོས་
ཅན༑ ཁྱོད་ལ་དགུ་ཡོད་དེ། རང་གི་དམིགས་པའི་བདག་ཉིད་ཇི་བཞིན་དུ་གཞི་
ཤེས་སོགས་ཀུན་མཁྱེན་ནི་རྣམ་པ་གསུམ་གྱི་སྒྲིབ་པ་གསུམ་སྤོང་བའི་སྐྱེས་བུ་ལ་
དམིགས་ནས། ལོངས་སྤྱོད་པ་པོར་བདེན་པར་འཛིན་པའི་རྨོངས་པ་གསུམ་དང་། དེ་
བཞིན་དུ་སྒྲིབ་པ་ཐམས་ཅད་ཞི་བའི་ལམ་ལ་རྨོངས་པ་དང༌། ཆོས་ཀྱི་དེ་བཞིན་ཉིད་
ལ་སོགས་པ་དང་། ཆོས་ཅན་གཟུགས་སོགས་མཚུངས་པར་ལྡན་པ་ངོ་བོ་གཅིག་པ་
དང་མི་ལྡན་པ་ངོ་བོ་ཐ་དད་པ་ལ་དང༌། ཐེག་པ་ཆེ་ཆུང་གི་ལམ་མི་མཉམ་པ་ལ་དང༌།
སྡུག་བསྔལ་ལ་སོགས་པ་བདེན་བཞིའི་ཆོས་ཉིད་ལ་དང༌། ཉོན་མོངས་རྣམས་གློ་བུར་
བ་ཉིད་ཀྱི་རང་བཞིན་ལ་དང༌། གཟུང་འཛིན་རྫས་ཐ་དད་པའི་གཉིས་སུ་མེད་པའི་དེ་
ཁོ་ན་ཉིད་ལ་ཀུན་ཏུ་རྨོངས་པའི་སྐྱེས་བུ་ལ་དམིགས་ནས་ལོངས་སྤྱོད་པ་པོར་བདེན་
པར་རྣམ་པར་རྟོག་པ་ཐ་མར་བཞེད་པ་རྣམས་སུ་ཡོད་པའི་ཕྱིར།



༧༠
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བར་ཆད་མེད་པའི་རྩེ་སྦྱོར།
བདུན་པ་བར་ཆད་མེད་པའི་རྩེ་སྦྱོར་ནི།
སྟོང་གསུམ་སྐྱེ་བོ་ཉན་ཐོས་དང་། །
བསེ་རུའི་རྟོག་བ་ཕུན་ཚོགས་དང་། །
བྱང་ཆུབ་སེམས་དཔའ་སྐྱོན་མེད་ལ། །
བཀོད་པའི་དགེ་བ་དཔེར་མཛད་ནས། །
བསོད་ནམས་མང་པོ་ཉིད་ཀྱིས་ནི། །
སངས་རྒྱས་ཉིད་ཀྱི་བར་མེད་དེ། །
བར་ཆད་མེད་པའི་ཏིང་ངེ་འཛིན། །
དེ་ནི་རྣམ་པ་ཀུན་མཁྱེན་ཉིད། །
འདི་ཡི་དམིགས་པ་དངོས་མེད་དེ། །
བདག་བོ་དྲན་པ་ཡིན་པར་བཞེད། །
རྣམ་པ་ཞི་ཉིད་འདི་ལ་ནི། །
རབ་ཏུ་སྨྲ་རྣམས་རྒྱུད་མར་རྒོལ། །
མཁྱེན་གསུམ་བསྡུས་བསྒོམས་ལས་བྱུང་ཞིང་། རང་འབྲས་རྣམ་མཁྱེན་
དངོས་སུ་སྐྱེད་བྱེད་ཀྱི་སེམས་དཔའི་རྣལ་འབྱོར་མཐར་ཐུག་དེ། བར་ཆད་མེད་པའི་
རྩེ་སྦྱོར་གྱི་མཚན་ཉིད། འདི་དང་རྒྱུན་མཐའི་ཡེ་ཤེས་དོན་གཅིག ས་མཚམས་རྒྱུན་
མཐའ་ཁོ་ནར་ཡོད།
འདི་དག་གི་སྐབས་སུ་མཐའ་དཔྱད་པ་ལ། རྒྱལ་སྲས་ས་དང་པོ་མཐོང་ལམ་
བར་ཆད་མེད་ལམ་པའི་རྒྱུད་ཀྱི་སྙིང་རྗེ་ཆོས་ཅན། མཐོང་སྤང་རྟོག་པའི་དངོས་ཀྱི་
གཉེན་པོ་ཡིན་པར་ཐལ། མཐོང་ལམ་རྩེ་སྦྱོར་ཡིན་པའི་ཕྱིར་ན་མ་ཁྱབ། མ་གྲུབ་



སྐབས་ལྔ་བའི་རྣམ་བཤད།
ན༑ དེར་ཐལ། ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ཀྱི་མཁྱེན་པ་ཡིན་
པའི་ཕྱིར། གཞན་ཡང་། མཐོང་སྤང་སྒྲིབ་གཉིས་ཀྱི་དངོས་གཉེན་དུ་གྱུར་པའི་ཐེག་
དམན་བར་ཆད་མེད་ལམ་ཡོད་པར་ཐལ། མཐོང་སྤང་སྒྲིབ་གཉིས་སྤངས་པའི་ཐེག་
དམན་མཐོང་ལམ་རྣམ་གྲོལ་ལམ་ཡོད་པའི་ཕྱིར། དེར་ཐལ། མཐོང་སྤང་སྒྲིབ་གཉིས་
སྤངས་པའི་ཐེག་ཆེན་མཐོང་ལམ་རྣམ་གྲོལ་ལམ་ཡོད་པའི་ཕྱིར་ན་མ་ཁྱབ། འདོད་
ན༑ མཐོང་སྤང་སྤངས་པའི་ཐེག་དམན་སློབ་པ་འཕགས་པ་ཡོད་པར་ཐལ། འདོད་
པའི་ཕྱིར། འདོད་ན། སྒོམ་སྤང་སྤངས་པའི་ཐེག་དམན་མི་སློབ་ལམ་ཡོད་པར་ཐལ།
འདོད་པའི་ཕྱིར། འདོད་མི་ནུས་ཏེ། དེ་ཡིན་ན་ཐེག་ཆེན་མི་སློབ་ལམ་ཡིན་དགོས་
པའི་ཕྱིར། གཞན་ཡང་། དམན་ལམ་སྔོན་དུ་སོང་བའི་ས་གཉིས་པ་བའི་རྒྱུད་ཀྱི་བར་
ཆད་མེད་ལམ་ཆོས་ཅན། སྒོམ་སྤང་ཉོན་སྒྲིབ་ཀྱི་དངོས་གཉེན་ཡིན་པར་ཐལ། སྒོམ་
ལམ་རྩེ་སྦྱོར་ཡིན་པའི་ཕྱིར། དེར་ཐལ། ས་གཉིས་པའི་སྒོམ་ལམ་བར་ཆད་མེད་ལམ་
ཡིན་པའི་ཕྱིར། ཟེར་ན་རྩ་བར་མ་ཁྱབ། ཉན་ཐོས་ཀྱི་མཐོང་ལམ། མཐོང་ལམ་རྩེ་སྦྱོར་
ཡིན་པར་ཐལ། མཐོང་སྤང་ཉོན་སྒྲིབ་ཀུན་བཏགས་ཀྱི་དངོས་གཉེན་ཡིན་པའི་ཕྱིར།
མ་གྲུབ་ན། དེར་ཐལ། ཉན་ཐོས་མཐོང་ལམ་ལམ་རྗེས་ཤེས་དེ། མཐོང་སྤང་ཉོན་སྒྲིབ་
ཀུན་བཏགས་སྤངས་པའི་ལམ་ཡིན་པའི་ཕྱིར་ན་རྩ་བར་མ་ཁྱབ། གཞན་ཡང་། རང་
རྒྱལ་གྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ཆོས་ཅན། སྒོམ་ལམ་རྩེ་སྦྱོར་ཡིན་པར་
ཐལ༑ སྒོམ་སྤང་ཤེས་སྒྲིབ་རགས་པའི་དངོས་གཉེན་བར་ཆད་མེད་ལམ་ཡིན་པའི་
ཕྱིར་ན་མ་ཁྱབ། མ་གྲུབ་ན། དེར་ཐལ། རང་རྒྱལ་དགྲ་བཅོམ་པ་དེ་ཤེས་སྒྲིབ་རགས་
པ་སྤངས་པའི་གང་ཟག་ཡིན་པའི་ཕྱིར། རྟགས་གྲུབ་སྟེ། ཐེག་པ་གསུམ་གྱི་སློབ་པ་
འཕགས་པ་གསུམ་ལ་སྤང་བྱའི་སྒྲིབ་པ་མི་འདྲ་བ་གསུམ་བསྒོམ་བྱའི་ལྟ་བ་མི་འདྲ་
བ་གསུམ་འཇོག་པར་སློབ་དཔོན་སེངྒེ་བཟང་པོའི་བཞེད་པ་ལྟར་སྐབས་འདིར་ཁས་
ལེན་རིགས་པའི་ཕྱིར། གཞན་ཡང་། ཉན་ཐོས་མི་སློབ་ལམ་ཆོས་ཅན། སྤང་བྱ་ཡིན་
པར་ཐལ། ལྡོག་བྱ་ཡིན་པའི་ཕྱིར། མ་གྲུབ་ན། དེར་ཐལ། རང་གི་དམིགས་ཡུལ་དུ་



212
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
2
གྱུར་པའི་ཉན་ཐོས་མི་སློབ་ལམ་ལ་དམིགས་ནས་ལྡོག་བྱར་བདེན་པར་ཞེན་པའི་
བདེན་འཛིན་དེ། སྐབས་འདིར་བསྟན་གྱི་ཤེས་སྒྲིབ་ལྡོག་པ་གཟུང་རྟོག་ཡིན་པའི་ཕྱིར་
ན་མ་ཁྱབ། རྟགས་མཚན་ཉིད་ཀྱི་སྐབས་སུ་བསྒྲུབས་ཟིན། །
གཞུང་ལམ་འབྲས་བུའི་ཤེར་ཕྱིན་གསུམ་ཆོས་ཅན། བླང་བྱ་ཡིན་པར་ཐལ།
རྣམ་གྲོལ་དོན་དུ་གཉེར་བའི་ཐེག་ཆེན་གྱི་རིགས་ཅན་གྱི་བླང་བྱ་ཡིན་པའི་ཕྱིར།
འདོད་ན། དེའི་འཇུག་བྱ་ཡིན་པར་ཐལ། འདོད་པའི་ཕྱིར། འདོད་མི་ནུས་པར་ཐལ།
རང་གི་དམིགས་ཡུལ་དུ་གྱུར་པའི་དེ་གསུམ་ཅི་རིགས་ལ་དམིགས་ནས་བདེན་གྲུབ་
ཏུ་ཞེན་པའི་ཤེས་སྒྲིབ་འཇུག་པ་གཟུང་རྟོག་ཡོད་པའི་ཕྱིར་ན་མ་ཁྱབ། གཞན་ཡང་།
ཤེས་སྒྲིབ་འཇུག་པ་གཟུང་རྟོག་ཆོས་ཅན། ཁྱོད་དུ་གྱུར་པའི་སྤང་བྱ་ཀུན་བཏགས་
མེད་པར་ཐལ། ཁྱོད་སྒོམ་སྤང་ལྷན་སྐྱེས་ཡིན་པའི་ཕྱིར། དེར་ཐལ། ཁྱོད་ཀྱི་དངོས་
གཉེན་བར་ཆད་མེད་ལམ་ཡིན་ན། སྒོམ་ལམ་བར་ཆད་མེད་ལམ་ཡིན་དགོས་པའི་
ཕྱིར། རྟགས་སླ། ཟེར་ན་རྩ་བར་མ་ཁྱབ། རྩ་བར་འདོད་མི་ནུས་པར་ཐལ། མཐོང་
སྤང་ཤེས་སྒྲིབ་འཇུག་པ་གཟུང་རྟོག་དགུ་ཡོད་པའི་ཕྱིར། གཞན་ཡང་། ཤེས་སྒྲིབ་
ཀུན་ནས་ཉོན་མོངས་གཟུང་རྟོག་དང༌། རྣམ་བྱང་གཟུང་རྟོག་གཉིས་ཀྱི་གཞི་མཐུན་
ཡོད་པར་ཐལ། ཤེས་སྒྲིབ་བདེན་འཛིན་ལྷན་སྐྱེས་དང་། སྒོམ་སྤང་ལྷན་སྐྱེས་གཉིས་
ཀྱི་གཞི་མཐུན་ཡོད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། བདེན་འཛིན་ལྷན་
སྐྱེས་ཡིན་ན་དེ་ཡིན་དགོས་པའི་ཕྱིར། རྩ་བར་འདོད་མི་ནུས་པར་ཐལ། ཀུན་ནས་
ཉོན་མོངས་ཕྱོགས་ཀྱི་བདེན་པ་དང་། རྣམ་བྱང་ཕྱོགས་ཀྱི་བདེན་པ་གཉིས་འགལ་
བའི་ཕྱིར། རྟགས་སླ། གཞན་ཡང་། རང་གི་དམིགས་ཡུལ་དུ་གྱུར་པའི་གང་ཟག་རང་
རྐྱ་ཐུབ་པའི་རྫས་ཡོད་དུ་འཛིན་པའི་འཛིན་པ་ལ་དམིགས་ནས་ལོངས་སྤྱོད་བྱེད་དུ་
བདེན་གྲུབ་ཏུ་འཛིན་པའི་བློ་ཆོས་ཅན། རྫས་འཛིན་ཡིན་པར་ཐལ། ཤེས་སྒྲིབ་རྫས་
འཛིན་རྟོག་པ་ཡིན་པའི་ཕྱིར། མ་གྲུབ་ན། དེར་ཐལ། སྒོམ་སྤང་ཤེས་སྒྲིབ་རྫས་འཛིན་
རྟོག་པ་དགུ་ཡོད་པའི་ཕྱིར། ཟེར་ན་རྩ་བར་མ་ཁྱབ། རྩ་བར་འདོད་མི་ནུས་པར་ཐལ།



སྐབས་ལྔ་བའི་རྣམ་བཤད།
1ཧཱུ
རྫས་འཛིན་རྟོག་པ་དེ་རྟོག་པ་དོན་མཐུན་ཡིན་པའི་ཕྱིར། མ་གྲུབ་ན། རྫས་ཡོད་ཆོས་
ཅན༑ ཁྱོད་འཛིན་རྟོག་པ་རྟོག་པ་དོན་མཐུན་ཡིན་པར་ཐལ། ཁྱོད་རྣམ་པ་ཐམས་ཅད་
མཁྱེན་པའི་ཡེ་ཤེས་ཀྱི་གཞལ་བྱ་ཡིན་པའི་ཕྱིར། དེར་ཐལ། རང་གི་ངོ་བོ་ངེས་པ་ལ་
ཆོས་གཞན་གཟུང་བ་ལ་མ་ལྟོས་པར་ངེས་ནུས་པའི་ཆོས་ཞིག་ཡོད་པའི་ཕྱིར། ཐེག་
ཆེན་མཐོང་ལམ་བར་ཆད་མེད་ལམ་ཉམས་སུ་མྱོང་བའི་རང་རིག་མངོན་སུམ་གྱིས་
ཆོས་གཞན་གཟུང་བ་ལ་མ་ལྟོས་པར། ཐེག་ཆེན་མཐོང་ལམ་བར་ཆད་མེད་ལམ་
རྟོགས་ནུས་པའི་ཕྱིར། གཞན་ཡང་། བུམ་པ་རྟག་མི་རྟག་གཉིས་ཀ་ལ་དམིགས་ནས་
བདེན་གྲུབ་ཏུ་ཞེན་པའི་བློ་ཆོས་ཅན། བུམ་པ་མི་རྟག་པ་ལ་དམིགས་ནས་བདེན་གྲུབ་
ཏུ་ཞེན་པའི་བློ་ཡིན་པར་ཐལ། དེ་གཉིས་ཀ་ལ་དམིགས་ནས་བདེན་གྲུབ་ཏུ་ཞེན་པའི་
བློ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། དེ་གཉིས་ཀ་བདེན་མེད་དུ་
རྟོགས་པའི་གང་ཟག་ཡིན་ན། སྟོང་ཉིད་རྟོགས་པའི་གང་ཟག་ཡིན་པས་མ་ཁྱབ་པའི་
ཕྱིར། དེར་ཐལ། མདོ་སྡེ་པ་དེ་དེ་གཉིས་ཀ་བདེན་མེད་དུ་ངེས་པའི་གང་ཟག་ཡིན་
པའི་ཕྱིར། རྟགས་སླ། །
གཞན་ཡང་། དོན་དམ་བདེན་པ་ཆོས་ཅན། ཁྱོད་འཛིན་པའི་རྟོག་པ་བདེན་
འཛིན་རྟོག་པ་ཡིན་པར་ཐལ། ཁྱོད་བདེན་པ་ཡིན་པའི་ཕྱིར། བྱས་པ་ལ་ཁོ་ན་རེ། ཆོས་
ཉིད་འཛིན་པའི་རྟོག་པ་ཆོས་ཅན། བདེན་འཛིན་ཡིན་པར་ཐལ། བདེན་འཛིན་རྟོག་པ་
ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཁྱོད་ལོག་ཤེས་མ་ཡིན་པའི་ཕྱིར།
མ་གྲུབ་ན། ཆོས་ཉིད་ཆོས་ཅན། ཁྱོད་འཛིན་པའི་རྟོག་པ་ལོག་ཤེས་མ་ཡིན་པར་ཐལ།
ཁྱོད་སྣང་ཚུལ་དང་གནས་ཚུལ་མཐུན་པའི་ཆོས་ཡིན་པའི་ཕྱིར། གང་ཟག་ཆོས་ཅན།
བཏགས་ཡོད་མ་ཡིན་པར་ཐལ། གང་ཟག་ཡིན་ན་རང་གི་ཕུང་པོ་ལྔ་ལ་བརྟེན་ནས་
བཏགས་པས་མ་ཁྱབ་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། གང་ཟག་ཡིན་ན།
རང་གི་ཕུང་པོ་ལྔ་ཡོད་པས་མ་ཁྱབ་པའི་ཕྱིར། མ་གྲུབ་ན། དེར་ཐལ། གཟུགས་མེད་
ཁམས་པའི་གང་ཟག་གི་གཟུགས་ཕུང་མེད་པའི་ཕྱིར། གཞན་ཡང་། ཁོ་ན་རེ། གང་



214
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཟག་ཡིན་ན་བཏགས་ཡོད་ཡིན་དགོས་པར་ཐལ། གང་ཟག་བཏགས་ཡོད་ཡིན་པའི་
ཕྱིར། དེར་ཐལ། ལྡན་མིན་འདུ་བྱེད་གྱུར་པའི་བཏགས་ཡོད་ཡིན་པའི་ཕྱིར་ན་རྩ་བར་
མ་ཁྱབ། རྩ་བར་འདོད་མི་ནུས་པར་ཐལ། ཡིད་ཀྱི་རྣམ་པར་ཤེས་པ་གང་ཟག་ཡིན་
པའི་ཕྱིར། མ་གྲུབ་ན། དེར་ཐལ། དེ་གང་ཟག་གི་མཚན་གཞི་ཡིན་པའི་ཕྱིར། རྟགས་
གྲུབ་སྟེ། བདག་ཉིད་ཆེན་པོ་སློབ་དཔོན་ལེགས་ལྡན་འབྱེད་ཀྱིས། ཁོ་བོ་ཅག་ནི་ཐ་
སྙད་དུ་ཡིད་ཀྱི་རྣམ་པར་ཤེས་པ་ལ་བདག་གི་སྒྲ་དངོས་སུ་འདོགས་ཏེ་ཞེས་གསུངས་
པའི་ཕྱིར། གཞན་ཡང་། ས་གསུམ་པའི་བར་ཆད་མེད་ལམ་ཆོས་ཅན། བར་ཆད་མེད་
པའི་རྩེ་སྦྱོར་ཡིན་པར་ཐལ། བར་ཆད་མེད་ལམ་གང་ཞིག་རྩེ་སྦྱོར་ཡིན་པའི་ཕྱིར་ན་
མ་ཁྱབ། འདོད་མི་ནུས་ཏེ། མ་དག་ས་བདུན་གང་རུང་ཡིན་པའི་ཕྱིར། རྣམ་མཁྱེན་དུ་
གྱུར་པའི་སེམས་བྱུང་སེམས་པ་ཆོས་ཅན། ཟག་མེད་ཀྱི་ལས་ཡིན་པར་ཐལ། ལས་
གང་ཞིག་ཟག་མེད་ཡིན་པའི་ཕྱིར། དང་པོ་གྲུབ་སྟེ། སེམས་བྱུང་སེམས་པ་ཡིན་པའི་
ཕྱིར། གཉིས་པ་གྲུབ་སྟེ། རྣམ་མཁྱེན་ཡིན་པའི་ཕྱིར་ན་རྩ་བར་མ་ཁྱབ། རྩ་བར་འདོད་
མི་ནུས་ཏེ། སངས་རྒྱས་འཕགས་པ་དེ་ཟག་མེད་ཀྱི་ལས་སྤངས་པའི་གང་ཟག་ཡིན་
པའི་ཕྱིར། ས་བཅུ་པའི་བར་ཆད་མེད་ལམ་པའི་རྒྱུད་ཀྱི་རྣམ་མཁྱེན་དོན་གཉེར་གྱི་
འདུན་པ་ཆོས་ཅན། བར་ཆད་མེད་ལམ་ཡིན་པར་ཐལ། བར་ཆད་མེད་པའི་རྩེ་སྦྱོར་
ཡིན་པའི་ཕྱིར་ན་མ་ཁྱབ། རྟགས་དེར་ཐལ། རྒྱུན་མཐའི་ཡེ་ཤེས་ཡིན་པའི་ཕྱིར།
བསལ་བྱ་ལོག་སྒྲུབ།
བརྒྱད་པ་བསལ་བྱ་ལོག་སྒྲུབ་ནི།
དམིགས་པ་འཐད་དང་དེ་ཡི་ནི། །
ངོ་བོ་ཉིད་ངེས་བཟུང་བ་དང་། །
རྣམ་ཀུན་མཁྱེན་ཉིད་ཡེ་ཤེས་དང་། །



སྐབས་ལྔ་བའི་རྣམ་བཤད།
15
དམ་པའི་དོན་དང་ཀུན་རྫོབ་དང་། །
སྦྱོར་དང་དཀོན་མཆོག་གསུམ་པོ་དང་། །
ཐབས་བཅས་ཐུབ་པའི་རྟོགས་པ་དང་། །
ཕྱིན་ཅི་ལོག་ནི་ལམ་བཅས་དང་། །
གཉེན་པོ་མི་མཐུན་ཕྱོགས་དག་དང་། །
མཚན་ཉིད་དང་ནི་སྒོམ་པ་ལ། །
སྨྲ་བ་རྣམས་ཀྱི་ལོག་རྟོག་པ། །
རྣམ་པ་ཀུན་མཁྱེན་ཉིད་རྟེན་ཅན། །
རྣམ་པ་བཅུ་དྲུག་དག་ཏུ་བཞེད། །
བདེན་གཉིས་ངོ་བོ་གཅིག་ཏུ་འདུར་མི་རུང་བར་འཛིན་པའི་ས་བོན་དང་།
མངོན་གྱུར་བ་ཅི་རིགས་པས་བསྡུས་པ་དེ། འདིར་བསྟན་བསལ་བྱ་ལོག་སྒྲུབ་ཀྱི་
མཚན་ཉིད། དེ་ལ་དབྱེ་ན་བཅུ་དྲུག་ཡོད་དེ། བར་ཆད་མེད་པའི་རྩེ་སྦྱོར་དེའི་དམིགས་
པ་འཐད་པ་ལ་མི་འཐད་དོ་སྙམ་དུ་ལོག་པར་རྟོག་པ་དང༌། དེ་བཞིན་དུ་དམིགས་པ་
དེ་ཡི་ངོ་བོ་ཉིད་བདེན་སྟོང་ངེས་པར་གཟུང་བ་ལ་དང༌། འབྲས་བུ་རྣམ་ཀུན་མཁྱེན་པ་
ཉིད་ཡེ་ཤེས་ལ་དང་། དོན་དམ་པའི་བདེན་པའི་དོན་དང་ཀུན་རྫོབ་ཀྱི་བདེན་པ་གཉིས་
ལ་དང་། སྦྱོར་བ་ཞི་ལྷག་ཟུང་འབྲེལ་གྱི་རྣལ་འབྱོར་ལ་དང་། སྐྱབས་དཀོན་མཆོག་
གསུམ་སོ་སོ་ལ་དང༌། ཐབས་ལ་མཁས་པ་དང་བཅས་པ་ལ་དང་། ཐུབ་པའི་མངོན་
པར་རྟོགས་པ་ལ་དང་། རྟག་འཛིན་སོགས་ཕྱིན་ཅི་ལོག་བཞི་དང་ནི་དེ་དག་སྤོང་བར་
བྱེད་པའི་ལམ་དང་བཅས་པ་གཉིས་ལ་དང་། གཉེན་པོ་ཡེ་ཤེས་དང་སྤང་བྱ་མི་མཐུན་
ཕྱོགས་དག་ལ་དང༌། བསྒོམ་བྱ་སྤྱིའི་མཚན་ཉིད་དང་དེ་སྒོམ་པ་གཉིས་ལ་ལོག་པར་
རྟོག་པ་གཉིས་རྣམས་སུ་ཡོད་པའི་ཕྱིར། ལོག་རྟོག་རྣམས་ཀྱིས་ཀུན་ནས་བསླངས་
པའི་སུན་འབྱིན་དེ་ལ་གཉིས་ཡོད་དེ། ཀུན་རྫོབ་སྒོ་ཅན་གྱི་ཀླན་ཀ་དང་། དོན་དམ་སྒོ་
ཅན་གྱི་ཀླན་ཀ་གཉིས་ཡོད་པའི་ཕྱིར། དེ་གཉིས་ཀྱི་ཁྱད་པར་ཡོད་དེ། དབུ་མ་པའི་



116
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཀུན་རྫོབ་ཀྱི་ཁས་ལེན་རྟགས་སུ་བཀོད་ནས་དོན་དམ་སུན་འབྱིན་པའི་སུན་འབྱིན་
དེ༑ ཀུན་རྫོབ་སྒོ་ཅན་གྱི་ཀླན་ཀ་དང་། དབུ་མ་པའི་དོན་དམ་གྱི་ཁས་ལེན་རྟགས་སུ་
བཀོད་ནས་ཀུན་རྫོབ་སུན་འབྱིན་པའི་སུན་འབྱིན་དེ། དོན་དམ་སྒོ་ཅན་གྱི་ཀླན་ཀ་
ཡིན་པའི་ཕྱིར། ས་མཚམས་ལམ་མ་ཞུགས་ནས་ས་བདུན་པའི་བར་ན་ཡོད། །
བྱས་པ་ལ། ཁོ་ན་རེ། ས་བོན་ཆོས་ཅན། མྱུ་གུ་སྐྱེད་བྱེད་མ་ཡིན་པར་ཐལ།
དོན་དམ་པར་མ་གྲུབ་པའི་ཕྱིར། ཞེས་དངོས་སྨྲ་བས་དབུ་མ་པ་ལ་འཕངས་པའི་ཐལ་
འགྱུར་ཆོས་ཅན། ལོག་རྟོག་གི་ཤེས་པ་ཡིན་པར་ཐལ། སུན་འབྱིན་ཡིན་པའི་ཕྱིར་ན་
མ་ཁྱབ། འདོད་མི་ནུས་ཏེ། ཐལ་ངག་ཡིན་པའི་ཕྱིར། གཞན་ཡང་། ལམ་སྒོམ་པ་ལ་
དགོས་པ་མེད་པར་ཐལ། ལམ་གང་སྒོམ་པ་ཐམས་ཅད་ཀྱི་འབྲས་བུ་ཉན་རང་གི་མྱང་
འདས་མངོན་དུ་བྱེད་པའི་ངེས་པ་མེད་པའི་ཕྱིར། ཞེས་པའི་སུན་འབྱིན་ཆོས་ཅན།
དོན་དམ་གྱི་སྒོ་ནས་ལན་དོན་མཐུན་འདེབས་རིགས་པར་ཐལ། ཀུན་རྫོབ་སྒོ་ཅན་གྱི་
ཀླན་ཀ་ཡིན་པའི་ཕྱིར་ན་མ་ཁྱབ། རྟགས་སླ། གཞན་ཡང་། དོན་དམ་པར་བར་ཆད་
མེད་པའི་རྩེ་སྦྱོར་གྱི་དམིགས་པ་མེད་པར་ཐལ། དོན་དམ་པར་ཡུལ་ཡུལ་ཅན་གཉིས་
མེད་པའི་ཕྱིར། ཞེས་པའི་ཀླན་ཀ་ཆོས་ཅན། ཀུན་རྫོབ་ཀྱི་སྒོ་ནས་ལན་དོན་མཐུན་
འདེབས་རིགས་པར་ཐལ། དོན་དམ་སྒོ་ཅན་གྱི་ཀླན་ཀ་ཡིན་པའི་ཕྱིར། རྟགས་གྲུབ་
སྟེ༑ དོན་དམ་རྟགས་གསལ་གཉིས་ཀར་བཀོད་པའི་རིགས་མཐུན་གྱི་ཀླན་ཀ་ཡིན་
པའི་ཕྱིར། ཟེར་ན་རྩ་བར་མ་ཁྱབ། སྟོང་ཉིད་རྟོགས་པའི་བྱང་སེམས་ཚོགས་ལམ་པ་
ཆོས་ཅན། བདེན་གཉིས་ལ་རྨོངས་པའི་གང་ཟག་ཡིན་པར་ཐལ། སངས་རྒྱས་ཐོབ་
དགོས་ཀྱི་གང་ཟག་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། དེས་ཆོས་
ཐམས་ཅད་བདེན་སྟོང་དུ་རྟོགས་པས་དོན་དམ་ལ་མཁས་ཤིང་། ཆོས་ཐམས་ཅད་ཐ་
སྙད་ཙམ་དུ་ཡོད་པ་རྟོགས་པས། བདེན་གཉིས་ཀྱི་རྣམ་དབྱེ་ལ་མཁས་པའི་ཚོགས་
གཉིས་ཟུང་འབྲེལ་དུ་ཉམས་སུ་བླངས་པས། ཐམས་ཅད་མཁྱེན་པའི་ས་ལ་རེག་པར་
གྱུར་བ་ཡིན་པའི་ཕྱིར། སློབ་དཔོན་ཡེ་ཤེས་སྙིང་པོའི་བདེན་གཉིས་ལས། བདེན་



སྐབས་ལྔ་བའི་རྣམ་བཤད།
27
གཉིས་རྣམ་དབྱེ་ཤེས་པ་དག །ཐུབ་པའི་བཀའ་ལ་མི་རྨོངས་འགྱུར། །ཞེས་གསུངས་
པའི་ཕྱིར། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་ལས། རྩེ་མོའི་མངོན་པར་རྟོགས་པའི་སྐབས་ཏེ་ལྔ་པའོ།། །།
སྐབས་ལྔ་པ་རེ་ཞིག་ཅུང་ཟད་བཤད་ཟིན་ཏོ།། །།



11g
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
སྐབས་དྲུག་པའི་རྣམ་བཤད།
༈ གསུམ་པ་མཐར་གྱིས་སྦྱོར་བའི་མཚན་ཉིད་དང་ས་མཚམས་ནི་གོང་དུ་
སྨོས་ཟིན་ལ་མཚོན་བྱེད་ཀྱི་ཆོས་བཅུ་གསུམ་ནི།
སྦྱིན་པ་ཤེས་རབ་བར་དག་དང་། །
སངས་རྒྱས་ལ་སོགས་དྲན་དང་ཆོས། །
དངོས་མེད་ངོ་བོ་ཉིད་ཀྱིས་དེ། །
མཐར་གྱིས་པ་ཡི་བྱ་བ་བཞེད། །
སྦྱིན་པའི་ཕར་ཕྱིན་ཉམས་ལེན་གྱི་མཐར་གྱིས་སྦྱོར་བ། ཚུལ་ཁྲིམས་ཀྱི་ཕར་
ཕྱིན་གྱི་ཉམས་ལེན་གྱི་མཐར་གྱིས་སྦྱོར་བ། བཟོད་པའི་ཕར་ཕྱིན་གྱི་ཉམས་ལེན་གྱི་
མཐར་གྱིས་སྦྱོར་བ། བརྩོན་འགྲུས་ཀྱི་ཕར་ཕྱིན་གྱི་ཉམས་ལེན་གྱི་མཐར་གྱིས་སྦྱོར་
བ༑ བསམ་གཏན་གྱི་ཕར་ཕྱིན་གྱི་ཉམས་ལེན་གྱི་མཐར་གྱིས་སྦྱོར་བ། ཤེས་རབ་ཀྱི་
ཕར་ཕྱིན་གྱི་ཉམས་ལེན་གྱི་མཐར་གྱིས་སྦྱོར་བ། སངས་རྒྱས་དཀོན་མཆོག་རྗེས་སུ་
དྲན་པའི་མཐར་གྱིས་སྦྱོར་བ། ཆོས་དཀོན་མཆོག་རྗེས་སུ་དྲན་པའི་མཐར་གྱིས་སྦྱོར་
བ༑ དགེ་འདུན་དཀོན་མཆོག་རྗེས་སུ་དྲན་པའི་མཐར་གྱིས་སྦྱོར་བ། མི་མཐུན་ཕྱོགས་
ལས་ལྡོག་པར་མཚོན་པ་ཚུལ་ཁྲིམས་རྗེས་སུ་དྲན་པའི་མཐར་གྱིས་སྦྱོར་བ། དགེ་བ་
ལ་འཇུག་པར་མཚོན་པ་གཏོང་བ་རྗེས་སུ་དྲན་པའི་མཐར་གྱིས་སྦྱོར་བ། དགེ་མི་དགེ་
བྱེད་པའི་དབང་པོ་ཉིད་དུ་ལྷ་རྗེས་སུ་དྲན་པའི་མཐར་གྱིས་སྦྱོར་བ་དང་བཅུ་གསུམ་
ཡོད་པའི་ཕྱིར། ས་མཚམས་ཐེག་ཆེན་གྱི་ཚོགས་ལམ་ནས་རྒྱུན་མཐའི་སྔ་ལོགས་
ཚུན་ཆད་ན་ཡོད། བཅུ་གསུམ་དུ་དབྱེ་བའི་རྒྱུ་མཚན་ཡོད་དེ། བསམ་པ་ཕུན་སུམ་
ཚོགས་པ་སེམས་བསྐྱེད་དང་། སྦྱོར་བ་ཕུན་སུམ་ཚོགས་པ་ཕྱིན་དྲུག་གི་ཉམས་ལེན་
གྱི་དབང་དུ་བྱས་ནས། དང་པོ་དྲུག་བཞག དེ་དག་གི་རྟེན་ཁྱད་པར་ཅན་གྱི་དབང་དུ་



སྐབས་དྲུག་པའི་རྣམ་བཤད།
21s
བྱས་ནས། རྗེས་དྲན་དང་པོ་གསུམ་དང་། མི་མཐུན་ཕྱོགས་ལས་ལྡོག་པའི་རྒྱལ་སྲས་
ཀྱི་སྤྱོད་པ་ཐམས་ཅད་གང་དུ་འདུ་བའི་ཚུལ་ཁྲིམས་གསུམ་གྱི་དབང་དུ་བྱས་ནས་
རྗེས་དྲན་བཞི་པ། ལུས་ལོངས་སྤྱོད་དགེ་རྩ་གསུམ་རེ་རེ་བཏང་བསྲུང་དག་སྤེལ་བཞི་
བཞི་ཡོད་པས་དང་པོ་མཚོན་བྱེད་དགེ་བ་ལ་འཇུག་པའི་དབང་དུ་བྱས་པའི་རྗེས་དྲན་
ལྔ་པ། མི་འཁྲུལ་བའི་དབང་པོ་ཉིད་ཀྱི་དབང་དུ་བྱས་ནས་རྗེས་དྲན་དྲུག་པ། གྲོགས་
ཟིན་བྱེད་འཁོར་གསུམ་བདེན་མེད་དུ་རྟོགས་པའི་ཤེས་རབ་ཁྱད་པར་ཅན་གྱི་དབང་
དུ་བྱས་ནས་རྗེས་དྲན་བདུན་པ་བཞག་པའི་ཕྱིར། དེ་ལྟར་ཡིན་པ་མཁས་པའི་དབང་
པོ་ཀུན་མཁྱེན་ཆོས་ཀྱི་རྒྱལ་པོ་འཇམ་དབྱངས་བཞད་པའི་དགོངས་པ་ཡིན་པའི་ཕྱིར།
རྟགས་གྲུབ་སྟེ། དེ་ཉིད་ཀྱིས་མཛད་པའི་ཕར་ཕྱིན་ཡིག་ཆ་ལས། བཅུ་གསུམ་དུ་བྱེད་
པའི་རྒྱུ་མཚན་ཡོད་དེ། སྤྱོད་པའི་རྟེན་སེམས་བསྐྱེད་ནས། ཕྱིན་དྲུག་ལ་སློབ་པའི་
དབང་དུ་བྱས་ནས། དང་པོ་དྲུག་དེ་དག་གི་དཀོན་མཆོག་རྗེས་སུ་དྲན་པ་གསུམ་དང་།
མི་མཐུན་ཕྱོགས་ལས་ལྡོག་པའི་ཚུལ་ཁྲིམས་དང༌། དགེ་བ་ལ་འཇུག་པའི་གཏོང་བ་
དང་༑ དབང་པོ་ཉིད་དུ་ལྷ་དང་བླ་མ་རྗེས་སུ་དྲན་པ་དང་། དེ་བཅུ་གཉིས་པོ་ཐམས་
ཅད་བདེན་མེད་ཀྱི་རྒྱས་འདེབས་པའི་དངོས་མེད་ངོ་བོ་ཉིད་ཀྱི་མཐར་གྱིས་དང་བཅུ་
གསུམ་ཡོད་པའི་ཕྱིར། ཞེས་གསུངས་པའི་ཕྱིར། །
རྩོད་པ་སྤོང་བ་ལ་ཁོ་ན་རེ། བྱང་སེམས་ཚོགས་ལམ་པའི་རྒྱུད་ལ་མཐར་
གྱིས་སྦྱོར་བ་མེད་པར་ཐལ། མཐར་གྱིས་སྦྱོར་བ་ཐོབ་པ་ལ་རྩེ་སྦྱོར་ཐོབ་པ་སྔོན་དུ་
འགྲོ་དགོས་པའི་ཕྱིར། དེར་ཐལ། འགྲེལ་པ་དོན་གསལ་ལས། རྩེ་མོ་མངོན་པར་
རྟོགས་པ་ཐོབ་པ་སོ་སོ་བ་དང་བསྡུས་པ་ཞེས་གསུངས་པའི་ཕྱིར་ན་མ་ཁྱབ་སྟེ། རྩེ་
སྦྱོར་གྱི་རྗེས་སུ་མཐར་གྱིས་སྦྱོར་བ་བཤད་པའི་གོ་རིམ་ཡིན་གྱི། རྒྱུ་འབྲས་དོན་གྱི་
གོ་རིམ་མ་ཡིན་པའི་ཕྱིར། དེར་ཐལ། གསེར་ཕྲེང་ལས། སློབ་དཔོན་ལྟར་ན། རྩེ་མོ་
ཐོབ་ནས་སྒོམ་པར་མངོན་ཡང་དེ་སྦྱོར་བ་རྣམས་ཀྱི་གོ་རིམ་འཆད་པའི་ཡན་ལག་
ཙམ་དུ་དགོངས་པ་རྟོགས་ནུས་ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ།



220
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
མཐར་གྱིས་སྦྱོར་བའི་ས་མཚམས་ཐེག་ཆེན་གྱི་ཚོགས་ལམ་ནས་འཇོག་དགོས་པའི་
ཕྱིར། གཞན་ཡང་། ས་བརྒྱད་པའི་བར་ཆད་མེད་ལམ་ཆོས་ཅན། མཁྱེན་གསུམ་གྱི་
རྣམ་པ་ལ་བརྟན་པ་ཐོབ་དོན་དུ་མཁྱེན་གསུམ་གྱི་རྣམ་པ་གོ་རིམ་ངེས་ཅན་དུ་སྒོམ་
པའི་སེམས་དཔའི་རྣལ་འབྱོར་ཡིན་པར་ཐལ། མཐར་གྱིས་སྦྱོར་བ་ཡིན་པའི་ཕྱིར་ན་
མ་ཁྱབ། དེར་ཐལ། མཁྱེན་གསུམ་གྱི་རྣམ་པ་ལ་བརྟན་པ་ཐོབ་དོན་དུ་མཁྱེན་གསུམ་
གྱི་རྣམ་པ་རིམ་གྱིས་སྒོམ་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་
ཡིན་པའི་ཕྱིར། རྩ་བར་འདོད་མི་ནུས་ཏེ། སྟོང་ཉིད་ལ་གཉིས་སྣང་ནུབ་པའི་མཁྱེན་
པ་ཡིན་པའི་ཕྱིར། གཞན་ཡང་། ས་བཅུ་པའི་ཡེ་ཤེས་ཆོས་ཅན། མདོ་ལས། སངས་
རྒྱས་ཀྱི་སས་མིང་གི་བསྟན་ནས་བཤད་པའི་སེམས་དཔའི་རྣལ་འབྱོར་མ་ཡིན་པར་
ཐལ༑ སངས་རྒྱས་ཀྱི་ས་མ་ཡིན་པའི་ཕྱིར་ན་མ་ཁྱབ། དེར་ཐལ། མཁྱེན་གསུམ་གྱི་
རྣམ་པ་ཅི་རིགས་སྒོམ་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་ཡིན་
པའི་ཕྱིར། རྩ་བར་འདོད་མི་ནུས་པར་ཐལ། མངོན་རྟོགས་རྒྱན་ལས། ས་དགུ་འདས་
ནས་ཡེ་ཤེས་ནི། །གང་གིས་སངས་རྒྱས་སར་གནས་པར། །དེ་ནི་བྱང་ཆུབ་སེམས་
དཔའི་ས། །བཅུ་པ་ཡིན་པར་རབ་ཏུ་བཤད། །ཅེས་གསུངས་པའི་ཕྱིར། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་ལས། མཐར་གྱིས་པའི་མངོན་པར་རྟོགས་པའི་སྐབས་ཏེ་
དྲུག་པའོ།། །།
སྐབས་དྲུག་པ་རེ་ཞིག་བཤད་ཟིན་ཏོ། ། །།



སྐབས་བདུན་པའི་རྣམ་བཤད།
22
སྐབས་བདུན་པའི་རྣམ་བཤད།
༈ བཞི་པ་སྐད་ཅིག་མའི་སྦྱོར་བ་ལ་མཚོན་བྱེད་ཀྱི་ཆོས་བཞི་ལས། དང་པོ་
རྣམ་པར་སྨིན་པ་མ་ཡིན་པའི་སྐད་ཅིག་མའི་སྦྱོར་བ་ནི། །
སྦྱིན་པ་ལ་སོགས་རེ་རེས་ཀྱང་། །
ཟག་མེད་ཆོས་ཀུན་བསྡུས་པའི་ཕྱིར། །
ཐུབ་པའི་སྐད་ཅིག་གཅིག་པ་ཡི། །
རྟོགས་པ་འདི་ནི་ཤེས་པར་བྱ། །
ཇི་ལྟར་སྐྱེས་བུས་ཟོ་ཆུན་རྒྱུད། །
རྡོག་ཐབས་གཅིག་གིས་བསྐྱོད་པ་ན། །
ཐམས་ཅད་གཅིག་ཅར་འགུལ་བ་ལྟར། །
སྐད་ཅིག་གཅིག་ཤེས་དེ་བཞིན་ནོ། །
བྱ་རྫོགས་ཀྱི་ཐུང་མཐའ་གཅིག་ལ་ཟག་མེད་རྣམ་པར་སྨིན་པ་མ་ཡིན་པའི་
ཆོས་གཅིག་མངོན་དུ་བྱས་པ་ན། དེ་དང་རིགས་མཐུན་པ་རྣམས་ཀྱང་མངོན་དུ་
བྱེད་པའི་ཤེས་རབ་ཀྱིས་ཟིན་པའི་སྒོ་ནས། ཤེས་སྒྲིབ་ཀྱི་དངོས་གཉེན་དུ་གྱུར་པའི་
སེམས་དཔའི་རྣལ་འབྱོར་མཐར་ཐུག་དེ། རྣམ་པར་སྨིན་པ་མ་ཡིན་པའི་སྐད་ཅིག་
མའི་སྦྱོར་བའི་མཚན་ཉིད། །
གཉིས་པ་རྣམ་པར་སྨིན་པའི་སྐད་ཅིག་མའི་སྦྱོར་བ་ནི།
གང་ཚེ་ཆོས་དཀར་ཐམས་ཅད་ཀྱི། །
རང་བཞིན་ཤེས་རབ་ཕ་རོལ་ཕྱིན། །
རྣམ་སྨིན་ཆོས་ཉིད་གནས་སྐབས་སྐྱེས། །
དེའི་ཚེ་སྐད་ཅིག་གཅིག་ཡེ་ཤེས། །



22
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བྱ་རྫོགས་ཀྱི་སྐད་ཅིག་མའི་ཐུང་མཐའ་གཅིག་ལ་ཟག་མེད་རྣམ་པར་སྨིན་
པའི་ཆོས་གཅིག་མངོན་དུ་བྱས་པ་ན། དེ་དང་རིགས་མཐུན་པ་རྣམས་ཀྱང་མངོན་དུ་
བྱེད་པའི་ཤེས་རབ་ཀྱིས་ཟིན་པའི་སྒོ་ནས། ཤེས་སྒྲིབ་ཀྱི་དངོས་གཉེན་དུ་གྱུར་པའི་
སེམས་དཔའི་རྣལ་འབྱོར་མཐར་ཐུག་དེ། རྣམ་པར་སྨིན་པའི་སྐད་ཅིག་མའི་སྦྱོར་བའི་
མཚན་ཉིད།
གསུམ་པ་མཚན་ཉིད་མེད་པའི་སྐད་ཅིག་མའི་སྦྱོར་བ་ནི།
སྦྱིན་པ་ལ་སོགས་སྤྱོད་པ་ཡིས། །
ཆོས་ཀུན་རྨི་ལམ་འདྲར་གནས་ནས། །
ཆོས་རྣམས་མཚན་ཉིད་མེད་པ་ཉིད། །
སྐད་ཅིག་མ་ནི་གཅིག་གིས་རྟོགས། །
སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་སྒོ་ནས། ཤེས་
སྒྲིབ་ཀྱི་དངོས་གཉེན་དུ་གྱུར་པའི་སེམས་དཔའི་རྣལ་འབྱོར་མཐར་ཐུག་དེ། མཚན་
ཉིད་མེད་པའི་སྐད་ཅིག་མའི་སྦྱོར་བའི་མཚན་ཉིད། །
བཞི་པ་གཉིས་སུ་མེད་པའི་སྐད་ཅིག་མའི་སྦྱོར་བ་ནི།
རྨི་ལམ་དང་ནི་དེ་མཐོང་ཉིད། ། །
གཉིས་ཀྱི་ཚུལ་དུ་མི་མཐོང་ལྟར། །
ཆོས་རྣམས་གཉིས་སུ་མེད་པ་ཡི། །
དེ་ཉིད་སྐད་ཅིག་གཅིག་གིས་མཐོང་། །
གཉིས་སྟོང་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་སྒོ་ནས།
ཤེས་སྒྲིབ་ཀྱི་དངོས་གཉེན་དུ་གྱུར་པའི་སེམས་དཔའི་རྣལ་འབྱོར་མཐར་ཐུག་དེ།
གཉིས་སུ་མེད་པའི་སྐད་ཅིག་མའི་སྦྱོར་བའི་མཚན་ཉིད། བཞི་ཀའི་ས་མཚམས་རྒྱུན་
མཐའ་ཁོ་ནར་ཡོད།
རྩོད་པ་སྤོང་བ་ལ་མཁས་པ་ཁ་ཅིག་ན་རེ། རྒྱུན་མཐའི་བར་ཆད་མེད་ལམ་



སྐབས་བདུན་བའི་རྣམ་བཤད།
22
པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། སྐད་ཅིག་མའི་སྦྱོར་བ་བཞི་པོ་གང་
རུང་ཡིན་པར་ཐལ། སེམས་དཔའི་རྣལ་འབྱོར་མཐར་ཐུག་ཡིན་པའི་ཕྱིར། མ་གྲུབ་
ན༑ དེར་ཐལ། རྒྱུན་མཐའི་ཡེ་ཤེས་ཡིན་པའི་ཕྱིར། ཟེར་ན་རྩ་བར་མ་ཁྱབ། རྩ་བར་
འདོད་མི་ནུས་ཏེ། དེའི་རྒྱུད་ཀྱི་ཀུན་རྫོབ་སེམས་བསྐྱེད་དེ་ཤེས་སྒྲིབ་ཀྱི་དངོས་གཉེན་
མ་ཡིན་པའི་ཕྱིར། དེར་ཐལ། སྟོང་ཉིད་མ་རྟོགས་པའི་མཁྱེན་པ་ཡིན་པའི་ཕྱིར། དེར་
ཐལ༑ སེམས་ཅན་རྒྱུད་ཀྱི་ཀུན་རྫོབ་སེམས་བསྐྱེད་ཡིན་པའི་ཕྱིར། གཞན་ཡང་།
བྱང་སེམས་རྒྱུན་མཐའ་བའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་
ཆོས་ཅན། གཉིས་སྟོང་མངོན་སུམ་དུ་རྟོགས་པའི་མཁྱེན་པ་ཡིན་པར་ཐལ། གཉིས་
སུ་མེད་པའི་སྐད་ཅིག་མའི་སྦྱོར་བ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ།
ཤེས་སྒྲིབ་ཀྱི་དངོས་གཉེན་དུ་གྱུར་པའི་སེམས་དཔའི་རྣལ་འབྱོར་མཐར་ཐུག་ཡིན་
པའི་ཕྱིར། གཞན་ཡང་། བྱང་སེམས་རྒྱུན་མཐའ་བ་ལ། སྐྱེ་བ་གཅིག་ཐོགས་ཀྱི་བྱང་
སེམས་དང་། སྲིད་པ་ཐ་མ་པའི་བྱང་སེམས་གཉིས་ཡོད་པར་ཐལ། ས་བཅུ་པ་དེ་ལ་
སྲིད་པ་ཐ་མ་པ་གཅིག་དང་། སྐྱེ་བ་གཅིག་ཐོགས་པ་གཉིས་ཡོད་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། དེ་ཡིན་ན་ཚེ་དེ་ལ་རྣམ་མཁྱེན་མངོན་དུ་བྱེད་ངེས་ཀྱི་གང་
ཟག་ཡིན་དགོས་པའི་ཕྱིར། གཞན་ཡང་། རྒྱུན་མཐའི་བར་ཆད་མེད་ལམ་ཆོས་ཅན།
རྣམ་པར་སྨིན་པའི་སྐད་ཅིག་མའི་སྦྱོར་བ་མ་ཡིན་པར་ཐལ། རྣམ་པར་སྨིན་པ་མ་ཡིན་
པའི་སྦྱོར་བ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་གཉིས་ཡིན་ཁྱབ་མཉམ་
ཡིན་པའི་ཕྱིར། གཞན་ཡང་། རྒྱུན་མཐའི་ཡེ་ཤེས་དང་། རྒྱུན་མཐའི་བར་ཆད་མེད་
ལམ་གཉིས་དོན་གཅིག་ཡིན་པར་ཐལ། སྐད་ཅིག་མའི་སྦྱོར་བ་བཞི་པོ་དེ་དོན་གཅིག་
ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། རྒྱུན་མཐའི་བར་ཆད་མེད་ལམ་ཡིན་ན་
མཉམ་བཞག་ཡེ་ཤེས་ཡིན་དགོས་པའི་ཕྱིར། མ་གྲུབ་ན། དེར་ཐལ། རྒྱུན་མཐའི་བར་
ཆད་མེད་ལམ་ཡིན་ན་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་ཡེ་ཤེས་ཡིན་
དགོས་པའི་ཕྱིར།



4
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གཉིས་བ་
གཞན་ཡང་། བྱང་སེམས་རྒྱུན་མཐའ་བ་ཆོས་ཅན། ཁྱོད་ཤེས་སྒྲིབ་སྤངས་
པའི་གང་ཟག་ཡིན་པར་ཐལ། ཁྱོད་ཀྱི་རྒྱུད་ལ་ཤེས་སྒྲིབ་མེད་པའི་ཕྱིར། མ་གྲུབ་ན།
དེར་ཐལ། ཁྱོད་ཤེས་སྒྲིབ་ཀྱི་དངོས་གཉེན་བར་ཆད་མེད་ལམ་ཐོབ་པའི་གང་ཟག་
ཡིན་པའི་ཕྱིར། དེར་ཐལ། རྒྱུན་མཐའི་བར་ཆད་མེད་ལམ་དེ་ཤེས་སྒྲིབ་ཀྱི་དངོས་
གཉེན་བར་ཆད་མེད་ལམ་ཡིན་པའི་ཕྱིར་ཟེར་ན་རྩ་བར་མ་ཁྱབ། གཞན་ཡང་། གྲུབ་
མཐའ་ལ་བློ་ཁ་མ་ཕྱོགས་པའི་བྱ་རི་དྭགས་སོགས་ཆོས་ཅན། ཁྱོད་མ་རིག་པ་
ཀུན་བཏགས་སྤངས་པའི་གང་ཟག་ཡིན་པར་ཐལ། ཁྱོད་ཀྱི་རྒྱུད་ལ་མ་རིག་པ་ཀུན་
བཏགས་མེད་པའི་ཕྱིར། རྟགས་དེར་ཐལ། ལམ་རིམ་ཆེན་མོ་ལས། ཀུན་བཏགས་
ཀྱི་མ་རིག་པ་ནི་གྲུབ་མཐའ་སྨྲ་བ་ཁོ་ན་ལ་ཡོད་པས་འཁོར་བའི་རྩ་བར་མི་འཐད་
པའི་ཕྱིར་རོ། །ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན། མཐོང་སྤང་
སྤངས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། མཐོང་
ལམ་ཐོབ་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན་སླ། གཞན་ཡང་།
གྲུབ་མཐའ་ལ་མ་ཞུགས་པའི་བྱ་རི་དྭགས་སོགས་ཆོས་ཅན། ཁྱོད་ཀྱི་རྒྱུད་ལ་མཐོང་
སྤང་མེད་པར་ཐལ། ཁྱོད་ཀྱི་རྒྱུད་ལ་མ་རིག་པ་ཀུན་བཏགས་མེད་པའི་ཕྱིར་ན་མ་
ཁྱབ། འདོད་ན། དེ་ཆོས་ཅན། ཁྱོད་ཀྱི་རྒྱུད་ལ་མཐོང་སྤང་ཡོད་པར་ཐལ། ངན་སོང་
བའི་གང་ཟག་གི་རྒྱུད་ལ་མཐོང་སྤང་ཡོད་པའི་ཕྱིར། མ་གྲུབ་ན། དེར་ཐལ། རྒྱུ་མི་དགེ་
བའི་ལས་ཀྱི་རྣམ་སྨིན་གྱི་འབྲས་བུར་གྱུར་པའི་ངན་སོང་བའི་ཕུང་ཁམས་སྐྱེ་མཆེད་
གསུམ་མཐོང་སྤང་ཡིན་པའི་ཕྱིར། རྟགས་དེར་ཐལ། མངོན་པ་ཀུན་བཏུས་ལས། ངན་
སོང་བའི་ཕུང་པོ་དང༌། ཁམས་དང་སྐྱེ་མཆེད་ཐམས་ཅད་མཐོང་བའི་སྤང་བར་བྱ་བ་
ཁོ་ནར་བལྟ་བར་བྱའོ། །ཞེས་གསུངས་པའི་ཕྱིར། གཞན་ཡང་། ངན་འགྲོ་བའི་ཕུང་
པོ་དང་། ཁམས་དང་སྐྱེ་མཆེད་གསུམ་པོ་གང་རུང་ཡིན་ན། མཐོང་སྤང་ཡིན་དགོས་
པར་ཐལ། རང་རྒྱུ་མི་དགེ་བའི་ལས་ཀྱི་རྣམ་སྨིན་གྱི་འབྲས་བུར་གྱུར་པའི་ངན་སོང་
བའི་ཕུང་ཁམས་སྐྱེ་མཆེད་གསུམ་མཐོང་སྤང་ཡིན་པའི་ཕྱིར་ན་མ་ཁྱབ། འདོད་ན།



སྐབས་བདུན་བའི་རྣམ་བཤད།
125
དེའི་རྒྱུད་ཀྱི་ངར་འཛིན་ལྷན་སྐྱེས་ཆོས་ཅན། མཐོང་སྤང་ཡིན་པར་ཐལ། དེའི་རྒྱུད་
ཀྱི་ཕུང་ཁམས་སྐྱེ་མཆེད་གསུམ་པོ་གང་རུང་ཡིན་པའི་ཕྱིར། འདོད་ན། དེ་ཆོས་ཅན།
མཐོང་སྤང་མ་ཡིན་པར་ཐལ། སྒོམ་སྤང་ཡིན་པའི་ཕྱིར། མ་གྲུབ་ན། དེར་ཐལ། བདག་
འཛིན་ལྷན་སྐྱེས་ཡིན་པའི་ཕྱིར། །
འདིར་སྐད་ཅིག་མའི་སྦྱོར་བ་བཞི་ཡིན་ཁྱབ་མཉམ་ཡིན་པ་དང་། རྒྱུན་མཐའི་
ཡེ་ཤེས་ཡིན་ན། རྒྱུན་མཐའི་བར་ཆད་མེད་ལམ་པའི་རྒྱུད་ཀྱི་མཁྱེན་པ་ཡིན་པས་
ཁྱབ་པ་དང༌། སྦྱོར་བ་བཞི་གྲོགས་ཟིན་བྱེད་སོགས་ཀྱི་སྒོ་ནས་དབྱེ་ལ། དེ་བཞི་ངོ་བོ་
གཅིག་ལ་ལྡོག་པ་ཐ་དད་དུ་འཇོག་ཚུལ་རྣམས། འཇམ་པའི་དབྱངས་རྗེ་བཙུན་ཆོས་
ཀྱི་རྒྱལ་མཚན་གྱི་བཞེད་ཚུལ་ཡིན་པར་བཤད་ཟིན་པ་ལྟར་ཡིན་ལ། ཀུན་མཁྱེན་
འཇམ་དབྱངས་བཞད་པ་ཆེན་པོའི་དགོངས་པ་ནི། རྒྱུན་མཐའི་ཡེ་ཤེས་ལ་རྒྱུན་མཐའི་
བར་ཆད་མེད་ལམ་པའི་རྒྱུད་ཀྱི་མཁྱེན་པས་མ་ཁྱབ་པ་དང་། རྣམ་པར་སྨིན་པའི་སྐད་
ཅིག་མའི་སྦྱོར་བ་དང་། མཚན་ཉིད་མེད་པའི་སྐད་ཅིག་མའི་སྦྱོར་བ་སོགས་ནང་ཕན་
ཚུན་འགལ་བ་ཡང་མ་ཡིན་དོན་གཅིག་ཀྱང་མ་ཡིན་པར་དགོངས་པ་ཡིན་པའི་ཕྱིར།
དེར་ཐལ། དེ་ཉིད་ཀྱིས་མཛད་པའི་ཕར་ཕྱིན་སྐབས་བདུན་པའི་ཡིག་ཆ་ལས། ཁ་ཅིག་
གིས་སྐད་ཅིག་སྦྱོར་ལ། དབྱེ་བའི་རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་དང་།
རྣམ་པར་སྨིན་པའི་སྐད་ཅིག་སྦྱོར་དང་། མཚན་ཉིད་མེད་པའི་སྐད་ཅིག་སྦྱོར་དང་།
གཉིས་སུ་མེད་པའི་སྐད་ཅིག་སྦྱོར་བཞི་པོ་གང་རུང་ཡིན་ན། རྒྱུན་མཐའི་བར་ཆད་
མེད་ལམ་ཡིན་པས་ཁྱབ་ཟེར་ན། འོ་ན། རྣམ་པར་སྨིན་པ་མ་ཡིན་པའི་སྐད་ཅིག་མའི་
སྦྱོར་བ་ཡིན་ན། རྒྱུན་མཐའི་བར་ཆད་མེད་ལམ་ཡིན་པས་ཁྱབ་པར་ཐལ། དམ་བཅའ་
འཐད་པའི་ཕྱིར། འདོད་ན། ཟག་མེད་ཀྱི་ཕར་ཕྱིན་དྲུག་ནས་བཟུང་སྟེ། སྟོབས་བཅུ་མ་
འདྲེས་པ་མཚན་དང་དཔེ་བྱད་བཟང་པོ་བརྒྱད་བཅུའི་བར་རྟོགས་པའི་རྣམ་པར་སྨིན་
པ་མ་ཡིན་པའི་སྐད་ཅིག་མའི་སྦྱོར་བ་ཆོས་ཅན། དེར་ཐལ། དེའི་ཕྱིར། དེར་ཐལ། དེ་
ཡོད་པའི་ཕྱིར། དེར་ཐལ། གསེར་ཕྲེང་ལས། རྒྱུ་མཚན་ལྟར་ན་ཟག་མེད་ཐམས་ཅད་



26
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཀྱི་ཡིན་ལུགས་རྟོགས་པ་ལ་མཛད་པར་སྣང་ཡང་དེ་ཙམ་ནི། ས་དང་པོ་ནས་ཡོད་
པས་ཆོས་ཅན་ཟག་མེད་ཀྱི་ལྡོག་པ་རྟོགས་པ་ཡང་གཟུང་ངོ་ཞེས་གསུངས་པའི་ཕྱིར།
ཁྱབ་སྟེ། འདིའི་ཟག་མེད་ཀྱི་ཆོས་ལ་ཟག་མེད་ཀྱི་ཕར་ཕྱིན་དྲུག་དང་སྟོབས་བཅུ་དང་
མ་འདྲེས་པ་དང་མཚན་དང་དཔེ་བྱད་བཟང་པོ་བརྒྱད་ཅུའི་བར་ཡོད་པའི་ཕྱིར། རྩ་
བར༑ སྦྱིན་པ་ལ་སོགས་རེ་རེས་ཀྱང་། །ཞེས་སོགས་ཁོང་ནས་དེ་ལྟར་འདོན་དགོས་
པའི་ཕྱིར། འགྲེལ་པ་ལས། ཟག་མེད་ཀྱི་སྦྱིན་པ་ནས་དཔེ་བྱད་བཟང་པོ་བརྒྱད་ཅུའི་
བར་རོ་ཞེས་གསུངས་པའི་ཕྱིར། རྩ་བར་འདོད་ན། ཟག་མེད་ཀྱི་ཕར་ཕྱིན་དྲུག་ནས་
དཔེ་བྱད་བརྒྱད་ཅུའི་བར་རྟོགས་པའི་རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་
ཆོས་ཅན། སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་བློ་ཡིན་པར་ཐལ། རྒྱུན་
མཐའི་བར་ཆད་མེད་ལམ་ཡིན་པའི་ཕྱིར། འདོད་ན། དེ་ཆོས་ཅན། མཉམ་རྗེས་ངོ་བོ་
གཅིག་ཏུ་སོང་བའི་ལམ་ཡིན་པར་ཐལ། སྟོང་ཉིད་ལ་རྩེ་གཅིག་ཏུ་མཉམ་པར་བཞག་
བཞིན་པའི་ངང་ལས་ཟག་མེད་ཀྱི་ཕར་ཕྱིན་དྲུག་ནས། དཔེ་བྱད་བཟང་པོ་བརྒྱད་ཅུའི་
བར་རྟོགས་པའི་ལམ་ཡིན་པ་གང་ཞིག དེ་འདྲའི་བློ་མཉམ་རྗེས་ངོ་བོ་གཅིག་ཏུ་སོང་
བ་མ་གཏོགས་པར་སློབ་ལམ་ན་མེད་པའི་ཕྱིར། གཞན་ཡང་། ཟག་མེད་ཀྱི་ཕར་ཕྱིན་
དྲུག་ནས་ཟག་མེད་ཀྱི་བྱང་ཕྱོགས་སོ་བདུན་གྱི་བར་རྟོགས་པའི་རྣམ་པར་སྨིན་པའི་
སྐད་ཅིག་སྦྱོར་ཆོས་ཅན། དེར་ཐལ། དེའི་ཕྱིར། དེ་ཡོད་པའི་ཕྱིར། གསེར་ཕྲེང་ལས།
སྐད་ཅིག་མ་གཅིག་ལ་ཟག་མེད་དེ་དག་རྟོགས་པའི་རྒྱུན་མཐའི་ཡེ་ཤེས་ནི། ཤེར་
ཕྱིན་སྐད་ཅིག་མ་གཉིས་པའི་སྦྱོར་བའོ། །ཞེས་གསུངས་པའི་ཕྱིར། ཁྱབ་སྟེ། འདིའི་
ཟག་མེད་ཀྱི་ཆོས་ཐམས་ཅད་ལ་ཟག་མེད་ཀྱི་ཕར་ཕྱིན་དྲུག་ནས་ཟག་མེད་ཀྱི་བྱང་
ཕྱོགས་སོ་བདུན་གྱི་བར་ཡོད་པའི་ཕྱིར། དེའི་ཐད་ཀྱི་མདོ་ལས། ཕ་རོལ་ཏུ་ཕྱིན་པ་
དྲུག་ཡོངས་སུ་རྫོགས་པ་དང་། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ཡོངས་
སུ་རྫོགས་པར་བྱའོ། །ཞེས་གསུངས་པའི་ཕྱིར། གཞན་ཡང་། རྒྱུན་མཐའི་བར་ཆད་
མེད་ལམ་སྐད་ཅིག་སྔ་ཕྱི་གསུམ་ལ། དམན་མཆོག་གི་ཁྱད་པར་ཡོད་པར་ཐལ། དེ་



སྐབས་བདུན་བའི་རྣམ་བཤད།
227
གསུམ་ག་གནས་ངན་ལེན་གྱི་དྲི་མ་ཕྲ་མོའི་དངོས་གཉེན་མཐར་ཐུག་ཡིན་པའི་ཕྱིར་
ན་མ་ཁྱབ། མ་གྲུབ་ན། དེ་ཆོས་ཅན། དེར་ཐལ། རྒྱུན་མཐའི་བར་ཆད་མེད་ལམ་ཡིན་
ན་ཤེས་སྒྲིབ་ཕྲ་ཞིང་ཕྲ་བའི་དངོས་གཉེན་དུ་གྱུར་པའི་ཟླ་ལྟར་དཀར་བའི་རྣམ་པ་
ཐམས་ཅད་མཁྱེན་པའི་ཡེ་ཤེས་སྐྱེད་བྱེད་ཀྱི་ལམ་ཡིན་དགོས་པའི་ཕྱིར། རྟགས་དེར་
ཐལ༑ དེའི་ཐད་ཀྱི་འགྲེལ་པ་ལས། རྣམ་པར་སྨིན་པའི་ཆོས་ཉིད་ཀྱི་གནས་སྐབས་དྲི་
མ་ཐམས་ཅད་དང་བྲལ་བའི་སྟོན་ཟླའི་འོད་བཞིན་དུ་དཀར་བའི་ངོ་བོ་ཉིད་དུ་སྐྱེས་པ་
དེའི་ཚེ་ཞེས་གསུངས་པའི་ཕྱིར། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་ལས། སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་
སྐབས་ཏེ་བདུན་པའོ།། །།
སྐབས་བདུན་པ་རེ་ཞིག་བཤད་ཟིན་ཏོ།། །། །



22,
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
སྐབས་བརྒྱད་པའི་རྣམ་བཤད།
༈ གསུམ་པ་འབྲས་བུ་ཆོས་སྐུ་བཤད་པ་ལ། དངོས་དང་འཕྲིན་ལས་བཤད་
པ་གཉིས། དང་པོ་༼དངོས།༽ལ་མཚོན་བྱེད་ཀྱི་ཆོས་བཞི་ལས།
དང་པོ་ངོ་བོ་ཉིད་སྐུ་ནི།
ཐུབ་པའི་ངོ་བོ་ཉིད་སྐུ་ནི། །
ཟག་པ་མེད་པའི་ཆོས་གང་དག །
ཐོབ་གྱུར་རྣམ་ཀུན་རྣམ་དག་པ། །
དེ་དག་རང་བཞིན་མཚན་ཉིད་ཅན། །
དག་པ་གཉིས་ལྡན་གྱི་དབྱིངས་མཐར་ཐུག ངོ་བོ་ཉིད་སྐུའི་མཚན་ཉིད། དེ་ལ་
དབྱེ་ན་རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་དང་། གློ་བུར་རྣམ་དག་
གི་ཆར་གྱུར་པའི་ངོ་བོ་ཉིད་སྐུ་གཉིས། དང་པོ་ནི། སངས་རྒྱས་འཕགས་པའི་རྒྱུད་ཀྱི་
ཆོས་ཉིད་ལྟ་བུ། གཉིས་པ་ནི། མི་གནས་པའི་མྱང་འདས་ལྟ་བུ། ས་མཚམས་སངས་
རྒྱས་ཀྱི་ས་ཁོ་ནར་ཡོད། དེ་ཆོས་ཅན། མཚན་ཉིད་ལྔ་དང་ལྡན་ཏེ་སྐྱེ་འཇིག་གནས་
གསུམ་དང་བྲལ་བ། ཡོན་ཏན་གྱི་ཆོས་དང་དབྱེར་མེད་པ་དང་། མཐའ་གཉིས་མེད་
པ༑ སྒྲིབ་པ་གསུམ་ལས་གྲོལ་བ། རང་བཞིན་གྱིས་དག་པ། རྟོག་པའི་སྣང་ཡུལ་མིན་
པ༑ སངས་རྒྱས་ཀྱི་ཡུལ་ཡིན་པའི་མཚན་ཉིད་ལྔ་དང་ལྡན་པའི་ཕྱིར། རྒྱུད་བླ་མ་ལས།
འདུས་མ་བྱས་ཤིང་རྣམ་དབྱེ་མེད། །མཐའ་གཉིས་དག་ནི་སྤངས་པ་དང༌། །ཉོན་
མོངས་ཤེས་བྱ་སྙོམས་འཇུག་གི །སྒྲིབ་གསུམ་ལས་ནི་ངེས་གྲོལ་ཏེ། །དྲི་མེད་རྣམ་
པར་རྟོག་མེད་དང༌། །རྣལ་འབྱོར་རྣམས་ཀྱི་ཡུལ་ཡིན་ཕྱིར། །ཆོས་དབྱིངས་ངོ་བོ་
ཉིད་ཀྱིས་ནི། །དག་པའི་ཕྱིར་ན་འོད་གསལ་བའོ། །ཞེས་གསུངས་པའི་ཕྱིར།



སྐབས་བརྒྱད་བའི་རྣམ་བཤད།
229
གཉིས་པ་ཡེ་ཤེས་ཆོས་སྐུ་ནི།
བྱང་ཆུབ་ཕྱོགས་མཐུན་ཚད་མེད་དང་། །
རྣམ་པར་ཐར་དང་མཐར་གྱིས་ནི། །
སྙོམས་འཇུག་དགུ་ཡི་བདག་ཉིད་དང་། །
ཟད་པར་བཅུ་ཡི་བདག་ཉིད་དང་། །
ཟིལ་གྱིས་གནོན་པའི་སྐྱེ་མཆེད་ནི། །
རབ་ཏུ་དབྱེ་བས་རྣམ་བརྒྱད་དང་། །
ཉོན་མོངས་མེད་དང་མངོན་མཁྱེན་དང་། །
མངོན་ཤེས་སོ་སོ་ཡང་དག་རིག ། །
རྣམ་པ་ཐམས་ཅད་དག་བཞི་དང་། །
དབང་བཅུ་དང་ནི་སྟོབས་བཅུ་དང་། །
མི་འཇིགས་པ་ནི་བཞི་དག་དང་། །
བསྲུང་བ་མེད་པ་རྣམ་གསུམ་དང་། །
དྲན་པ་ཉེར་བཞག་རྣམ་གསུམ་དང་། །
བསྙེལ་བ་མི་མངའི་ཆོས་ཉིད་དང་།།
བག་ཆགས་ཡང་དག་བཅོམ་པ་དང་། །
སྐྱེ་ལ་ཐུགས་རྗེ་ཆེན་བོ་དང་། །
ཐུབ་པ་ཁོ་ནའི་མ་འདྲེས་ཆོས། །
བཅོ་བརྒྱད་བཤད་པ་གང་ཡིན་དང་། །
རྣམ་པ་ཐམས་ཅད་མཁྱེན་ཉིད་དང་། །
ཆོས་ཀྱི་སྐུ་ཞེས་བརྗོད་པ་ཡིན། །
ཇི་ལྟ་ཇི་སྙེད་ཀྱི་ཆོས་ཐམས་ཅད་ཅིག་ཅར་མངོན་སུམ་དུ་གཟིགས་པའི་ཡེ་
ཤེས་མཐར་ཐུག་དེ། ཡེ་ཤེས་ཆོས་སྐུའི་མཚན་ཉིད། དེ་ལ་དབྱེ་ན། ཟག་མེད་ཡེ་ཤེས་



2an
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
སྡེ་ཚན་ཉེར་གཅིག་ཡོད་དེ། བྱང་ཕྱོགས་སོ་བདུན། ཚད་མེད་བཞི། རྣམ་ཐར་བརྒྱད།
མཐར་གནས་སྙོམས་འཇུག་དགུ ཟད་པར་བཅུ། ཟིལ་གནོན་སྐྱེ་མཆེད་བརྒྱད། ཉོན་
མོངས་མེད་པ། སྨོན་གནས་མཁྱེན་པ། མངོན་ཤེས་ལྔ། སོ་སོ་ཡང་དག་རིག་པ་བཞི།
རྟེན་དང་དམིགས་པ་དང་ཐུགས་དང་ཡེ་ཤེས་དེ་ཡོངས་སུ་དག་པ་བཞི། དབང་བཅུ།
སྟོབས་བཅུ། མི་འཇིགས་པ་བཞི། སྐུ་གསུང་ཐུགས་ཀྱི་སྤྱོད་པ་ཡོངས་སུ་དག་པས་
བག་མེད་པ་ལ་སྲུང་བ་མེད་པ་གསུམ། ཆོས་སྟོན་པའི་ཚེ་གདུལ་བྱའི་ཉན་འདོད་པ་
དང་མི་འདོད་པ་དང་གཉིས་ཀ་ལ་ཆགས་སྡང་མེད་པའི་དྲན་པ་ཉེར་བཞག བསྙེལ་
བ་མི་མངའ་བའི་ཆོས་ཉིད། བག་ཆགས་ཡང་དག་བཅོམ་པ། ཐུགས་རྗེ་ཆེན་པོ། མ་
འདྲེས་པ་བཅོ་བརྒྱད། རྣམ་མཁྱེན་སོགས་སྡེ་ཚན་ཉེར་གཅིག་ཡོད་པའི་ཕྱིར། ཟིལ་
གནོན་ཐོབ་པའི་གང་ཟག་གི་རྒྱུད་ཀྱི་ཡུལ་བཅུ་པོ་གང་རུང་གིས་གཟུགས་ཅན་གྱི་གོ་
ས་ལ་ཁྱབ་པར་བྱེད་པ་ཡང་དག་པ་འབྱོར་བའི་ཏིང་ངེ་འཛིན་ཤེས་རབ་མཚུངས་ལྡན་
དང་བཅས་པའི་བསྡུས་པ་དེ། ཟད་པར་གྱི་སྐྱེ་མཆེད་ཀྱི་མཚན་ཉིད། དེ་ལ་དབྱེ་ན་
བཅུ་ཡོད་དེ། ཟད་པར་ས། ཟད་པར་ཆུ། ཟད་པར་མེ། ཟད་པར་རླུང་། ཟད་པར་སྔོན་
པོ༑ ཟད་པར་སེར་པོ། ཟད་པར་དཀར་པོ། ཟད་པར་དམར་པོ། ཟད་པར་ནམ་མཁའ།
ཟད་པར་རྣམ་ཤེས་དང་བཅུའོ། །རྣམ་ཐར་ཐོབ་ཟིན་གྱི་གང་ཟག་གི་རྒྱུད་ཀྱི་རང་གི་
དམིགས་པ་ཟིལ་གྱིས་གནོན་པ་གང་ཡང་དག་པ་འབྱོར་བའི་གྲོགས་ཏིང་ངེ་འཛིན་
ཤེས་རབ་མཚུངས་ལྡན་དང་བཅས་པ་དེ་ཟིལ་གནོན་གྱི་སྐྱེ་མཆེད་ཀྱི་མཚན་ཉིད།
དེ་ལ་དབྱེ་ན་བརྒྱད་ཡོད་དེ། རང་གཟུགས་ཅན་གྱི་འདུ་ཤེས་བཞག་ནས། གཟུགས་
ཆེ་བ་ཟིལ་གནོན། ཆུང་བ་ཟིལ་གནོན། རང་གཟུགས་མེད་ཀྱི་འདུ་ཤེས་བཞག་ནས།
གཟུགས་ཆེ་བ་ཟིལ་གནོན། གཟུགས་ཆུང་བ་ཟིལ་གནོན། སྔོན་པོ་ཟིལ་གནོན། སེར་
པོ་ཟིལ་གནོན། དཀར་པོ་ཟིལ་གནོན། དམར་པོ་ཟིལ་གནོན་དང་བརྒྱད་ཡོད་པའི་
ཕྱིར།
ཉན་ཐོས་ཉོན་མོངས་མེད་པའི་ལྟ། །



སྐབས་བརྒྱད་བའི་རྣམ་བཤད།
221
མི་ཡི་ཉོན་མོངས་ཡོངས་སློང་ཉིད། །
དྲོད་སོགས་སུ་དེའི་ཉོན་མོངས་རྣམས། །
རྒྱུན་ཆད་རྒྱལ་བའི་ཉོན་མོངས་མེད། །
རང་གི་སེམས་རྟེན་བསམ་གཏན་གྱི་དངོས་གཞི་ལ་བརྟེན་ནས། རང་རྒྱུད་
ལྡན་གྱི་གང་ཟག་གི་རྒྱུད་ལ་དམིགས་པའི་མི་དགེ་བའི་ཉོན་མོངས་སྐྱེ་བའི་དམིགས་
རྐྱེན་མི་བྱེད་པའི་རིགས་སུ་གནས་པའི་ཏིང་ངེ་འཛིན་དེ། ཉོན་མོངས་མེད་པའི་ཏིང་
ངེ་འཛིན་གྱི་མཚན་ཉིད། སངས་རྒྱས་འཕགས་པའི་ཉོན་མོངས་མེད་པའི་ཏིང་ངེ་
འཛིན་དེ་ཆོས་ཅན། ཉན་རང་གི་ཉོན་མོངས་མེད་པའི་ཏིང་ངེ་འཛིན་ལས་ཁྱད་པར་དུ་
འཕགས་པ་ཡིན་ཏེ། ཉན་ཐོས་སོགས་ཀྱི་ཉོན་མོངས་མེད་པའི་ཏིང་ངེ་འཛིན་ནི། རང་
ལ་ལྟ་བའི་མི་ཡི་མི་དགེ་བའི་ཉོན་མོངས་ཀྱི་དམིགས་རྐྱེན་བྱེད་པ་ཡོངས་སུ་སྤོངས་
ཙམ་ཉིད་ཡིན་ལ། ཁྱོད་ཀྱིས་རང་རྒྱུད་ལྡན་གྱི་རྒྱལ་བ་གྲོང་སོགས་སུ་བྱོན་པ་ན། ལྟ་
བའི་སྐྱེ་བོ་དེའི་ཉོན་མོངས་རྣམས་རྒྱུན་གཅོད་ནུས་པའི་བྱེད་ལས་དང་ལྡན་པའི་ཕྱིར།
གང་ལ་མཉམ་པར་བཞག་པས་དྲི་བ་ཀུན་གྱི་ལན་འདེབས་ནུས་པའི་བྱེད་ལས་ཁྱད་
པར་ཅན་དང་ལྡན་པའི་རབ་ཏུ་ཕྱེ་བའི་ཏིང་ངེ་འཛིན་དེ། སྨོན་ནས་མཁྱེན་པའི་ཏིང་ངེ་
འཛིན་གྱི་མཚན་ཉིད།
སངས་རྒྱས་སྨོན་ནས་མཁྱེན་པ་ནི། །
ལྷུན་གྱིས་གྲུབ་དང་ཆགས་སྤངས་དང་། །
ཐོགས་པ་མེད་དང་རྟག་གནས་དང་། །
འདྲི་བ་ཀུན་ལན་འདེབས་པ་བཞེད། །
རྒྱུ་ནི་ཡོངས་སུ་སྨིན་གྱུར་ནས། །
གང་དང་གང་ལ་གང་དང་ནི། །
གང་ཚེ་བྱ་བ་ཕན་གྱུར་པ། །
དེ་དང་དེ་ལ་དེ་སྣང་ངོ་། །



232
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ལྷ་ཡི་རྒྱལ་པོས་ཆར་ཕབ་ཀྱང་། །
ས་བོན་མི་རུང་མི་འཁྲུང་ལྟར། །
སངས་རྒྱས་རྣམས་ནི་བྱུང་གྱུར་ཀྱང་། །
སྐལ་པ་མེད་པས་བཟང་མི་མྱོང་། །
དེ་ལྟར་མཛད་པ་རྒྱ་ཆེའི་ཕྱིར། །
སངས་རྒྱས་ཁྱབ་པ་ངེས་པར་བརྗོད། །
དེ་ཉིད་ཟད་པ་མེད་པའི་ཕྱིར། །
རྟག་པ་ཞེས་ཀྱང་བརྗོད་པ་ཡིན། །
སངས་རྒྱས་ཀྱི་སྨོན་ནས་མཁྱེན་པའི་ཏིང་ངེ་འཛིན་ཆོས་ཅན། ཉན་རང་གི་
སྨོན་གནས་མཁྱེན་པ་ལས་ཁྱད་པར་དུ་འཕགས་ཏེ། འབད་རྩོལ་མེད་པར་ལྷུན་གྱིས་
གྲུབ་པ་དང༌། བདེན་འཛིན་གྱི་ཆགས་པ་སྤངས་པ་དང༌། ཤེས་བྱ་ཐམས་ཅད་ལ་
ཐོགས་པ་མེད་པ་དང་། དུས་རྒྱུན་མི་ཆད་པར་རྟག་ཏུ་གནས་པ་དང་། འདྲི་བ་ཀུན་གྱི་
ལན་འདེབས་ནུས་པར་མདོ་ལས་བཞེད་པའི་ཕྱིར། དབང་བཅུ་ཡོད་དེ། ཚེ་ལ་དབང་
བ༑ སེམས་ལ། ཡོ་བྱད་ལ། ལས་ལ། སྐྱེ་བ་ལ། མོས་པ་ལ། སྨོན་ལམ་ལ། རྫུ་འཕྲུལ་
ལ༔ ཡེ་ཤེས་ལ། ཆོས་ལ་དབང་བ་སྟེ་བཅུ་ཡོད་པའི་ཕྱིར། ཟག་མེད་ཡེ་ཤེས་དེ་དག་
གི་ས་མཚམས་ནི། སངས་རྒྱས་ཀྱི་ས་ཁོ་ནར་ཡོད།
གསུམ་པ་ལོངས་སྤྱོད་རྫོགས་སྐུ་ནི། །
མཚན་ནི་སུམ་ཅུ་རྩ་གཉིས་དང་། །
དཔེ་བྱད་བརྒྱད་ཅུའི་བདག་ཉིད་འདི། །
ཐེག་ཆེན་ཉེ་བར་ལོངས་སྤྱོད་ཕྱིར། །
ཐུབ་པའི་ལོངས་སྤྱོད་རྫོགས་སྐུ་བཞེད། །
ངེས་པ་ལྔ་ལྡན་གྱི་གཟུགས་སྐུ་མཐར་ཐུག་དེ། ལོངས་སྐུའི་མཚན་ཉིད། ངེས་
པ་ལྔ་ནི། གནས་ངེས་པ་འོག་མིན་ཁོ་ནར་བཞུགས་པ། སྐུ་ངེས་པ་མཚན་དཔེ་གསལ་



སྐབས་བརྒྱད་བའི་རྣམ་བཤད།
233
རྫོགས་ཀྱིས་སྤྲས་པ། འཁོར་ངེས་པ་བྱང་སེམས་འཕགས་པ་ཤ་སྟག་གིས་བསྐོར་བ།
ཆོས་ངེས་པ་ཐེག་ཆེན་གྱི་ཆོས་འབའ་ཞིག་གསུངས་པ། དུས་ངེས་པ་འཁོར་བ་ཇི་
སྲིད་བར་དུ་བཞུགས་པ་རྣམས་སུ་ཡོད་པའི་ཕྱིར།།
ཕྱག་ཞབས་འཁོར་ལོས་མཚན་དང་རུས་སྦལ་ཞབས། །
ཕྱག་དང་ཞབས་སོར་དྲ་བས་འབྲེལ་བ་དང་། །
ཕྱག་ནི་ཞབས་བཅས་འཇམ་ཞིང་གཞོན་ཤ་ཆགས། །
འདི་ཡི་སྐུ་ནི་བདུན་དག་མཐོ་བ་དང་། །
སོར་མོ་རིང་དང་རྟིང་ཡངས་སྐུ་ཆེ་དང་། །
ཞབས་འབུར་མི་མངོན་སྤུ་ནི་གྱེན་དུ་ཕྱོགས། །
བྱིན་པ་ཨེ་ན་ཡའི་འདྲའི་ཕྱག་རིང་མཛེས། །
འདོམས་ཀྱི་སྦ་བ་སྦུབས་སུ་ནུས་པའི་མཆོག །
ལྤགས་པ་སེར་མདོག་ལྤགས་པ་སྲབ་པ་དང་། །
སྤུ་ནི་རེ་རེ་ནས་གཡས་ལེགས་འཁྲུངས་དང་། །
ཞལ་མཛོད་སྤུས་རྒྱན་རོ་སྟོད་སེངྒེའི་འདྲ། །
འདི་ཡི་དཔུང་པའི་མགོ་ཟླུམ་ཐལ་གོང་རྒྱས། །
འདི་ལ་རོ་མི་ཞིམ་པའང་རོ་མཆོག་སྣང་། །
སྐུ་ནི་ནྱ་གྲོ་ཏ་ལྟར་ཆུ་ཞེང་གབ། །
གཙུག་ཏོར་དབུར་ལྡན་ལྗགས་རིང་མཛེས་པ་དང་། །
ཚངས་དབྱངས་འགྲམ་པ་སེང་གེའི་འདྲ་དང་ཚེམས། །
ཤིན་ཏུ་དཀར་དང་ཚད་མཉམ་ཐགས་བཟང་དང་། །
གྲངས་ནི་བཞི་བཅུ་ཐམ་པ་ཚང་བ་དང་། །
སྤྱན་ནི་མཐོན་མཐིང་སྤྱན་རྫི་བ་མཆོག་གི །
འདྲ་བ་འདི་དག་སུམ་ཅུ་རྩ་གཉིས་མཚན། །



234
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
འདི་ལ་མཚན་ནི་གང་གང་གི །
སྒྲུབ་པར་བྱེད་པའི་རྒྱུ་གང་ཡིན། །
དེ་དང་དེ་ནི་རབ་རྫོགས་བས། །
མཚན་ནི་འདི་དག་ཡང་དག་འགྲུབ། །
བླ་མ་སྐྱེལ་ལ་སོགས་བ་དང་། །
ཡང་དག་བླངས་བ་བརྟན་པ་དང་། །
བསྡུ་བ་བསྟེན་དང་གྱ་ནོམ་པའི། །
དངོས་བོ་སྦྱིན་དང་གསད་བྱ་བ། །
ཐར་བར་བྱེད་དང་དགེ་བ་ནི། །
ཡང་དག་བླངས་པ་སྤེལ་ལ་སོགས། །
སྒྲུབ་བྱེད་རྒྱུ་ཡི་མཚན་ཉིད་དེ། ། །
མདོ་ལས་ཇི་སྐད་འབྱུང་བ་བཞིན། །
ལོངས་སྐུའི་མཚན་བཟང་པོ་སོ་གཉིས་ཡོད་དེ། དེ་ཡང་ལོངས་སྐུའི་ཕྱག་
དང་ཞབས་གཉིས་འཁོར་ལོའི་མཚན་དང་ལྡན་པ་དང་། རུས་སྦལ་བཞིན་དུ་ཞབས་
མཉམ་པར་གནས་པ་དང༌། ཕྱག་དང་ཞབས་ཀྱི་སོར་མོ་རྣམས་དྲ་བས་འབྲེལ་བ་དང་།
ཕྱག་དང་ཞབས་བཅས་འཇམ་ཞིང་གཞོན་ཤ་ཆགས་པ་དང༌། སྐུ་འདི་ཡི་ནི་ཕྱག་ཞབས་
ཀྱི་རྒྱབ་བཞི་དང་ཕྲག་གོང་གཉིས་དང་ལྷག་པ་སྟེ་བདུན་པོ་དག་མཐོ་བ་དང་། སོར་མོ་
རྣམས་རིང་བ་དང་། ཞབས་ཀྱི་རྟིང་པ་ཡངས་པ་དང་། སྐུ་ཆེ་ཞིང་དྲང་བ་དང་། ཞབས་
ཀྱི་ལོང་བུ་ཕྱིར་འབུར་བ་མི་མངོན་པ་དང་། སྐུའི་སྤུ་ནི་གྱེན་དུ་ཕྱོགས་པ་སྟེ་བཅུ་དང་།
བྱིན་པ་རི་དྭགས་ཨེ་ན་ཡིའི་བྱིན་པ་དང་འདྲ་བ་དང་། ཕྱག་རིང་ཞིང་མཛེས་པ་དང༌།
གསང་གནས་སྦ་བ་སྦུབས་སུ་ནུབ་པའི་མཆོག་དང་ལྡན་པ་དང་། སྐུའི་པགས་པ་
གསེར་མདོག་མཆོག་དང་ལྡན་པ་དང་། པགས་པ་འཇམ་ཞིང་སྲབ་པ་དང་། སྐུའི་སྤུ་
ནི་རེ་རེ་ནས་གཡས་ཕྱོགས་སུ་ལེགས་པར་འཁྱིལ་ཞིང་འཁྲུངས་པ་དང་། ཞལ་མཛོད་



སྐབས་བརྒྱད་བའི་རྣམ་བཤད།
235
སྤུས་བརྒྱན་པ་དང་། རོ་སྟོད་སེངྒེའི་རོ་སྟོད་དང་འདྲ་བ་དང་། སྐུ་འདི་ཡི་དཔུང་པའི་
མགོ་ཟླུམ་པ་དང༌། ཐལ་གོང་རྒྱས་པ་སྟེ་བཅུ་དང༌། ལྗགས་འདི་ལ་རོ་མི་ཞིམ་པ་རོ་
མཆོག་ཏུ་སྣང་བ་དང་། སྐུ་ནི་ཤིང་ནྱ་གྲོ་དྷ་ལྟར་འདོམ་གྱི་ཕན་ཚུན་རྩེ་མོ་ནས་འཇལ་
བའི་ཚད་ཇི་ཙམ་པ་ཞབས་ནས་སྤྱི་བོའི་བར་ཡང་དེ་ཙམ་དུ་མཉམ་པའི་ཆུ་ཞེང་གབ་
པ་དང་། དབུ་གཙུག་ཏོར་དང་ལྡན་པ་དང༌། ལྗགས་རིང་ཞིང་མཛེས་པ་དང་། གསུང་
ཚངས་པའི་དབྱངས་ལྟ་བུ་དང༌། འགྲམ་པ་སེངྒེའི་འགྲམ་པ་དང་འདྲ་བ་དང་། ཚེམས་
ཤིན་ཏུ་དཀར་བ་དང་། ཚེམས་མཉམ་པ་དང་། དེ་ཐག་བཟང་བ་དང༌། དེ་གྲངས་ནི་
བཞི་བཅུ་ཐམ་པ་ཚང་བ་སྟེ་བཅུ་དང༌། སྤྱན་ནི་དཀར་ནག་གི་ཆ་མ་འདྲེས་པའི་མཐོན་
འཐིང་ཅན་དང་། སྤྱན་གྱི་རྫི་མ་བ་མཆོག་སྟེ་ཁྱུ་མཆོག་གི་རྫི་མ་དང་འདྲ་བ་གཉིས་
དང་བཅས་པ་སོ་གཉིས་ཡོད་པའི་ཕྱིར། །
ཐུབ་པའི་སེར་མོ་ཟངས་མདོག་དང་། །
མདོག་སྣུམ་མཐོ་དང་སོར་མོ་རྣམས། །
ཟླུམ་རྒྱས་བྱིན་གྱིས་ཕྲ་བ་དང་། །
རྩ་མི་མངོན་དང་མདུད་པ་མེད། །
ལོངས་བུ་མི་མངོན་ཞབས་མཉམ་དང་། །
སེང་གེ་གླང་ཆེན་བྱ་དང་ནི། །
ཁྱུ་མཆོག་སྟབས་གཤེགས་གཡས་ཕྱོགས་དང་། །
མཛེས་གཤེགས་དྲང་དང་འཁྲིལ་བག་ཆགས། །
བྱི་དོར་བྱས་འདྲ་རིམ་པར་འཚམ། །
གཙང་དང་འཇམ་དང་དག་པའི་སྐུ། །
མཚན་ནི་ཡོངས་སུ་རྫོགས་པ་དང་། །
སྐུ་ཡི་ཁོ་ལག་ཡངས་ཤིང་བཟང་། །
གོམ་སྙོམས་པ་དང་སྤྱན་གཉིས་ནི། །



236
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
དག་དང་གཞོན་ཤ་ཅན་ཉིད་དང་། །
སྐུ་ཞུམ་མེད་དང་རྒྱས་པ་དང་། །
ཤིན་ཏུ་གྲིམས་པའི་སྐུ་ཉིད་དང་། །
ཡན་ལག་ཤིན་ཏུ་རྣམ་འབྱེས་དང་། །
གཟིགས་པ་དྲི་མེད་དག་པ་དང་། །
སྐུ་ཟླུམ་སྐབས་ཕྱིན་མ་རྙིངས་དང་། །
ཕྱང་ངེ་བ་དང་ལྟེ་བ་ནི། །
ཟབ་དང་གཡས་ཕྱོགས་འཁྱིལ་བ་དང་། །
ཀུན་ནས་ལྟ་ན་སྡུག་པ་དང་། །
ཀུན་སྤྱོད་གཙང་དང་སྐུ་ལ་ནི། །
སྨེ་བ་གནག་བག་མེད་པ་དང་། །
ཕྱག་ནི་ཤིང་བལ་ལྟར་འཇམ་དང་། །
ཕྱག་རིས་མདངས་ཡོད་ཟབ་རིང་དང་། །
ཞལ་ནི་ཧ་ཅང་མི་རིང་དང་། །
མཆུ་ནི་བིམ་པ་ལྟར་དམར་དང་། །
ལྗགས་མཉེན་པ་དང་སྲབ་པ་དང་། །
དམར་དང་འབྲུག་གི་སྒྲ་ཉིད་དང་། །
གསུང་སྙན་འཇམ་དང་མཆེ་བ་ཟླུམ། །
རྣོ་དང་དཀར་དང་མཉམ་པ་དང་། །
བྱིན་གྱིས་ཕྲ་དང་ཤངས་མཐོ་དང་། །
མཆོག་ཏུ་དག་པ་དག་དང་ནི། །
སྤྱན་ཡངས་པ་དང་རྫི་མ་སྟུག །
པད་མའི་འདབ་མ་འདྲ་བ་དང་། །



སྐབས་བརྒྱད་བའི་རྣམ་བཤད།
27
སྨིན་ཚུགས་རིང་དང་འཇམ་པ་དང་། །
སྣུམ་དང་སྤུ་ནི་མཉམ་པ་དང༌། །
ཕྱག་རིང་རྒྱས་དང་སྙན་མཉམ་དང་། །
ཉམས་པ་རྣམ་པར་སྤངས་བ་དང་། །
དཔྲལ་བ་ལེགས་པར་འབྱེས་པ་དང་། །
དབྱེས་ཆེ་བ་དང་དབུ་རྒྱས་དང་། །
དབུ་སྐྲ་བུང་བ་ལྟར་གནག་དང་། །
སྟུག་དང་འཇམ་དང་མ་འཛིངས་དང་། །
མི་ཤོར་དྲི་ཞིམ་སྐྱེས་བུ་ཡི། །
ཡིད་ནི་འཕྲོག་པར་བྱེད་པ་དང་། །
དཔལ་གྱི་བེའུ་དང་བཀྲ་ཤིས་ནི། །
སངས་རྒྱས་དཔེ་བྱད་བཟང་བོར་བཞེད། །
དེའི་དཔེ་བྱད་བརྒྱད་ཅུ་ཡོད་དེ། དེ་ཡང་ཐུབ་པའི་སེན་མོ་ཟངས་ཀྱི་མདོག་
ལྟ་བུ་དང་། དེའི་མདོག་སྣུམ་པ་དང་། དེ་མཐོ་བ་དང་། སོར་མོ་རྣམས་ཟླུམ་པ་དང་།
དེ་རྒྱས་པ་དང་། དེ་བྱིན་གྱིས་ཕྲ་བ་དང་། ལུས་ཀྱི་རྩ་མི་མངོན་པ་དང་། དེ་མདུད་
པ་མེད་པ་དང༌། ལོང་བུ་མི་མངོན་པ་དང་། ཞབས་རིང་ཐུང་མཉམ་པ་སྟེ་བཅུ་དང་།
སེངྒེའི་དང༌། གླང་ཆེན་གྱི་དང་། བྱ་ངང་པའི་དང་། ཁྱུ་མཆོག་གི་སྟབས་སུ་གཤེགས་
པ་དང་། གཡས་ཕྱོགས་སུ་གཤེགས་པ་དང་། མཛེས་པར་གཤེགས་པ་དང༌། དྲང་བ་
དང་། སྐུ་འཁྲིལ་བག་ཆགས་པ་འདྲ་བ་དང་། བྱི་དོར་བྱས་པ་དང་འདྲ་བ་དང་། སྦོམ་
ཕྲ་སོགས་རིམ་པར་འཚམས་པ་སྟེ་བཅུ་དང་། སྐུ་གཙང་བ་དང༌། འཇམ་པ་དང་། སྐུ་
དག་པ་དང་། མཚན་ནི་ཆ་ཤས་ཡོངས་སུ་རྫོགས་པ་དང༌། སྐུ་ཡི་རྒྱ་ཁྱོན་རྒྱ་ཆེ་བའི་
ཁོ་ལག་ཡངས་ཤིང་བཟང་བ་དང༌། གོམ་པ་ཆེ་ཆུང་མེད་པར་མཉམ་པ་དང༌། སྤྱན་
གཉིས་ན་ར་རི་སོགས་མེད་པའི་དག་པ་དང༌། སྐུ་ཤིན་ཏུ་གཞོན་ཤ་ཅན་ཉིད་དང༌། སྐུ་



2a
a
ྋ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
ཞུམ་པ་མེད་པ་དང་། སྐུ་རྒྱས་པ་སྟེ་བཅུ་དང་། སྐུ་ཤིན་ཏུ་གྲིམ་པ་ཉིད་ཀྱི་ཁྱད་པར་དང་།
ཡན་ལག་དང་ཉིང་ལག་ཚིག་རིང་ཐུང་གི་ཆ་ཤས་ཤིན་ཏུ་རྣམ་པར་འབྱེས་པ་སྟེ་རྣམ་
པར་བྱེད་པ་དང་། གཟིགས་པ་གློ་བུར་གྱི་སྒྲིབ་པ་མེད་པར་དག་པ་དང་། སྐེད་སྐབས་
མཚམས་ཀྱི་དཀུ་ཟླུམ་པ་དང་། དཀུ་སྐབས་ཕྱིན་པ་དང༌། སྐུ་ཧ་ཅང་མི་རིང་བས་
རྙོངས་པ་དང་། ཕྱལ་ཕྱང་ངེ་བ་མཐོ་དམན་མེད་པར་ཕྱང་ངེ་བ་དང༌། ལྟེ་བ་ནི་གཏིང་
ཟབ་པ་དང་། ལྟེ་བ་རི་མོ་གཡས་ཕྱོགས་སུ་འཁྱིལ་བ་དང་། སྤྱོད་ལམ་ཀུན་ནས་ལྟ་
ན་སྡུག་པ་སྟེ་བཅུ་དང༌། ཀུན་སྤྱོད་གཙང་བ་དང་། སྐུ་ལ་ནི་རྨེ་བའི་གནག་བག་མེད་
པ་དང༌། ཕྱག་ནི་ཤིང་བལ་ལྟར་འཇམ་པ་དང༌། ཕྱག་རིས་མདངས་ཡོད་པ་དང་། ཟབ་
པ་དང་། རིང་བ་དང་། ཞལ་ནི་ཧ་ཅང་མི་རིང་བ་དང་། མཆུ་ནི་བིམ་པ་ལྟར་དམར་བ་
དང་༑ ལྗགས་མཉེན་པ་དང་། དེ་སྲབ་པ་སྟེ་བཅུ་དང་། ལྗགས་དམར་བ་དང་། གསུང་
འབྲུག་གི་སྒྲ་ལྟ་བུ་ཉིད་དང༌། གསུང་སྙན་ཅིང་འཇམ་པ་དང་། མཆེ་བ་ཟླུམ་པ་དང་།
དེ་རྣོ་བ་དང་། དེ་དཀར་བ་དང་། དེ་རིང་ཐུང་མཉམ་པ་དང་། དེ་བྱིན་གྱི་ཕྲ་བ་དང་།
ཤངས་གཟེངས་མཐོ་བ་དང་། དེ་སྣབས་སོགས་ཀྱིས་མཆོག་ཏུ་དག་པ་དང་ནི་བཅུ་
དང་༑ སྤྱན་ཡངས་པ་དང༌། རྫི་མ་སྟུག་པ་དང་། སྤྱན་པདྨའི་འདབ་མ་རིང་པ་འདྲ་བ་
དང་༑ སྨིན་ཚུགས་རིང་བ་དང༌། སྨིན་མ་འཇམ་པ་དང༌། དེ་སྣུམ་པ་དང་། དེའི་སྤུ་ནི་
མཉམ་པ་དང༌། ཕྱག་རིང་ཞིང་རྒྱས་པ་དང༌། སྙན་རིང་ཐུང་སོགས་མཉམ་པ་དང་།
སྙན་གྱི་དབང་པོ་ཉམས་པ་རྣམ་པར་སྤངས་པ་སྟེ་བཅུ་དང༌། དཔྲལ་བ་ལེགས་པར་
འབྱེས་པ་དང་། དེ་དབྱེས་ཆེ་བ་དང༌། དབུ་རྒྱས་པ་དང༌། དབུ་སྐྲ་བུང་བ་ལྟར་གནག་
པ་དང༌། སྐྱུག་པ་དང༌། དེ་འཇམ་པ་དང་། དེ་མ་འཛིངས་པ་དང་། དེ་མི་གཤོར་བ་
དང་༑ དེ་དྲི་ཞིམ་པས་སྐྱེས་བུ་ཡི་ཡིད་ནི་འཕྲོག་པར་བྱེད་པ་དང་། ཕྱག་ཞབས་ཀྱི་ཐེ་
བོང་ལ་དཔལ་གྱི་བེའུ་དང་། མཐིལ་ལ་བཀྲ་ཤིས་པའི་གཡུང་དྲུང་འཁྱིལ་བ་སྟེ་བཅུ་
དང་བཅས་པའི་བརྒྱད་ཅུས་བརྒྱན་པའི་ཕྱིར་རོ། །ས་མཚམས་སངས་རྒྱས་ཀྱི་ས་ཁོ་
ནར་ཡོད།



སྐབས་བརྒྱད་བའི་རྣམ་བཤད།
13
བཞི་པ་སྤྲུལ་སྐུ་ནི།
གང་གིས་སྲིད་པ་ཇི་སྲིད་བར། །
འགྲོ་ལ་ཕན་པ་སྣ་ཚོགས་དག །
མཉམ་དུ་མཛད་པའི་སྐུ་དེ་ནི། །
ཐུབ་པའི་སྤྲུལ་སྐུ་རྒྱུན་མི་ཆད། །
ངེས་པ་ལྔ་དང་མི་ལྡན་པས་རབ་ཏུ་ཕྱེ་བའི་གཟུགས་སྐུ་མཐར་ཐུག སྤྲུལ་སྐུའི་
མཚན་ཉིད། དེ་ལ་དབྱེ་ན། སྐྱེ་བ་སྤྲུལ་སྐུ། བཟོ་བོ་སྤྲུལ་སྐུ། མཆོག་གི་སྤྲུལ་སྐུ་གསུམ་
ཡོད། ལྷའི་བུ་དམ་པ་ཏོག་དཀར། རྒྱལ་བུ་གཞོན་ནུ་དོན་གྲུབ། རྗེ་བཙུན་བྱམས་པ།
རྒྱལ་བུ་གཞོན་ནུ་སྐ་རགས་ཅན་རྣམས་དང་པོའི་མཚན་གཞི། དྲི་ཟའི་རྒྱལ་པོ་རབ་
དགའ་འདུལ་བའི་ཕྱིར་དུ་པི་ཝང་མཁན་གྱི་གཟུགས་སུ་སྤྲུལ་པ་དང༌། དགེ་བཅུའི་
ལམ་ལ་འགོད་ཕྱིར། ཚེ་ལོ་བཅུ་པའི་དུས་ཀྱི་རྗེ་བཙུན་བྱམས་པ་ལྟ་བུ་གཉིས་པའི་
མཚན་གཞི། བདག་ཅག་གི་སྟོན་པ་ཤཱཀྱ་ཐུབ་པ་དང་། སངས་རྒྱས་བྱམས་པ་ལྟ་བུ་
གསུམ་པའི་མཚན་གཞི། ས་མཚམས་སངས་རྒྱས་ཀྱི་ས་ཁོ་ནར་ཡོད། །
ཡེ་ཤེས་ཆོས་སྐུའི་འཕྲིན་ལས།
གཉིས་པ་འཕྲིན་ལས་ནི།
དེ་བཞིན་འཁོར་བ་ཇི་སྲིད་འདིའི། །
ལས་ནི་རྒྱུན་མི་ཆད་པར་འདོད། །
འགྲོ་རྣམས་ཞི་བའི་ལས་དང་ནི། །
བསྡུ་རྣམས་ཞི་ལ་འགོད་པ་དང་། །
ཀུན་ནས་ཉོན་མོངས་བཅས་པ་ཡི། །
རྣམ་པར་བྱང་བར་རྟོགས་པ་དང་། །



240
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་བ།
སེམས་ཅན་རྣམས་དོན་ཇི་བཞིན་གྱི། །
དོན་དང་ཕ་རོལ་ཕྱིན་དྲུག་དང་། །
སངས་རྒྱས་ལམ་དང་རང་བཞིན་གྱིས། །
སྟོང་པ་ཉིད་དང་གཉིས་ཟད་དང་། །
བརྡ་དང་དམིགས་པ་མེད་པ་དང་། །
ལུས་ཅན་རྣམས་ནི་ཡོངས་སྨིན་དང་། །
བྱང་ཆུབ་སེམས་དཔའི་ལམ་དང་ནི། །
མངོན་པར་ཞེན་པ་བཟློག་པ་དང་། །
བྱང་ཆུབ་ཐོབ་དང་སངས་རྒྱས་ཞིང་། །
རྣམ་པར་དག་དང་ངེས་པ་དང་། །
སེམས་ཅན་དོན་ནི་ཚད་མེད་དང་། །
སངས་རྒྱས་བསྟེན་སོགས་ཡོན་ཏན་དང་། །
བྱང་ཆུབ་ཡན་ལག་ལས་རྣམས་ནི། །
ཆུད་མི་ཟད་དང་བདེན་མཐོང་དང་། །
ཕྱིན་ཅི་ལོག་ནི་སྤངས་བ་དང་། །
དེ་གཞི་མེད་བའི་ཚུལ་དང་ནི། །
རྣམ་པར་བྱང་དང་ཚོགས་དང་ནི། །
འདུས་བྱས་འདུས་མ་བྱས་པ་ལ། །
ཐ་དད་ཡོངས་སུ་མི་ཤེས་དང་། །
མྱ་ངན་འདས་ལ་འགོད་པ་སྟེ། །
ཆོས་ཀྱི་སྐུ་ཡི་འཕྲིན་ལས་ནི། །
རྣམ་པ་ཉི་ཤུ་བདུན་དུ་བཞེད། །
རང་རྒྱུ་ཡེ་ཤེས་ཆོས་སྐུའི་བདག་རྐྱེན་བྱས་པ་ལས་བྱུང་བའི་རྣམ་དཀར་གྱི་



སྐབས་བརྒྱད་བའི་རྣམ་བཤད།
241
ཡོན་ཏན་དེ། ཡེ་ཤེས་ཆོས་སྐུའི་འཕྲིན་ལས་ཀྱི་མཚན་ཉིད། དེ་ལ་དབྱེ་ན། བྱ་བ་ཡུལ་
ལ་ཡོད་པའི་འཕྲིན་ལས་ཉེར་དྲུག བྱེད་པ་པོ་ལ་ཡོད་པའི་འཕྲིན་ལས་ཐ་མ་གཅིག་སྟེ་
ཉེར་བདུན་ཡོད་དེ། འགྲོ་བ་རྣམས་ཐར་པ་དོན་གཉེར་གྱི་བསམ་པ་ཚོགས་ལམ་ལ་
འགོད་པ་དང་། ཐོག་མ་དེ་བཞིན་དུ་སྦྱར་ཏེ་བསྡུ་བ་རྣམ་བཞིའི་ཚོགས་ལམ་ལ་འགོད་
པ་དང་། ཀུན་ནས་ཉོན་མོངས་པའི་རྒྱུ་འབྲས་སྡུག་ཀུན་དང་བཅས་པ་ཡི་དོར་བྱ་དང་
རྣམ་པར་བྱང་བའི་རྒྱུ་འབྲས་བླང་བྱར་རྟོག་པའི་ཚོགས་ལམ་ལ་འགོད་པའི་འཕྲིན་
ལས་གསུམ་དང་། སེམས་ཅན་རྣམས་ཀྱི་དོན་དུ་གནས་ལུགས་ཇི་ལྟ་བ་བཞིན་གྱི་
དོན་རྟོགས་པའི་སྦྱོར་ལམ་ལ་འགོད་པའི་དེ་དང་། སྦྱིན་སོགས་ཕ་རོལ་ཏུ་ཕྱིན་པ་དྲུག་
ཡོངས་སུ་རྫོགས་པའི་སྦྱོར་ལམ་ལ་དང་། སངས་རྒྱས་སུ་བགྲོད་པའི་ལམ་དགེ་བ་
བཅུའི་སྦྱོར་ལམ་ལ་དང༌། དོན་དམ་པར་རང་བཞིན་གྱིས་སྟོང་པ་ཉིད་སྒོམ་བྱུང་གིས་
རྟོགས་པའི་སྦྱོར་ལམ་ལ་འགོད་པའི་འཕྲིན་ལས་བཞི་དང་། གཉིས་སྣང་གི་སྤྲོས་པ་
ཐམས་ཅད་ཟད་པའི་སྟོང་ཉིད་མངོན་སུམ་དུ་རྟོགས་པའི་མཐོང་ལམ་ལ་འགོད་པའི་
འཕྲིན་ལས་གཅིག་དང༌། ཆོས་ཐམས་ཅད་བརྡ་ཙམ་གྱིས་བཏགས་པར་རྟོགས་པའི་
ས་གཉིས་པའི་ཚུལ་ཁྲིམས་ཀྱི་ཉམས་ལེན་ལ་འགོད་པ་དང༌། ཆོས་ཐམས་ཅད་དེ་
ལྟར་རྟོགས་པའི་ས་གསུམ་པའི་བཟོད་པའི་ཉམས་ལེན་ལ་འགོད་པ་གཉིས་བསྡོམས་
པ་གཅིག་དང་། ཆོས་ཐམས་ཅད་དོན་དམ་པར་དམིགས་པ་མེད་པར་རྟོགས་པའི་ས་
བཞི་པ་ལྔ་པ་དྲུག་པ་གསུམ་ལ་འགོད་པའི་འཕྲིན་ལས་གཅིག་དང་། ལུས་ཅན་རྣམས་
ནི་ཡོངས་སུ་སྨིན་པར་མཛད་པའི་ས་བདུན་པའི་ཐབས་མཁས་ལ་འགོད་པའི་འཕྲིན་
ལས་གཅིག་སྟེ། དེ་ལྟར་ཚོགས་ལམ་ནས་ས་བདུན་པའི་བར་ལ་རིམ་བཞིན་འགོད་
པའི་འཕྲིན་ལས་བཅུ་གཅིག་དང་། ས་བརྒྱད་པའི་བྱང་ཆུབ་སེམས་དཔའི་ལམ་ཉན་
རང་གི་ལམ་ཤེས་ལ་འགོད་པ་དང༌། བདེན་པར་མངོན་པར་ཞེན་པ་མངོན་གྱུར་བ་
ཟློག་པའི་ས་བརྒྱད་པ་ལ་དང་། སངས་རྒྱས་དཀོན་མཆོག་བཏགས་པ་བའི་བྱང་ཆུབ་
ཐོབ་པའི་ས་བརྒྱད་པ་ལ་དང་། གང་དུ་འཚང་རྒྱ་བའི་སངས་རྒྱས་ཀྱི་ཞིང་རྣམ་པར་



24E
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
དག་པའི་ས་བརྒྱད་པ་ལ་འགོད་པ་སྟེ་བཞི་དང་། ཐེག་དམན་དུ་མི་ལྟུང་བར་འཚང་རྒྱ་
བར་ངེས་པའི་ས་དགུ་པ་ལ་དང༌། སེམས་ཅན་གྱི་དོན་ནི་ཚད་མེད་པ་སྒྲུབ་པའི་ས་
དགུ་པ་ལ་འགོད་པ་གཉིས་དང་། དགེ་བའི་བཤེས་གཉེན་སངས་རྒྱས་བསྟེན་ནས།
དེ་ལ་ཉན་པ་སོགས་ཀྱི་ཡོན་ཏན་དང༌། བྱང་ཆུབ་ཀྱི་ཡན་ལག་སྒྲུབ་པའི་ས་བཅུ་པ་
ལ་དང༌། ལས་ཕྲ་རགས་རྣམས་ནི་ཆུད་མི་ཟ་བར་རྟོགས་པའི་དེ་ལ་དང་། བདེན་བཞི་
རྟོགས་པར་མངོན་སུམ་དུ་མཐོང་བའི་དེ་ལ་དང་། ཕུང་པོ་གཙང་བདེ་རྟག་བདག་ཏུ་
འཛིན་པའི་ཕྱིན་ཅི་ལོག་ནི་སྤངས་པའི་དེ་ལ་དང༌། ཕྱིན་ཅི་ལོག་བཞི་པོ་དེ་བསྐྱེད་
པའི་གཞི་སྟེ་རྒྱུ་བདེན་འཛིན་མེད་པའི་ཚུལ་ལ་དང་། ཆོས་ཐམས་ཅད་བདེན་སྟོང་
མཉམ་པ་ཉིད་དུ་རྟོགས་པའི་རྣམ་བྱང་རྫོགས་པའི་དེ་ལ་དང༌། བྱང་ཆུབ་ཀྱི་རྒྱུ་ཚོགས་
གཉིས་རྫོགས་པའི་དེ་ལ་དང་། འདུས་བྱས་འཁོར་བ་དང་འདུས་མ་བྱས་མྱ་ངན་ལས་
འདས་པ་ལ་དོན་དམ་པར་ཐ་དད་དུ་ཡོངས་སུ་མི་ཤེས་པར་མངོན་སུམ་དུ་རྟོགས་
པའི་ས་བཅུ་པ་ལ་འགོད་པའི་འཕྲིན་ལས་དགུ་སྟེ། དག་ས་ལ་འགོད་པའི་འཕྲིན་ལས་
བཅོ་ལྔ་ཡོད་པའི་ཕྱིར། གཉིས་པ་ཡོད་དེ་ལམ་གྱི་འབྲས་བུ་ལ་བཀོད་པ་སངས་རྒྱས་
འཕགས་པ་རང་རྒྱུད་ཀྱིས་བསྡུས་པའི་རྣམ་དཀར་གྱི་ཡོན་ཏན་རྣམས་དེ་ཡིན་པའི་
ཕྱིར། ས་མཚམས་ལམ་མ་ཞུགས་ནས་སངས་རྒྱས་ཀྱི་སའི་བར་དུ་ཡོད། །
འདི་དག་གི་སྐབས་སུ་མཐའ་དཔྱད་པ་ལ་ཁོ་ན་རེ། འཕགས་པ་གྲོལ་སྡེས།
སངས་རྒྱས་ཀྱི་སྐུ་ལ་སྐུ་བཞིར་གྲངས་ངེས་པ་བཞེད་པར་ཐལ། སློབ་དཔོན་སེངྒེ་
བཟང་པོས། སངས་རྒྱས་ཀྱི་སྐུ་ལ་སྐུ་བཞིར་གྲངས་ངེས་པར་བཞེད་པའི་ཕྱིར་ན་
མ་ཁྱབ། རྟགས་གྲུབ་ཅིང་། འདོད་མི་ནུས་ཏེ། ཡོངས་སུ་གྲགས་པ་ལྟར་ཁས་ལེན་
རིགས་པའི་ཕྱིར། གཞན་ཡང་། སྟོང་ཉིད་རྟོགས་པའི་རྣམ་མཁྱེན་ཆོས་ཅན། ཡང་
དག་ཀུན་རྫོབ་མ་ཡིན་པར་ཐལ། ཕྱིན་ཅི་མ་ལོག་པའི་ཡོངས་གྲུབ་ཡིན་པའི་ཕྱིར།
མ་གྲུབ་ན། དེར་ཐལ། སྟོང་ཉིད་མངོན་སུམ་དུ་རྟོགས་པའི་མཁྱེན་པ་ཡིན་པའི་ཕྱིར།
རྟགས་སླ། ཟེར་ན་རྩ་བར་མ་ཁྱབ། རྩ་བར་འདོད་མི་ནུས་ཏེ། ཤེས་པ་ཡིན་པའི་ཕྱིར།



སྐབས་བརྒྱད་བའི་རྣམ་བཤད།
243
ཁྱབ་སྟེ་ཡུལ་ཅན་ལ་ཡང་ལོག་གི་ཁྱད་པར་མི་འབྱེད་པའི་ཕྱིར། དེར་ཐལ། ཐ་སྙད་
དུ་རང་གི་མཚན་ཉིད་ཀྱིས་གྲུབ་པ་ཡོད་པའི་ཕྱིར། རྟགས་གྲུབ་སྟེ། མཁས་གྲུབ་སྨྲ་
བའི་ཉི་མས་སྟོང་ཐུན་ལས། དེ་ཡང་ཡང་དག་ཀུན་རྫོབ་དང་། རྫས་གྲུབ་ཀྱི་དངོས་པོ་
ཁས་བླང་ཕྱིན་ཆད། རྒོལ་བ་རྟོག་ལྡན་ཡིན་ན་ཐ་སྙད་དུ་དངོས་པོ་རང་གི་མཚན་ཉིད་
ཀྱིས་གྲུབ་པ་ཁས་ལེན་པ་ལས་འོས་མེད་དོ་ཞེས་གསུངས་པའི་ཕྱིར། གཞན་ཡང་།
གང་ཟག་གཞན་དང་མ་འདྲེས་པའི་སངས་རྒྱས་ཀྱི་ཆོས་མ་འདྲེས་པའི་སངས་རྒྱས་
ཀྱི་ཆོས་ལ་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་པོ་གང་རུང་གིས་ཁྱབ་པར་
ཐལ༑ སངས་རྒྱས་ཀྱི་ཆོས་མ་འདྲེས་པ་དེ་ལ་བཅོ་བརྒྱད་དུ་ཕྱེ་རིགས་པའི་ཕྱིར་ན་མ་
ཁྱབ། མ་གྲུབ་ན། དེར་ཐལ། སྐབས་བཞི་པ་དང་བརྒྱད་པ་གཉིས་ཀར་དེར་ལྟར་ཕྱེ་
བར་བཤད་པའི་ཕྱིར། རྩ་བར་འདོད་ན། སངས་རྒྱས་ཀྱི་མཚན་བཟང་པོ་སུམ་ཅུ་རྩ་
གཉིས་ཆོས་ཅན། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་པོ་གང་རུང་ཡིན་པར་
ཐལ༑ སངས་རྒྱས་ཀྱི་ཆོས་མ་འདྲེས་པ་ཡིན་པའི་ཕྱིར། རྟགས་གྲུབ་སྟེ། བྱང་ས་ལས།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་བཞི་བཅུ་ཡོད་དེ། སྐྱེས་བུ་ཆེན་པོའི་
མཚན་སུམ་ཅུ་རྩ་གཉིས་དང་། དཔེ་བྱད་བརྒྱད་ཅུ་དང༌། ཞེས་གསུངས་པའི་ཕྱིར།
གཞན་ཡང་། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན། མི་རྟག་པ་
ཡིན་པར་ཐལ། རེས་འགའ་པ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། རེས་
འགའ་པ་ལ་འདུས་བྱས་རེས་འགའ་པ་དང་། འདུས་མ་བྱས་རེས་འགའ་པ་གཉིས་
སུ་ཡོད་པའི་ཕྱིར། རྟགས་གྲུབ་སྟེ། རྒྱལ་ཚབ་རྗེའི་རྣམ་བཤད་ལས། དངོས་པོ་རེས་
འགའ་པ་དང་འདུས་མ་བྱས་རེས་འགའ་པའི་ཁྱད་པར་མ་ཕྱེད་པས་ནོངས་སོ། །ཞེས་
གསུངས་པའི་ཕྱིར། གཞན་ཡང་། ངོ་བོ་ཉིད་སྐུ་ཆོས་ཅན། ཡོན་ཏན་མཐར་ཐུག་མ་
ཡིན་པར་ཐལ། ལུང་མ་བསྟན་ཡིན་པའི་ཕྱིར་ན་མ་ཁྱབ། དེར་ཐལ། འདུས་མ་བྱས་
ཡིན་པའི་ཕྱིར། རྩ་བར་འདོད་མི་ནུས་ཏེ། རྣམ་བཤད་སྙིང་པོ་རྒྱན་ལས། ངོ་བོ་ཉིད་
སྐུ་སངས་རྒྱས་མཚན་ཉིད་པ་མ་ཡིན་པར་སྨྲ་བ་ནི། སྡིག་པ་བས་ཀྱང་ཆེས་སྡིག་སྟེ།



244
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ཞེས་གསུངས་པའི་ཕྱིར། གཞན་ཡང་། རང་བཞིན་རྣམ་དག་གི་ཆར་གྱུར་པའི་ངོ་བོ་
ཉིད་སྐུ་ཆོས་ཅན། ཁྱོད་མངོན་སུམ་དུ་རྟོགས་པའི་བྱང་སེམས་འཕགས་པ་ཡོད་པར་
ཐལ༑ ཁྱོད་གནས་ལུགས་མཐར་ཐུག་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་
སངས་རྒྱས་འཕགས་པ་ཁོ་ནའི་མངོན་སུམ་གྱི་སྤྱོད་ཡུལ་མ་ཡིན་པར་ཐལ། ཁྱོད་
མངོན་སུམ་དུ་རྟོགས་པའི་བྱང་སེམས་འཕགས་པ་ཡོད་པའི་ཕྱིར། རྟགས་དངོས་སུ་
ཁས༑ འདོད་མི་ནུས་པར་ཐལ། ཆོས་སྐུ་དེ། སངས་རྒྱས་འཕགས་པ་ནང་ཕན་ཚུན་
གྱི་མངོན་སུམ་གྱི་སྤྱོད་ཡུལ་དང་། ལོངས་སྐུ་དེ། བྱང་སེམས་འཕགས་པ་ཡན་ཆད་
ཀྱི་མངོན་སུམ་གྱི་སྤྱོད་ཡུལ་དང༌། སྤྲུལ་སྐུ་དེ་ལས་སྒྲིབ་རགས་པ་དག་པའི་སོ་སོ་
སྐྱེ་བོ་ཡན་ཆད་ཀྱི་མངོན་སུམ་གྱི་སྤྱོད་ཡུལ་ཡིན་པའི་ཕྱིར་ན་མ་ཁྱབ། དེར་ཐལ། སྐུ་
གསུམ་པོ་དེ་ལ་ནང་གསེས་ཀྱི་ཕྲ་རགས་ཀྱི་ཁྱད་པར་ཡོད་པའི་ཕྱིར། རྟགས་སླ། །
ཡང་ཁ་ཅིག་ན་རེ། ལོངས་སྐུའི་འཁོར་དུ་བྱུང་བའི་སྐུ་དངོས་ཀྱི་གདུལ་བྱ་
ཡིན་ན། ས་བཅུ་པ་བ་ཡིན་དགོས་པར་ཐལ། ལོངས་སྐུ་དེ་འཁོར་ངེས་པ་བྱང་སེམས་
འཕགས་པ་ཤ་སྟག་གིས་བསྐོར་བ་ཡིན་པའི་ཕྱིར་ཟེར་ན་མ་ཁྱབ། འདོད་མི་ནུས་
པར་ཐལ། དེའི་འཁོར་དུ་བྱུང་བའི་བྱང་སེམས་ས་དང་པོ་བ་ཡོད་པའི་ཕྱིར། མ་གྲུབ་
ན༑ དེར་ཐལ། དེའི་འཁོར་དུ་བྱུང་བའི་བྱང་སེམས་ས་དང་པོ་བ་ནས་བཅུ་པ་བའི་བར་
རེ་རེ་ནས་ཡོད་པའི་ཕྱིར། རྟགས་གྲུབ་སྟེ། ཀུན་མཁྱེན་ཙོང་ཁ་པ་ཆེན་པོའི་ལེགས་
བཤད་གསེར་ཕྲེང་ལས། སློབ་དཔོན་གྱི་བཞེད་པ་ཡང་། ས་བཅུ་ཀ་ལ་གནས་པ་
ཡིན་ཞེས་དང༌། དཔལ་ལྡན་ཟླ་བ་གྲགས་པའི་སྐྱབས་འགྲོ་བདུན་ཅུ་པ་ལས། ས་
བཅུ་ལ་ནི་གནས་རྣམས་ཀྱིས། །དེ་ལྟ་བུ་ཡི་སྐུར་གཟིགས་སོ། །ཞེས་གསུངས་པའི་
ཕྱིར། གཞན་ཡང་། ལོངས་སྐུའི་གོ་འཕང་མངོན་དུ་བྱེད་ཁ་མའི་གང་ཟག་ཡིན་ན།
འོག་མིན་རྟེན་ཅན་ཡིན་པས་མ་ཁྱབ་པར་ཐལ། གཟུགས་ཁམས་དང་འདོད་ཁམས་
སུ་དེའི་སྤྲུལ་པ་དུ་མ་ཡོད་པའི་ཕྱིར་ཟེར་ན་མ་ཁྱབ། གཞན་ཡང་། ལོངས་སྐུའི་ཞིང་
འོག་མིན་སྟུག་པོ་བཀོད་པ་ཆོས་ཅན། གཟུགས་ཁམས་གནས་རིགས་བཅུ་བདུན་



སྐབས་བརྒྱད་བའི་རྣམ་བཤད།
45
གྱི་ནང་ཚན་གྱི་འོག་མིན་ཡིན་པར་ཐལ། འོག་མིན་གྱི་ཞིང་ཡིན་པའི་ཕྱིར་ན་མ་ཁྱབ།
རྟགས་གྲུབ་སྟེ། གནས་རིགས་བཅུ་བདུན་གྱི་གནས་ལས་ཐ་དད་པའི་འོག་མིན་གྱི་
ཞིང་ཁམས་ཡོད་པའི་ཕྱིར། རྟགས་གྲུབ་སྟེ། རྟོག་གེ་འབར་བ་ལས། སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སྟེང་ན། འོག་མིན་ཞེས་བྱ་བའི་གཞལ་
ཡས་ཁང༌། ཞེས་གསུངས་པའི་ཕྱིར། གཞན་ཡང་། ཡེ་ཤེས་ཆོས་སྐུ་ཆོས་ཅན། ཁྱོད་
མངོན་སུམ་དུ་རྟོགས་པའི་བྱང་སེམས་འཕགས་པ་ཡོད་པར་ཐལ། ལོངས་སྐུ་མངོན་
སུམ་དུ་རྟོགས་པའི་བྱང་སེམས་འཕགས་པ་ཡོད་པའི་ཕྱིར་ན་མ་ཁྱབ། འདོད་ན། ཡེ་
ཤེས་ཆོས་སྐུ་ཆོས་ཅན། ཁྱོད་མངོན་སུམ་དུ་རྟོགས་པའི་བྱང་སེམས་འཕགས་པ་
མེད་པར་ཐལ། ཁྱོད་མངོན་སུམ་དུ་རྟོགས་པའི་སེམས་ཅན་མེད་པའི་ཕྱིར། རྟགས་
གྲུབ་སྟེ། དབུ་མ་སྙིང་པོ་ལས། འདི་ལ་ཚིག་དག་ལྡོག་འགྱུར་ཞིང་། །འདི་ནི་སེམས་
ཀྱི་སྤྱོད་ཡུལ་མིན། །ཞེས་གསུངས་པའི་ཕྱིར། གཞན་ཡང་། སངས་རྒྱས་འཕགས་པ་
ལ་མེ་ལོང་ནང་གི་བྱད་བཞིན་གྱི་གཟུགས་བརྙན་བྱད་བཞིན་དུ་སྣང་བ་ཡོད་པར་ཐལ།
སངས་རྒྱས་འཕགས་པ་ལ་མེ་ལོང་ནང་གི་བྱད་བཞིན་གྱི་གཟུགས་བརྙན་མེ་ལོང་
ནང་གི་བྱད་བཞིན་གྱི་གཟུགས་བརྙན་དུ་སྣང་བ་ཡོད་པའི་ཕྱིར་ན་མ་ཁྱབ། འདོད་མི་
ནུས་ཏེ། སངས་རྒྱས་འཕགས་པ་ལ་འཁྲུལ་སྣང་མེད་པའི་ཕྱིར། རྟགས་གྲུབ་སྟེ། དབུ་
མ་བདེན་གཉིས་ལས། ཉེས་པ་ཀུན་གྱི་ས་མ་ཡིན། །ཡོན་ཏན་རྒྱ་མཚོ་ཀུན་གྱི་ས། །
ཞེས་གསུངས་པའི་ཕྱིར། །
གཞན་ཡང་། ལོངས་སྐུ་བཞུགས་པའི་གནས་འོག་མིན་ཆོས་ཅན། གནས་
གཙང་ལྔའི་ནང་ཚན་གྱི་འོག་མིན་ཡིན་པར་ཐལ། འོག་མིན་སྟུག་པོ་བཀོད་པའི་ཞིང་
ཡིན་པའི་ཕྱིར་ན་མ་ཁྱབ། དེར་ཐལ། ལོངས་སྐུའི་གནས་འོག་མིན་དེ། གནས་གཙང་
ལྔའི་སྟེང་གི་གནས་རིགས་བཅོ་བརྒྱད་པའི་འོག་མིན་ལ་བྱེད་རིགས་པའི་ཕྱིར།
རྟགས་གྲུབ་སྟེ། ཀུན་མཁྱེན་གོང་མ་ངག་དབང་བརྩོན་འགྲུས་དཔལ་བཟང་པོས།
ཕར་ཕྱིན་སྐབས་བརྒྱད་པའི་ཡིག་ཆ་ལས། གནས་གཙང་ལྔ་སྤངས་སྟེ། དེའི་སྟེང་གི་



45
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གནས་རིགས་བཅོ་བརྒྱད་པ་དབང་ཕྱུག་ཆེན་པོའི་གནས་སུ་སངས་རྒྱས་པའི་ཕྱིར།
ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། མི་གཡོ་བའི་རྒྱུད་ལས། གཙང་
མའི་གནས་ནི་རབ་སྤངས་ནས། །འོག་མིན་སྟུག་པོ་ཉམས་དགའ་བར། །ཡང་དག་
སངས་རྒྱས་དེར་སངས་རྒྱས། །སྤྲུལ་པ་པོ་ཞིག་འདིར་འཚང་རྒྱ། །ཞེས་གསུངས་
པའི་ཕྱིར། ལོངས་སྐུ་དེ་གཟུགས་ཁམས་སུ་སངས་མ་རྒྱས་པར་ཐལ། དེ་གཟུགས་
ཁམས་གནས་རིགས་བཅུ་བདུན་པོ་གང་རུང་ལ་སངས་མ་རྒྱས་པའི་ཕྱིར་ན་མ་ཁྱབ།
ངོ་བོ་ཉིད་སྐུ་ཆོས་ཅན། ཆོས་ཐམས་ཅད་མངོན་སུམ་དུ་རྟོགས་པའི་ཡེ་ཤེས་ཡིན་
པར་ཐལ། ཆོས་སྐུ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། ཡེ་ཤེས་ཆོས་
སྐུ་དང་། ངོ་བོ་ཉིད་སྐུ་གཉིས་ཀ་ཆོས་སྐུ་ཡིན་པའི་ཕྱིར། རྟགས་གྲུབ་སྟེ། སློབ་དཔོན་
དབྱིག་གཉེན་གྱིས། དེ་ལ་ཆོས་ཀྱི་སྐུ་ནི་རྣམ་པ་གཉིས་ཏེ། འདུས་བྱས་པ་དང་།
འདུས་མ་བྱས་པའོ། །ཞེས་གསུངས་པའི་ཕྱིར། གཞན་ཡང་། ཁོ་ན་རེ། གསེར་དང་
ས་ཕལ་པའི་གཞི་མཐུན་ཡོད་པར་ཐལ། ས་གསེར་དུ་སྒྱུར་བར་བྱེད་པའི་འཕགས་
རྒྱུད་ཀྱི་ཟད་པར་གྱི་ཏིང་ངེ་འཛིན་ཡོད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ།
ས་བྱ་བ་བྱེད་ནུས་ཀྱི་གསེར་དངོས་གནས་པར་སྒྱུར་བར་བྱེད་པའི་ཟད་པར་གྱི་ཏིང་
ངེ་འཛིན་ཡོད་པའི་ཕྱིར། རྟགས་གྲུབ་སྟེ། སའི་དངོས་གཞི་ལས། ཇི་སྲིད་ཀྱི་བར་དུ་
བསྒྱུར་བ་དེ་ཁོ་ན་བཞིན་དུ་དེར་གྱུར་ཏེ། གསེར་ལ་སོགས་པ་དེ་དག་གིས་ཀྱང་བྱ་བ་
བྱེད་ནུས་སོ། །ཞེས་གསུངས་པའི་ཕྱིར། གཞན་ཡང་། ས་གཞི་ཐམས་ཅད་ཀེང་རུས་
ཀྱིས་ཁྱབ་པ་ཡོད་པར་ཐལ། ས་གཞི་ཐམས་ཅད་ཀེང་རུས་ཀྱིས་ཁྱབ་པར་སྣང་བའི་
བྱང་སེམས་འཕགས་པའི་རྒྱུད་ཀྱི་མི་སྡུག་པ་སྒོམ་པའི་ཏིང་ངེ་འཛིན་ཡོད་པའི་ཕྱིར་
ན་མ་ཁྱབ། མ་གྲུབ་ན། དེར་ཐལ། དཔལ་ལྡན་ཟླ་བས། རྣལ་འབྱོར་པ་ཡི་བླ་མའི་མན་
ངག་གིས། །ཀེང་རུས་ཀྱིས་གང་ས་གཞི་མཐོང་བ་དག །ཅེས་གསུངས་པའི་ཕྱིར།
གཞན་ཡང་། སྟོན་པ་ཤཱཀྱ་ཐུབ་པ་ཆོས་ཅན། སྐྱེ་བ་སྤྲུལ་སྐུ་ཡིན་པར་ཐལ།
སྐྱེ་བ་མངོན་པར་སྐྱེ་བའི་མཛད་པ་མཛད་པ་པོའི་གང་ཟག་ཡིན་པའི་ཕྱིར་ན་མ་ཁྱབ།



སྐབས་བརྒྱད་བའི་རྣམ་བཤད།
247
མ་གྲུབ་ན། དེར་ཐལ། མཛད་པ་བཅུ་གཉིས་མཛད་པ་པོའི་གང་ཟག་ཡིན་པའི་ཕྱིར།
རྟགས་གྲུབ་སྟེ། རྒྱུད་བླ་མ་ལས། ཆོས་ཀྱི་སྐུ་ལས་མ་གཡོས་པར། །སྤྲུལ་པའི་རང་
བཞིན་སྣ་ཚོགས་ཀྱིས། །སྐྱེ་བར་མངོན་པར་སྐྱེ་བ་དང༌། །ཞེས་སོགས་གསུངས་
པའི་ཕྱིར། གཞན་ཡང་། མཛད་པ་བཅུ་གཉིས་ཆོས་ཅན། ཁྱོད་གང་རུང་མཛད་པ་
པོའི་གང་ཟག་ཡིན་ན། མཆོག་གི་སྤྲུལ་སྐུ་ཡིན་དགོས་པར་ཐལ། ཁྱོད་མཆོག་གི་
སྤྲུལ་སྐུའི་མཛད་པ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། མངོན་པ་ཀུན་བཏུས་
ལས༑ འདི་རྣམས་གང་ཟག་གང་ཡང་རུང་བའི་དབང་དུ་བྱས་པ་མ་ཡིན་གྱིས་མཆོག་
གི་སྤྲུལ་སྐུའི་དབང་དུ་བྱས་པའོ། །ཞེས་གསུངས་པའི་ཕྱིར། འདོད་མི་ནུས་ཏེ། ལྷའི་
བུ་དམ་པ་ཏོག་དཀར་པོ་དེ། སྐྱེ་བ་མངོན་པར་སྐྱེ་བའི་མཛད་པ་ལ་གནས་པའི་གང་
ཟག་ཡིན་པའི་ཕྱིར། ཁོ་ན་རེ། སྦྱིན་པ་དང་ཚུལ་ཁྲིམས་ཀྱི་གཞི་མཐུན་ཡོད་པར་ཐལ།
ཕར་ཕྱིན་བཅུ་པོ་གང་རུང་ཡིན་ན་རྣམ་མཁྱེན་ཡིན་དགོས་པའི་ཕྱིར་ན་མ་ཁྱབ། དེར་
ཐལ༑ སློབ་ལམ་ན་ཕར་ཕྱིན་མེད་པའི་ཕྱིར། རྟགས་གོང་དུ་བསྒྲུབས་ཟིན། རྩ་བར་
འདོད་ན། གཏོང་སེམས་དང་སྤོང་སེམས་ཀྱི་གཞི་མཐུན་ཡོད་པར་ཐལ། འདོད་པའི་
ཕྱིར། འདོད་ན། འཕེན་བྱེད་ཀྱི་ལས་དང་རྫོགས་བྱེད་ཀྱི་ལས་ཀྱི་གཞུ་མཐུན་ཡོད་
པར་ཐལ། འདོད་པའི་ཕྱིར། འདོད་ན་སླ། གཞན་ཡང་། སྐྱེས་བུ་ལྷས་བྱིན་གྱི་མིག་
ཤེས་ལ་སྟོན་པ་སངས་རྒྱས་ཀྱི་གཟུགས་སྐུ་ཡིད་མི་འོང་དུ་སྣང་བ་ཡོད་པར་ཐལ།
མཆོག་གི་སྤྲུལ་སྐུ་མཐོང་བ་ལ་ལས་སྒྲིབ་རགས་པ་དག་པའི་སོ་སོ་སྐྱེ་བོ་ཡན་ཆད་
འཇོག་དགོས་པའི་ཕྱིར་ན་མ་ཁྱབ། འདོད་མི་ནུས་ཏེ། དཀོན་མཆོག་རྗེས་དྲན་གྱི་
མདོ་ལས། མཐོང་ན་མི་མཐུན་པ་མེད་པ་ཞེས་སོགས་གསུངས་པའི་ཕྱིར། གཞན་
ཡང་༑ ཁོ་ན་རེ། སངས་རྒྱས་འཕགས་པའི་རྒྱུད་ཀྱི་འགོག་པའི་སྙོམས་འཇུག་དེ། ཡེ་
ཤེས་ཆོས་སྐུ་ཡིན་པར་ཐལ། མཐར་གྱིས་གནས་པའི་སྙོམས་པར་འཇུག་པ་དགུ་
ཡོད་པའི་ཕྱིར་ན་མ་ཁྱབ། དེར་ཐལ། སངས་རྒྱས་འཕགས་པའི་རྒྱུད་ཀྱི་ཡེ་ཤེས་ཆོས་
སྐུ་དེ་ལ། འགོག་པ་ལ་སྙོམས་པར་འཇུག་ནུས་པའི་ཡེ་ཤེས་ཞིག་ཡོད་པའི་ཕྱིར།



24g
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
རྟགས་གྲུབ་སྟེ། རྩ་བར། སྙོམས་འཇུག་དགུ་ཡི་བདག་ཉིད་དང༌། །ཞེས་གསུངས་
པའི་ཕྱིར། རྩ་བར་འདོད་མི་ནུས་ཏེ། འགོག་པའི་སྙོམས་འཇུག་ཡིན་ན། སེམས་མེད་
སྙོམས་འཇུག་ཡིན་དགོས་པའི་ཕྱིར། གཞན་ཡང་། ལོངས་སྐུའི་རྒྱུད་ཀྱི་གདགས་
གཞི་ཡིད་ཀྱི་རྣམ་ཤེས་ཆོས་ཅན། ལོངས་སྐུ་ཡིན་པར་ཐལ། ལོངས་སྐུའི་ང་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། དེ་གང་ཟག་ཡིན་པའི་ཕྱིར། རྟགས་བསྒྲུབས་
ཟིན། རྩ་བར་འདོད་ན། དེ་ཆོས་ཅན། འཁོར་ངེས་པ་བྱང་སེམས་འཕགས་པ་ཤ་སྟག་
གིས་བསྐོར་བར་ཐལ། འདོད་པའི་ཕྱིར། འདོད་ན། དེའི་འཁོར་ཡིན་ན་བྱང་སེམས་
འཕགས་པ་ཡིན་དགོས་པར་ཐལ། འདོད་པའི་ཕྱིར། འདོད་ན། རང་གི་རྒྱུད་ཀྱི་
གདགས་གཞི་ཡིད་ཀྱི་རྣམ་པར་ཤེས་པའི་འཁོར་དུ་བྱུང་བའི་ཚོར་བ་ཆོས་ཅན། བྱང་
སེམས་འཕགས་པ་ཡིན་པར་ཐལ། དེའི་འཁོར་ཡིན་པའི་ཕྱིར། ཁྱབ་པ་ཁས། འདོད་
མི་ནུས་ཏེ། སེམས་བྱུང་ཡིན་པའི་ཕྱིར། གཞན་ཡང་། ཁ་ཟས་རོ་མི་ཞིམ་པ་དང་། རོ་
ཞིམ་པའི་གཞི་མཐུན་ཡོད་པར་ཐལ། སངས་རྒྱས་འཕགས་པའི་རྒྱུད་ཀྱི་ལྗགས་ཤེས་
ལ་རོ་མི་ཞིམ་པ་རོ་ཞིམ་པར་སྣང་བའི་སངས་རྒྱས་ཀྱི་མཚན་བཟང་ཡོད་པའི་ཕྱིར་ན་
མ་ཁྱབ། མ་གྲུབ་ན། དེར་ཐལ། དེ་འདྲའི་མཚན་བཟང་དེ་མཚན་བཟང་སོ་གཉིས་ཀྱི་
ནང་ཚན་ཡིན་པའི་ཕྱིར། རྟགས་གྲུབ་སྟེ། རྒྱན་རྩ་བ་ལས། འདི་ལ་རོ་མི་ཞིམ་པའང་
རོ་མཆོག་སྣང་། །ཞེས་གསུངས་པའི་ཕྱིར། རྩ་བར་འདོད་མི་ནུས་པར་ཐལ། གང་
ཟག་ཕལ་པའི་ལྕེ་ཤེས་ཀྱིས་མྱང་ན་རོ་མི་མངར་བ་གང་ཞིག སངས་རྒྱས་འཕགས་
པའི་ལྗགས་ཤེས་ཀྱིས་མྱང་ན་རོ་མངར་བའི་རང་བཞིན་དུ་འགྱུར་བའི་ཕྱིར། མ་གྲུབ་
ན༑ དེར་ཐལ། མི་གཙང་བའི་འདམ་རྫབ་སངས་རྒྱས་ཀྱི་རྫུ་འཕྲུལ་གྱིས་ཁ་ཟས་ཕུན་
སུམ་ཚོགས་པ་སོགས་སུ་བསྒྱུར་བ་ཡོད་པའི་ཕྱིར། རྟགས་སྒྱུ་མ་མཁན་བཟང་པོའི་
བྱུང་བ་ལས་ཤེས་སོ། །གཞན་ཡང་། སངས་རྒྱས་འཕགས་པ་སེམས་ཅན་དུ་འགྱུར་
བ་ཡོད་པར་ཐལ། སངས་རྒྱས་འཕགས་པ་སེམས་ཅན་དུ་གྱུར་པའི་དུས་ཡོད་པའི་
ཕྱིར་ན་མ་ཁྱབ། མ་གྲུབ་ན། དེར་ཐལ། སྟོན་པ་ཤཱཀྱ་ཐུབ་པ་རྒྱལ་པོ་ང་ལས་ནུས་སུ་



སྐབས་བརྒྱད་བའི་རྣམ་བཤད།
249
གྱུར་པ་ཡོད་པའི་ཕྱིར། རྟགས་གྲུབ་སྟེ། མདོ་ལས། དེའི་ཚེ་དེའི་དུས་ན་ང་རྒྱལ་པོ་
ང་ལས་ནུས་སུ་གྱུར་ཏོ་ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། སངས་
རྒྱས་འཕགས་པ་སྤངས་རྟོགས་ལས་ཉམས་པ་མེད་པའི་ཕྱིར། །
གཞན་ཡང་། སངས་རྒྱས་འཕགས་པ་ཆོས་ཅན། ཁྱོད་ཀྱི་ཐུགས་རྒྱུད་ལ་ངའོ་
སྙམ་པའི་བློ་མེད་པར་ཐལ། དེ་ངར་འཛིན་ལྷན་སྐྱེས་སྤངས་པའི་གང་ཟག་ཡིན་པའི་
ཕྱིར་ན་མ་ཁྱབ། རྟགས་གྲུབ་སྟེ། དབུ་མ་འཇུག་པ་ལས། འཇིག་ཚོགས་ལྟ་དང་བྲལ་
ཡང་སངས་རྒྱས་ཀྱིས། །ཇི་ལྟར་ང་དང་ང་ཡིར་བསྟན་པ་ལྟར། །ཞེས་གསུངས་པའི་
ཕྱིར། རྩ་བར་འདོད་ན། སངས་རྒྱས་འཕགས་པའི་རྒྱུད་ལ་ངའོ་སྙམ་པའི་བློ་ཡོད་པར་
ཐལ༑ སྟོན་པ་སངས་རྒྱས་ཀྱི་ཐུགས་རྒྱུད་ལ། ང་ནི་མི་འཇིགས་པ་བཞི་དམ་བཅའ་བ་
པོའི་གང་ཟག་ཡིན་ནོ་སྙམ་པའི་བློ་ཡོད་པའི་ཕྱིར། རྟགས་གྲུབ་སྟེ། མདོ་ལས། ས་ཆེན་
འདི་ལ་གོམ་པ་བདུན་བོར་ཏེ། ། ང་ནི་འཇིག་རྟེན་འདི་ན་མཆོག་ཅེས་གསུངས། །ཞེས་
གསུངས་པའི་ཕྱིར། གཞན་ཡང་། ང་དང་བདག་དང་གང་ཟག་གསུམ་དོན་གཅིག་
ཡིན་བྱས་པ་ལ། ཁོ་ན་རེ། སངས་རྒྱས་འཕགས་པའི་རྒྱུད་ཀྱི་གདགས་གཞི་ཡིད་ཀྱི་
རྣམ་པར་ཤེས་པ་ཆོས་ཅན། གང་ཟག་གི་བདག་ཡིན་པར་ཐལ། གང་ཟག་དང་བདག་
གི་གཞི་མཐུན་ཡིན་པའི་ཕྱིར་ཟེར་ན་འགལ་ཁྱབ། མ་གྲུབ་ན། གང་ཟག་གི་མཚན་
གཞི་ཡིན་པའི་ཕྱིར། རྟགས་སྔར་བསྒྲུབས་ཟིན། རྩ་བར་འདོད་མི་ནུས་ཏེ། ཁྱོད་ཐ་
སྙད་དུ་ཡོད་པའི་ཕྱིར། དེར་ཐལ། མཐར་ཐུག་གི་སྐྱབས་ཡིན་པའི་ཕྱིར། རྟགས་
གྲུབ་སྟེ། རྒྱལ་ཚབ་བྱམས་པ་མགོན་པོས། དམ་པའི་དོན་དུ་འགྲོ་བ་ཡི། །སྐྱབས་
ནི་སངས་རྒྱས་ཉག་གཅིག་སྟེ། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་
ཡི་མཐར་ཐུག་པའོ། །ཞེས་གསུངས་པའི་ཕྱིར། གཞན་ཡང་། གདུལ་བྱ་སོ་སྐྱེ་ལ་
དངོས་སུ་སྣང་བའི་གཟུགས་སྐུ་དེ་གཟུགས་སྐུ་མ་ཡིན་པར་ཐལ། བཻཌཱུརྱའི་ས་གཞི་
ལ་བརྒྱ་བྱིན་གྱི་གཟུགས་བརྙན་དུ་སྣང་བའི་གཟུགས་བརྙན་དེ་བརྒྱ་བྱིན་མ་ཡིན་པའི་
ཕྱིར་ན་མ་ཁྱབ། རྟགས་གྲུབ་སྟེ། རྒྱུད་བླ་མ་ལས། ཇི་ལྟར་བཻཌཱུར་ས་གཞི་གཙང་བ་



50
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
ལ༑ ༑ལྷ་དབང་ལུས་ཀྱི་གཟུགས་བརྙན་སྣང་བ་ལྟར། །དེ་བཞིན་འགྲོ་སེམས་ས་གཞི་
གཙང་མ་ལ། །ཐུབ་པའི་དབང་པོའི་སྐུ་ཡི་གཟུགས་བརྙན་ཤར། །ཞེས་གསུངས་པའི་
ཕྱིར། གཞན་ཡང་། བུམ་པ་ཆོས་ཅན། ཇི་ལྟ་བ་རྟོགས་པའི་རྣམ་མཁྱེན་གྱི་གཞལ་
བྱ་མ་ཡིན་པར་ཐལ། ཇི་ལྟ་བ་རྟོགས་པའི་རྣམ་མཁྱེན་གྱིས་ཇི་ལྟ་བ་གཟིགས་པའི་
གཟིགས་ངོར་མེད་པའི་ཕྱིར་ན་མ་ཁྱབ། དེར་ཐལ། ཀུན་རྫོབ་བདེན་པ་ཡིན་པའི་ཕྱིར།
དེར་ཐལ། འདུས་བྱས་ཡིན་པའི་ཕྱིར། རྩ་བར་འདོད་མི་ནུས་པར་ཐལ། རྣམ་མཁྱེན་
ཡིན་ན། བདེན་གཉིས་ཀྱི་རྣམ་པ་མ་ལུས་པ་མཁྱེན་པའི་ཡེ་ཤེས་ཡིན་དགོས་པའི་
ཕྱིར། རྟགས་སླ། །
གཞན་ཡང་། མཚན་དཔེ་རྒྱུད་ལྡན་གྱི་སེམས་ཅན་མེད་པར་ཐལ། ལོངས་
སྐུ་དེ་མཚན་བཟང་སོ་གཉིས་རྒྱུད་ལྡན་གྱི་གང་ཟག་ཡིན་པའི་ཕྱིར་ན་མ་ཁྱབ། འདོད་
མི་ནུས་ཏེ། འཁོར་ལོའི་བསྒྱུར་བའི་རྒྱལ་པོའི་མཚན་བཟང་ཡོད་པའི་ཕྱིར། རྟགས་
སླ༑ གཞན་ཡང་། ཕྱི་རོལ་པའི་རྒྱུད་ལ་སངས་རྒྱས་ཀྱི་འཕྲིན་ལས་མེད་པར་ཐལ། ཕྱི་
རོལ་པའི་རྒྱུད་ཀྱི་རྟོགས་པའི་བསྟན་པ་མེད་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ གདུལ་བྱའི་རྒྱུད་ཀྱི་དགེ་བ་ཡིན་ན་རང་རྒྱུ་ཡེ་ཤེས་ཆོས་སྐུའི་འཕྲིན་ལས་ཡིན་
དགོས་པའི་ཕྱིར། མ་གྲུབ་ན། དེར་ཐལ། གདུལ་བྱའི་རྒྱུད་ཀྱི་རྣམ་དཀར་གྱི་ཡོན་
ཏན་ཡིན་ན། རང་རྒྱུ་ཡེ་ཤེས་ཆོས་སྐུའི་འཕྲིན་ལས་ཡིན་དགོས་པའི་ཕྱིར། དེར་ཐལ།
གདུལ་བྱའི་རྒྱུད་ཀྱི་མངོན་མཐོ་དང་ངེས་ལེགས་ཀྱིས་བསྡུས་པའི་ཕན་བདེ་གང་ཡིན་
མཐའ་དག་རང་གི་རྒྱུར་གྱུར་པའི་སངས་རྒྱས་ཀྱི་མཁྱེན་བརྩེ་ལས་མ་བྱུང་བ་མེད་
པའི་ཕྱིར། རྟགས་གྲུབ་སྟེ། སློབ་དཔོན་ཐོ་བཙུན་གྲུབ་རྗེས། ཁྱོད་ཀྱིས་གང་ལས་
འགྲོ་བ་དག །མ་དྲངས་རྒྱུད་པ་དེ་གང་ཞིག །གང་དང་འཇིག་རྟེན་མ་སྤྲད་པའི། །ཕུན་
ཚོགས་དེ་ཡང་གང་ཞིག་མཆིས། །ཞེས་གསུངས་པའི་ཕྱིར། མཁས་པ་ཁ་ཅིག བྱང་
སེམས་རྒྱུན་མཐའ་བས་དང་པོར་ཆོས་སྐུ་མངོན་དུ་མཛད། དེའི་རྗེས་སུ་ལོངས་སྐུ་
མངོན་དུ་མཛད། དེའི་རྗེས་སུ་སྤྲུལ་སྐུ་མངོན་དུ་མཛད་པ་ཡིན་ནོ། །ཞེས་གསུངས་



སྐབས་བརྒྱད་བའི་རྣམ་བཤད།
251
ན༑ དེ་མི་འཐད་པར་ཐལ། བྱང་སེམས་རྒྱུན་མཐའ་བས་ཆོས་སྐུ་དང་གཟུགས་སྐུ་ཅིག་
ཅར་དུ་མངོན་དུ་བྱེད་པའི་ཕྱིར། མ་གྲུབ་ན། བྱང་སེམས་རྒྱུན་མཐའ་བ་ཆོས་ཅན།
ཁྱོད་ཀྱིས་ཆོས་སྐུ་དང་གཟུགས་སྐུ་ཅིག་ཅར་དུ་མངོན་དུ་བྱེད་པར་ཐལ། དེས་སྐུ་
བཞི་ཅིག་ཅར་དུ་མངོན་དུ་མཛད་པའི་ཕྱིར། མ་གྲུབ་ན། དེར་ཐལ། བྱང་སེམས་རྒྱུན་
མཐའ་བས་རྒྱུན་མཐའི་བར་ཆད་མེད་ལམ་གྱིས་དངོས་སུ་དྲངས་པའི་རྣམ་མཁྱེན་
སྐད་ཅིག་དང་པོ་ཐོབ་པ་དང༌། དུས་མཉམ་དུ་སྒྲིབ་གཉིས་བག་ཆགས་དང་བཅས་
པ་སྤངས་པའི་ངོ་བོ་ཉིད་སྐུ་མངོན་དུ་མཛད་ཅིང་། བདེན་གཉིས་ཤེས་བྱ་མཐའ་དག་
ལག་མཐིལ་དུ་སྐྱུ་རུ་ར་བཞག་པ་ལྟར་མ་འདྲེས་པར་གསལ་ལེར་མངོན་སུམ་དུ་
གཟིགས་པའི་ཡེ་ཤེས་ཆོས་སྐུ་མངོན་དུ་མཛད། དེ་དང་དུས་མཉམ་དུ་མཚན་དཔེས་
སྤྲས་པའི་ལྔ་ལྡན་ལོངས་སྐུ་དང༌། སྤྲུལ་སྐུ་རགས་པ་བགྲངས་ལས་འདས་པ་གང་ལ་
གང་འཚམས་ཀྱིས། གདུལ་བྱའི་དབང་པོ་དང་འཚམས་པར་སྤྲུལ་པ་རྣམས་ཅིག་ཅར་
མངོན་དུ་མཛད་པ་གང་ཞིག དེ་ནས་བཟུང་སྟེ་ཐེག་པ་ཆེན་པོའི་དམ་པའི་ཆོས་རྣམས་
བྱང་སེམས་རྣམས་ཀྱིས་སྙིང་ལྟར་གཅེས་པར་བསྲུངས། ནམ་མཁའ་གནས་ཀྱི་བར་
དུ༑ འབད་མེད་ལྷུན་གྱིས་གྲུབ་པའི་རྣམ་དཀར་གྱི་ཡོན་ཏན་རྒྱུན་མི་ཆད་དུ་འབྱུང་བ་
ཡིན་པའི་ཕྱིར། རྟགས་ཟུར་དང་པོ་གྲུབ་སྟེ། འཇམ་དབྱངས་བསྟོད་སྤྲིན་ལས། དེ་
ལྟར་མགོན་ཁྱོད་ཆོས་ཀྱི་དབྱིངས་ལས་ཅུང་ཟད་གཡོ་བ་མེད་བཞིན་དུ། །དུ་མའི་
ཤེས་བྱ་གསལ་བར་སྣང་བ་མེ་ལོང་ནང་དུ་གཟུགས་བརྙན་ནམ། །ནམ་མཁའི་ལམ་
ན་འཇའ་ཚོན་བཞིན་དུ་སོ་སོར་མ་འདྲེས་རྫོགས་པར་མཁྱེན། །མཁྱེན་བཟང་ཁྱོད་ཀྱི་
མཁྱེན་པ་དེ་ཡང་སྐད་ཅིག་ཉིད་ལ་དེ་ལྟར་ལགས། །ཞེས་དང་། འཕགས་པ་གཟུངས་
ཀྱི་དབང་ཕྱུག་རྒྱལ་པོའི་ཞུས་པའི་མདོ་ལས། རྒྱལ་བ་ཉི་མ་ཇི་བཞིན་འཕགས་ཏེ་ཞིང་
རྣམས་བྱེ་བ་བརྒྱ་དག་ཏུ་ཡང་རབ་ཏུ་གདའ། ། རྒྱལ་བའི་རང་གི་ཡོན་ཏན་ཀུན་གྱིས་
ཞིང་རྣམས་ཐམས་ཅད་བརྒྱན་ཏེ་ཤིན་ཏུ་མཛེས་མཛད་པ། །ཞེས་གསུངས་པའི་ཕྱིར།
རྟགས་ཟུར་གཉིས་པ་གྲུབ་སྟེ། ཟླ་བའི་སྙིང་པོ་ལས། བྱམས་པའི་འཁོར་དང་ཐབས་



52
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
གཅིག་ཏུ། །ཐལ་སྦྱར་ན་ནི་འདི་སྐད་དུ། །བདག་ཅག་གང་དུ་མི་འགྲོ་ཞིང་། ། རྒྱལ་
བའི་བསྟན་པ་བསྲུང་བར་བགྱི། །ཞེས་གསུངས་པའི་ཕྱིར། རྟགས་ཟུར་གསུམ་པ་
གྲུབ་སྟེ། ཀུན་མཁྱེན་འཇམ་དབྱངས་བཞད་པ་ཆེན་པོས། འཕྲིན་ལས་ཉེར་བདུན་
ཡང་སྲིད་མཐའི་བར་དུ་དར་ཞིང་རྒྱས་པར་འགྱུར་བ་ཡིན་ཏེ། ཞེས་དང༌། ལམ་མཆོག་
ཤེར་ཕྱིན་རྒྱས་མཛད་སེང་བཟང་ཞབས་ཀྱིས། འདིའི་འཕྲིན་ལས་རྣམ་པ་ཉི་ཤུ་རྩ་
བདུན་ཡང་འཁོར་བ་ཇི་སྲིད་བར་བཞེད་པ་ཞེས་གསུངས་པའི་ཕྱིར། །
ཤེས་རབ་ཀྱི་ཕ་རོལ་ཏུ་ཕྱིན་བའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་ལས། ཆོས་སྐུའི་སྐབས་ཏེ་བརྒྱད་པའོ།། །།
༈ གསུམ་པ་བསྡུས་དོན་གཞན་བསྟན་པ་ལ། དྲུག་ཏུ་བསྡུ་བ་དང་། གསུམ་
དུ་བསྡུ་བ་གཉིས། དང་པོ་༼དྲུག་ཏུ་བསྡུ་བ།༽ནི། །
མཚན་ཉིད་དེ་ཡི་སྦྱོར་བ་དང་། །
དེ་རབ་དེ་ཡི་གོ་རིམ་དང་། །
དེ་མཐའ་དེ་ཡི་རྣམ་སྨིན་ནི། །
དོན་བསྡུས་གཞན་ཏེ་རྣམ་པ་དྲུག །
མཚན་ཉིད་དེ་ཡི་སྦྱོར་བ་དང་། །ཞེས་པ་ནས། དོན་བསྡུས་གཞན་ཏེ་རྣམ་
པ་གསུམ། །ཞེས་པའི་བར་གསུངས། ཤེས་བྱ་ཆོས་ཅན། མངོན་རྟོགས་རྒྱན་གྱིས་
དོན་བརྒྱད་བསྟན་པ་ལས་དོན་བསྡུས་གཞན་རྣམ་པ་དྲུག་ཏུ་ཤེས་པར་བྱ་སྟེ། མཁྱེན་
གསུམ་གྱི་ངོ་བོར་གྱུར་པའི་མཚན་ཉིད་དང་། མཁྱེན་གསུམ་ཉམས་སུ་ལེན་བྱེད་
རྣམ་རྫོགས་སྦྱོར་བ་དང༌། རྣམ་རྫོགས་སྦྱོར་བ་དེ་རབ་ཏུ་གྱུར་པའི་རྩེ་མོ་སྦྱོར་བ་དང་།
མཁྱེན་གསུམ་དེ་ཡི་ཉམས་ལེན་གྱི་གོ་རིམ་མཐར་གྱིས་སྦྱོར་བ་དང་། མཁྱེན་གསུམ་
དེའི་སྦྱོར་བ་མཐར་ཐུག་གི་སྐད་ཅིག་སྦྱོར་བ་དང༌། མཁྱེན་གསུམ་དེ་ཡི་རྣམ་སྨིན་གྱི་



སྐབས་བརྒྱད་བའི་རྣམ་བཤད།
258
འབྲས་བུ་ཆོས་སྐུ་དང་ནི་དྲུག་ཏུ་ཤེས་པར་བྱ་བའི་ཕྱིར་རོ། །
གཉིས་པ་༼གསུམ་དུ་བསྡུ་བ་ད༽དོན་གསུམ་ཏུ་བསྡུ་བ་ནི།
ཡུལ་ནི་རྣམ་པ་གསུམ་པོ་རྒྱུ། །
སྦྱོར་བ་བཞི་ཡི་བདག་ཉིད་དང་། །
ཆོས་སྐུ་འཕྲིན་ལས་འབྲས་བུ་ནི། །
དོན་བསྡུས་གཞན་ཏེ་རྣམ་པ་གསུམ། །
ཡུལ་ནི་རྣམ་པ་གསུམ་པོ་རྒྱུ། །ཞེས་པ་ནས། དོན་བསྡུས་གཞན་ཏེ་རྣམ་པ་
གསུམ། །ཞེས་པའི་བར་གསུངས། མཁྱེན་པ་རྣམ་པ་གསུམ་པོ་ཆོས་ཅན། སྦྱོར་བའི་
བསྒོམ་བྱའི་ཡུལ་ནི་ཡིན་ཏེ། དེའི་ཉམས་སུ་བླང་བྱ་ཡིན་པའི་ཕྱིར། སྦྱོར་བ་བཞིའི་
བདག་ཉིད་ཆོས་ཅན། མཐར་ཐུག་གི་མཁྱེན་གསུམ་དེའི་རྒྱུ་ཡིན་ཏེ། དེ་ཐོབ་བྱེད་ཀྱི་
ཐབས་ཡིན་པའི་ཕྱིར། ཆོས་སྐུ་དང་འཕྲིན་ལས་ཆོས་ཅན། མཁྱེན་གསུམ་སྦྱོར་བའི་
འབྲས་བུ་ཡིན་ཏེ། དེའི་སྟོབས་ཀྱིས་ཐོབ་པའི་ཐོབ་བྱ་ཡིན་པའི་ཕྱིར། ཤེས་བྱ་ཆོས་
ཅན༑ འདིར་ཡུམ་གསུམ་གྱི་དོན་བསྡུས་སྔ་མ་ལས། དོན་བསྡུས་གཞན་རྣམ་པར་
གསུམ་དུ་བསྟན་པ་ཡིན་ཏེ། ཡུལ་དང་རྒྱུ་དང་འབྲས་བུའི་རྣམ་པ་གསུམ་དུ་བསྡུས་
ནས་བཤད་པའི་ཕྱིར།།
གསུམ་པ་རྗོད་བྱེད་ཀྱི་བསྟན་བཅོས་བཤད་པ་མཐར་ཕྱིན་པའི་འཇུག་གི་
བྱ་བ་ལ་གཉིས། མཛད་པ་པོ་གང་གིས་མཛད་པ་དང༌། ལོ་པཎ་གང་གིས་བསྒྱུར་
བའོ། །དང་པོ་༼མཛད་བ་བོ་གང་གིས་མཛད་པ།༽ནི། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་རྗེ་བཙུན་བྱམས་པ་མགོན་པོས་མཛད་པ་རྫོགས་སོ། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་རྗེ་བཙུན་བྱམས་པ་མགོན་པོས་མཛད་པ་རྫོགས་སོ། །ཞེས་ཆོས་ཀྱི་
རྒྱལ་ཚབ་བྱམས་པ་མགོན་པོ་ཞེས་རྒྱལ་བའི་ཡུམ་ཤེར་ཕྱིན་གྱི་དོན་རྒྱ་མཚོ་ལྟ་བུ་ཇི་



254 ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
བཞིན་ཐུགས་ལ་མངའ་བའི་འཕགས་པ་བྱམས་པས་མཛད་པའོ། །
གཉིས་པ་༼ལོ་བཎ་གང་གིས་བསྒྱུར་བ།༽ནི།
རྒྱ་གར་གྱི་པཎྜི་ཏ་གོ་མི་འཆི་མེད་དང་། ལོ་ཙཱ་བ་དགེ་སློང་བློ་ལྡན་ཤེས་རབ་ཀྱིས་
བསྒྱུར་ཅིང་ཞུས་ཏེ་ལེགས་པར་གཏན་ལ་ཕབ་པའོ།། །
རྒྱ་གར་གྱི་པཎྜི་ཏ་གོ་མི་འཆི་མེད་དང་། ལོ་ཙཱ་བ་དགེ་སློང་བློ་ལྡན་ཤེས་རབ་
ཀྱིས་བསྒྱུར་ཅིང་ཞུས་ཏེ་ལེགས་པར་གཏན་ལ་ཕབ་པའོ།། །།
སྨྲས་པ། རྒྱལ་བ་རང་ཉིད་ཀྱིས་ཀྱང་བཀུར་བའི་གནས། །རྒྱལ་ཡུམ་ཤེར་
ཕྱིན་གཞུང་དོན་ཆེས་ཟབ་གནད། །རྒྱལ་སྲས་སེང་བཟང་གཞུང་བཞིན་ལེགས་
བཀྲལ་བ། ། རྒྱལ་བ་གཉིས་པའི་དགོངས་རྒྱན་འདི་རྨད་བྱུང་། །ཡུམ་གཞུང་སྦས་དོན་
ཀུན་གསལ་ལྷ་ལམ་ངོགས། །མན་ངག་ལུང་གི་འདབ་གཤོག་རྩལ་སྟོབས་ཅན། །དྲི་
མེད་ཕྲ་ཞིབ་རིགས་པའི་འཕུར་ལྡིང་རོལ། །བསོད་ནམས་ཟོང་གིས་བསྐྲུན་པ་གོར་
མ་ཆག །འདིར་འབད་རྣམ་དཀར་ཀུནྡ་ལྟར་དཀར་དགེས། །མཁའ་མཉམ་སྲིད་པའི་
དུཁ་ལས་བསྒྲལ་ཏེ། །སྐུ་གསུམ་རིན་ཆེན་གླིང་དུ་དཀྲི་བའི་ཕྱིར། །ཟླ་བྲལ་སྨྲ་བའི་
ཉི་མར་བདག་གྱུར་ཅིག །རང་གིས་ཇི་བཞིན་རྙེད་པའི་ལམ་གྱི་གནད། །བརྩེ་བས་དྲི་
མེད་རིགས་པའི་འཕྲུལ་ལ་བརྟེན། །སྡེབ་ལེགས་ཚིག་གིས་བློ་གསལ་ཡིད་འཕྲོག་
པའི། །སྐལ་ལྡན་རྗེས་འཛིན་ལོག་སྨྲ་ཚར་གཅོད་ཤོག །བསྟན་འཛིན་ཞབས་པད་རྡོ་རྗེ་
ཁམས་ལྟར་བརྟན། །བསྟན་ལ་ལེགས་ཞུགས་འདུས་སྡེ་བཤད་སྒྲུབ་འཕེལ། །བསྟན་
པའི་སྦྱིན་བདག་འབྱོར་ལྡན་ནོར་འཛིན་ཁྱབ། །བསྟན་པའི་ཡང་སྙིང་ཕྱོགས་མཐར་
རྒྱས་གྱུར་ཅིག ། །
ཅེས་ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་
གྱི་རྣམ་བཤད་རྣམ་པ་གཉིས་ཀྱི་དཀའ་གནད་གསལ་བར་བཤད་པ་ཤེར་ཕྱིན་གཞུང་འགྲེལ་མི་ཕམ་
ཞལ་ལུང་ལེགས་བཤད་མཁས་པའི་དགོངས་རྒྱན་ཞེས་བྱ་བ་འདི་ནི། འཇམ་མགོན་རྒྱལ་བ་གཉིས་པའི་
བསྟན་པའི་བདག་པོ་མཁས་ཤིང་གྲུབ་པ་བརྙེས་པའི་བསྟན་འཛིན་ཀུན་གྱི་གཙུག་རྒྱན་༧ཀུན་མཁྱེན་



སྐབས་བརྒྱད་བའི་རྣམ་བཤད།
255
འཇམ་དབྱངས་བཞད་པའི་རྡོ་རྗེའི་མཆོག་སྤྲུལ་རིན་པོ་ཆེ། གནམ་བསྐོས་གོང་མ་ཆེན་པོའི་ལུང་གིས་
འཇམ་དབྱངས་ཧུ་ཐོག་ཐུའུ་ཀྭན་དཱ་ཆིན་ཤྲཱི་ཆེན་པོ་བློ་བཟང་མཁས་གྲུབ་འཇིགས་བྲལ་ཕྱོགས་ལས་རྣམ་
པར་རྒྱལ་བ་དཔལ་བཟང་པོའི་ཞལ་སྔ་ནས་ཀྱང་གཞུང་འདིའི་དོན་འགྲེལ་རྒྱས་བསྡུས་འཚམ་པ་ཞིག་
གྱིས་ཞེས་དགྱེས་པའི་གསུང་གིས་གནང་བ་སྩལ་བ་དང་། ཁྱད་པར་རྭ་སྒྲེང་ཨ་ཆི་ཐུ་ནོ་མི་ཧན་ཧི་ལིང་
ཧུ་ཐོག་ཐུར་འབོད་པ་ཁྲི་ཆེན་ཆོས་ཀྱི་རྒྱལ་པོའི་མཆོག་སྤྲུལ་རིན་པོ་ཆེ་ བློ་བཟང་གཞན་ཕན་འཕྲིན་
ལས་རབ་རྒྱས་དཔལ་བཟང་པོས་ཀྱང་ཆོས་གྲྭ་ཆེན་པོ་སེ་ར་ཐེག་ཆེན་གླིང་དུ་ཤེར་ཕྱིན་གྱི་གཞུང་ལ་
ཐོས་བསམ་གྱི་གསན་སྦྱོང་བགྱིད་སྐབས། ཡིག་ཆའི་འཛིན་མཚམས་ངེས་པ་དང་དཀའ་གནད་གསལ་
བར་དཀྲོལ་བའི་དོན་འགྲེལ་དགོས་ཚུལ་ལྷ་རྫས་དངུལ་གྱི་མཎྜལ་དང་བཅས་བསྐུལ་བ་དང་། ཆབ་མདོ་
བྱམས་པ་གླིང་གི་གསང་བདག་མི་ཡི་སྒྱུ་འཕྲུལ་ལྕགས་ར་ཨེར་ཏི་ནི་པཎྜི་ཏཱ་ཧུ་ཐོག་ཐུའི་མཆོག་སྤྲུལ་
༧ངག་དབང་བློ་བཟང་དཔལ་ལྡན་བདེ་ལེགས་རྒྱ་མཚོ་ནས་ཀྱང་དེ་དང་མཐུན་པར་ནན་ཏན་གྱིས་བསྐུལ་
ཞིང༌། སེ་ར་མཁས་སྙན་གྲྭ་ཚང་གི་མཁན་ཟུར་མངའ་རིས་གུ་གེ་བསྟན་འཛིན་ཐོགས་མེད་ནས་ལྷ་ལྡན་
དུ་ཆིགས་ཞལ་བསྒྱུར་སྐབས། ཕར་ཕྱིན་གྱི་ཡིག་ཆའི་དོན་བསྡུས་མ་འོངས་བསྟན་རྒྱུན་ལ་ཕན་པ་རྗེ་
ཉིད་ལྗགས་བསྒྲིགས་ཅིས་ཀྱང་དགོས་ཞེས་གསུང་གི་མཐའ་མ་ཕེབས་པ་དང་། ཉེ་ཆར་དཔལ་ལྡན་བཀྲ་
ཤིས་འཁྱིལ་གྱི་ཐོས་བསམ་གླིང་གི་མཁན་ཆེན་འདུལ་བ་འཛིན་པ་སྤངས་རྟོགས་ཡོན་ཏན་བྱེ་བའི་མཛོད་
འཛིན་མཁས་གྲུབ་ཆེན་པོ་བློ་བཟང་འཇིགས་མེད་སྨྲ་བའི་སེངྒེ་ནས་ཀྱང་ལྷ་རྫས་གསེར་གྱི་མཎྜལ་དང་
བཅས་བསྐུལ་བ་དང་། གཞན་ཡང་ཇོ་བོ་དགོན་གྱི་མཁན་པོ་བློ་བཟང་རྣམ་རྒྱལ། བ་རོད་མཁན་པོ་ཡེ་
ཤེས་མཐའ་ཡས་སོགས་བློ་གསལ་ཞིང་དོན་དུ་གཉེར་བའི་དགེ་བའི་བཤེས་གཉེན་དུ་མ་དང་། སེར་ཤུལ་
ཐེག་ཆེན་དར་རྒྱལ་གླིང་། དཔལ་ལྡན་བཤད་སྒྲུབ་འཕེལ་རྒྱས་གླིང་། མདོ་སྔགས་བཤད་སྒྲུབ་འཕེལ་རྒྱས་
གླིང་སོགས་ཤེར་ཕྱིན་གྱི་གཞུང་ལ་ཐོས་རྩོད་ལྷུར་ལེན་པའི་མདོ་ཁམས་ལྗོངས་ཀྱི་དགོན་སྡེ་ཁག་རྣམས་
ནས་ནན་ཏན་གྱིས་ཡང་ཡང་བསྐུལ་བའི་ངོར། འཇམ་པའི་དབྱངས་རྗེ་བཙུན་ཆོས་ཀྱི་རྒྱལ་མཚན། ཀུན་
མཁྱེན་འཇམ་དབྱངས་བཞད་པའི་རྡོ་རྗེ་སྟེ་མཁས་དབང་རྣམ་གཉིས་དང༌། གཞན་ཡང་མཁས་གྲུབ་དུ་
མའི་ཤེར་ཕྱིན་གྱི་དགོངས་པ་འགྲེལ་པ་རྨད་དུ་བྱུང་བ་རྣམས་ལ་གཞི་བྱས་ཏེ། རྒྱལ་བས་ལུང་བསྟན་པའི་
གདན་ས་ཆོས་འཁོར་དཔལ་གྱི་ལྷ་སའི་གོང་རོལ་ཆེན་ཁ་ཏཱ་རིང་ཆེན་པོའི་ལུང་ལས་ཕུལ་བྱུང་རྩེའམ། སྐྱེ་



56
ྋསྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གཉིས་པ།
དགུ་རྣམ་གྲོལ་གླིང་ཞེས་སྒོ་པཎ་དུ་སྩལ་བའི་གནས་སྲིད་གསུམ་རྣམ་པར་རྒྱལ་བའི་ཕོ་བྲང་དུ། བོད་
ཆོས་རྒྱལ་སྲོང་བཙན་ལྷ་ཡི་རྒྱལ་རིགས་ལས་སྐྱེས་པའི་ཤཱཀྱའི་བཙུན་པ་བློ་བཟང་བསྟན་པ་ཆོས་འཕེལ་
དཔལ་བཟང་པོ་ཞེས་འབོད་པའམ། གཞན་དུ་ན། སྲིད་གསུམ་དགྲ་ལས་རྣམ་པར་རྒྱལ་བའི་རྡོ་རྗེ་ཞེས་
བགྱི་བས་ལེགས་པར་སྦྱར་བས། འདིས་ཀྱང་ཐུབ་པའི་བསྟན་པ་སྤྱི་དང་ཁྱད་པར་འཇམ་མགོན་རྒྱལ་བ་
གཉིས་པའི་བསྟན་པ་ཕྱོགས་དུས་ཀུན་ཏུ་དར་ཞིང་རྒྱས་པའི་རྒྱུར་གྱུར་ཅིག །དགེ་ལེགས་འཕེལ། སརྦ་
མངྒ་ལཾ། དགེའོ།། །།
༼ས་བཅད་དང་རྩ་བ་བཅས་ནི་མ་དཔེ་ངོ་མ་ནང་དུ་མེད་ཀྱང་ཀློག་པ་པོ་རྣམས་ལ་གཟིགས་བདེ་བའི་
སླད་ཕྱིས་སུ་གསར་འཇུག་བྱས་པ་ཞིག་ཡིན་པས་དགོངས་འཇགས་འཚལ། ཞུ་སྒྲིག་པས།༽



བར་བྱང་སྨོན་ཚིག་
si
པར་བྱང་སྨོན་ཚིག
༈ རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང་། །
ཚིག་གི་ཟེགས་མ་རེས་ཀྱང་དུག་གསུམ་གྱི། ། །
དྲི་མ་ཡོངས་འཁྲུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཅེས་པ་འདི་ཡང་དེང་དུས་ཡིད་བསྲུབས་ཀྱིས་རྒྱུད་བརླམས་པའི་ཀླ་ཀློའི་སྡིག་སྤྱོད་
མི་བཟད་པས་གངས་ལྗོངས་ཆོས་ལྡན་གྱི་ཞིང་དུ་ཐུབ་པའི་བསྟན་པ་རིན་པོ་ཆེ་ཉིན་
མོའི་སྣང་བ་ལྟར་འབར་བ་དེ་ནི་མིང་གི་ལྷག་མ་ཙམ་དུ་ཉམ་ཉེས་པར་བྱས། ཕྱོགས་
དང་ཕྱོགས་ན་རྡུལ་ཕྲན་གྱི་མཚོན་ཆ་སོགས་གདུག་པའི་གནོད་འཚེ་གྱ་གྱུའི་སྦྱོར་
བ་ནི་ཉིན་རེ་བཞིན་དུ་དར་བ་སོགས་སྒོ་ཀུན་ནས་ལྔ་བདོའི་རྒུད་ཚོགས་མཚོ་ལྟར་
བརྡོལ་བ་འདི་དག་ལྷག་མེད་དུ་ཞི་ཞིང་། བྱང་ཕྱོགས་བོད་ཁ་བ་ཅན་དུ་བསྟན་པའི་མེ་
རོ་སླར་ཡང་སྔར་བཞིན་གསོས་ཏེ་རྒྱ་གར་འཕགས་པའི་ལྗོངས་འདིར་ཡང་ཐུབ་པའི་
བཞེད་དགོངས་དྲི་མ་མེད་པ་དར་རྒྱས་སུ་འཕེལ་སླད་དང་། འཛམ་གླིང་ཡངས་པའི་
ཁྱོན་ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་སེངྒེའི་རིང་ལུགས་སྒོ་ཀུན་ནས་
རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། ནང་བསྟན་གྲུབ་
མཐའ་རིས་མེད་ཀྱི་གསུང་རབ་དཔར་དུ་བསྐྲུན་དང་བསྐྲུན་འགྱུར་གང་ལའང་སྦྱར་
ཆོག་པའི་དགེ་བསྔོའི་སྨོན་ཚིག་ཏུ་ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་
ཡེ་ཤེས་བསྟན་འཛིན་རྒྱ་མཚོས་སྦྱར་བའོ།། །།



ཨུ༄༅། །ལྡན་མ་སྐྱབས་མགོན་དཔལ་དབང་ཆེན་དགྱེས་རབ་རྡོ་རྗེའི་
གསུང་འབུམ་བཞུགས་སོ། །
Collected work of Denma Kyabgon Gyerab Dorje.
ཞུ་སྒྲིག་པ། དཔེ་སྒྲིག་འགན་འཁུར་བ། པར་རྩ་འཇུག་མཁན།
དཀར་ཆག་དང་ས་བཅད་སྒྲིག་སྦྱོར་བ།
བྱམས་པ་ཆོས་དབང་།
མྨནྟནམཉཉའཉཉན་ནད
ནམནར་ནར་ནར་
ཞུ་དག་པ།
སེར་བྱེས་ལྷ་རམས་པ་བསོད་ནམས་ཆོས་གྲགས།
བྱམས་པ་ཆོས་དབང་།
E++
++
++++++
++
+++
++
+++
+++
++++++++++++
++++c++
+++
++
++
+++
+++
++
+++
+++
+++
++++
+++
ཕྱི་ལོ་ ༢༠༡༢ ལོར་རྒྱ་གར་གྱི་རྒྱལ་ས་དྷི་ལི་ནས་ཐེངས་དང་པོ་པར་དུ་བསྐྲུན།
Compiler, Typesetting & Book Layout: Jampa Choewang.
Printed at New Delhi, India.
First published 2012



འབྲེལ་གཏུག་ཁ་བྱང༌།
Jampa Choewang, Sera Je Denma # 28, P.O Bylakuppe - 571104,
Dist Mysore, Karnataka State, S.INDIA.
Phone: 0091-9845418035 Email: jchoewang@gmail.com



[z/zགF་
༢༠༡༢
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ། །
པོད་ཕྲེང་།
[[ald-

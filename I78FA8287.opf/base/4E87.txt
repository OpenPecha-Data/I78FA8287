༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4CZ30835
n/a
ImageGroup:
ISBN:
14CZ30839
n/a
LCCN:
Title:
གསུང་འབུམ།
དབང་ཆེན་དགྱེས་རབ་རྡོ་རྗེ།
gsung 'bum/_dbang chen dgyes rab rdo rjel
Author:
དབང་ཆེན་དགྱེས་རབ་རྡོ་རྗེ་
Descriptor:
Original Publication:
dbang chen dgyes rab rdo rje
ser byes dge slong byams pa chos dbang lags kyis chos sbyin du gnang bas sems can
thams cad la phan thogs par gyur cig
n/a;n/a
Ilbylakuppe, karnataka
jampa chowang sera je denma
2012
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 09/23/13



E
༄༅། །ལྡན་མ་སྐྱབས་མགོན་དཔལ་དབང་ཆེན་
དགྱེས་རབ་རྡོ་རྗེའི་གསུང་འབུམ་
བཞུགས་སོ། །
ins]
པོད་ཕྲེང་གསུམ་པ།
ཞུ་སྒྲིག་པ། བྱམས་པ་ཆོས་དབང་།
HP
ད=d===



༄༅། །ལྡན་མ་སྐྱབས་མགོན་དཔལ་
དབང་ཆེན་དགྱེས་རབ་རྡོ་རྗེའི་གསུང་
འབུམ་བཞུགས་སོ། །
པོད་ཕྲེང་གསུམ་པ།



༄༅། །ལྡན་མ་སྐྱབས་མགོན་དཔལ་དབད་ཆེ ན་དགྱེས་རབ་རྡོ་རྗེའི་
གསུང་འབུམ་བཞུགས་སོ། །
Collected work of Denma Kyabgon Gyerab Dorje.
41-4-
12-12-42-425-44-45-
44-
45-44-45-41124/244-1-411-
1-244-
9
414-12-1
1-2-/3142-14-42-425
-44-45-4-
1414-
ཞུ་སྒྲིག་པ། དཔེ་སྒྲིག་འགན་འཁུར་བ། པར་རྩ་འཇུག་མཁན།
དཀར་ཆག་དང་ས་བཅད་སྒྲིག་སྦྱོར་བ།
བྱམས་པ་ཆོས་དབང་།
అంచంచంచంచంచంచంచంచంచంచంచంచంచంచంచంచలంచం
00000000000000000000000000000000
ཞུ་དག་པ།
སེར་བྱེས་ལྷ་རམས་པ་བསོད་ནམས་ཆོས་གྲགས།
བྱམས་པ་ཆོས་དབང་།
མྨནྟམྨནྟནམྨནྟནདཆཏཆགཉཉམཉཉཉན་ཅཉནན་ཉཉཀར་ཆཉམནར
་
པར་ན
ཕྱི་ལོ་ ༢༠༡༢ ལོར་རྒྱ་གར་གྱི་རྒྱལ་ས་དྷི་ལི་ནས་ཐེངས་དང་པོ་པར་དུ་བསྐྲུན།
Compiler, Typesetting & Book Layout: Jampa Choewang.
Printed at New Delhi, India.
First published 2012



བར་སྐྲུན་སྔོན་གླེང་།
པར་སྐྲུན་སྔོན་གླེང་།
༄༅། །དེ་ཡང་བསྟན་བཅོས་འདིའི་མཛད་པ་པོ་ནི། ྋརྗེ་བློ་བཟང་གྲགས་
པའི་དངོས་སློབ་བསྟན་པ་ཕྱོགས་མཐར་སྤེལ་བའི་དར་ཆེན་དྲུག་གི་ནང་ཚན་ལྡན་
མ་མཁན་ཆེན་ཡོན་ཏན་དཔལ་བའི་སྐུའི་སྐྱེ་བར་གྲགས་པའི་ྋརྗེ་བློ་བཟང་བསྟན་
པ་ཆོས་འཕེལ་ལམ་ཡོངས་གྲགས་སུ་དཔལ་དབང་ཆེན་དགྱེས་རབ་རྡོ་རྗེ་ ༼༡༨༣༢
-- ༡རརར༽ ཞེས་འབོད་པ་འདི་ཉིད་ཡིན་ལ། འཇམ་མགོན་རྒྱལ་བའི་བསྟན་པ་
འཛིན་སྐྱོང་སྤེལ་གསུམ་མཛད་པ་ལ་འགྲན་ཟླ་དང་བྲལ་བ་སྐྱེས་ཆེན་ཁོང་ནི་བསླབ་
གསུམ་གྱི་ཡོན་ཏན་རབ་ཏུ་གཏམས་ཤིང་དེའི་འབྲས་རྟགས་སུ་ཕྱི་འདུལ་བའི་ཀུན་
སྤྱོད་དང་ནང་གསང་སྔགས་ཀྱི་ཉམས་ལེན་ཡང་དག་པར་ལྡན་པ་ནི་ཁོང་གི་སློབ་མ་
ཚད་འཛིན་རྣམས་ཀྱིས་མཛད་པའི་བསྟན་བཅོས་ཀྱི་ཁྲོད་ནས་ཟུར་ཙམ་རེ་ཐོན་པ་
དག་དང་། གཞན་ཡང་ཁོང་གིས་མཛད་པའི་རིན་བྲལ་གྱི་གསུང་རྩོམ་འདི་དག་ལས་
གསལ་པོར་རྟོགས་ཐུབ། དེར་མ་ཟད། རྗེ་བླ་མས། མཛད་པ་ཀུན་ལས་གསུང་
གི་ནི། །མཛད་པ་མཆོག་ཡིན། ཞེས་གསུངས་པ་ལྟར། སྤྱིར་མཉམ་མེད་ཐུབ་པའི་
དབང་པོ་དང་སྒོས་སུ་འཇམ་མགོན་རྒྱལ་བའི་བསྟན་པ་ཕྱོགས་མཐར་སྤེལ་བའི་སླད་
ཆོས་སྡེ་གསར་འཛུགས་དང་སློབ་གཉེར་བརྒྱ་ཕྲག་ལ་ཆོས་འཁྲིད་མཛད་པ་ཙམ་དུ་
མ་ཟད། བསྟན་བཅོས་རིན་ཐང་དང་བྲལ་བ་གསུང་འབུམ་འདི་དག་ངེད་ཅག་གདུལ་
བྱ་རྣམས་ཀྱི་བགོ་སྐལ་དུ་འཇོག་པར་མཛད་པ་ནི་བཀའ་དྲིན་བླ་མེད་ཀྱི་མཛད་རྗེས་
ཞིག་ཏུ་འཁུམས།
ཕྱོགས་སྒྲིག་གསུང་འབུམ་པོད་ལྔ་ཅན་འདིའི་མ་ཕྱི་ནི། མདོ་ཁམས་སྒ་པ་
ལབ་ཁོག་གི་མཁྱེན་རྒྱ་ཡངས་པ་བློ་བཟང་བློ་གྲོས་ལགས་ནས་འགན་རྐང་བཞེས་
ཀྱིས་དམ་པ་ཁོང་གི་གསུང་ཐོར་བོད་ལྗོངས་མཐའ་དབུས་གང་བཞུགས་རྣམས་ངལ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
བ་ཆེན་པོས་འཚོལ་སྡུད་ཀྱིས་ཕྱི་ལོ་ ༢༠༠༠ ལོར་ཕྱོགས་སྒྲིག་ཞུས་པའི་དཔེ་རིང་
ལ་གཞིར་བྱེད་པ་ཡིན། སྤྱིར་དམ་པ་ཁོང་གི་གསུང་རིན་ཐང་བྲལ་བ་དང་། དམིགས་
བསལ་གསང་བདེ་འཇིགས་གསུམ་གྱི་དཀྱིལ་ཆོག་དང་འབྲེལ་བའི་འགྲེལ་རྩོམ་
ཁྱད་འཕགས་ཞིག་ཡོད་པ་སྔར་གོ་མྱོང་ཙམ་ཡོད་ཀྱང༌། ཕྱི་ལོ་ ༢༠༠༩ ཡི་ནང་ལ་
མ་གཏོགས་མཇལ་རྒྱུ་མ་བྱུང་། རྩ་ཆེན་རིན་བྲལ་གྱི་གསུང་རྩོམ་འདི་ལྟ་བུ་ཞིག་
དེབ་གཟུགས་སུ་པར་སྐྲུན་བྱ་ཐུབ་ན་དབང་ཆོག་སྐུར་བའི་བླ་ཆེན་ཁག་དང༌། དབུ་
ཕར་གྱི་གཞུང་ལ་སློབ་གཉེར་མཛད་པའི་གྲྭ་བློ་གསལ་བ་དང་། གཞན་ཡང་ཐུན་མིན་
གསོ་བ་རིག་པ་ལ་དོ་སྣང་ཅན་རྣམས་ལ་དགེ་མཚན་ཆེན་པོར་འགྱུར་བར་མཐོང་
ནས་ལོ་དེ་གའི་ལོ་མཇུག་ལ་ཁོ་བོ་རང་ངོས་ནས་མ་བསྐུལ་རང་མོས་ཐོག་འོས་
འགན་ནན་གྱིས་ཁུར་ཏེ་མ་ཕྱི་ཀམ་པིའུ་ཊར་ནང་འཇུག་རྒྱུ་འགོ་བརྩམས་ཤིང་། དེ་ནས་
ཞུ་དག་ཆེད་པར་བཤུས་ཐེངས་འགའ་བྱེད་རྒྱུ་དང༌། དཀའ་ཚེགས་ཆེ་ཤོས་ནི་སློབ་
གཉེར་གྱི་རྩ་ཆེའི་དུས་ཚོད་ལས་ཟུར་དུ་དུས་ཚོད་བཅད་ནས་བཏང་བ་དང་། གཞན་
ཡང་ཞུ་དག་བསྐྱར་ཞུ་ཡང་ཞུ་བྱས་པ་དང་། དཀར་ཆག་དང་ས་བཅད་དང་རྩ་བ་ཤན་
སྦྱར་བསྒྲིགས་པ་སོགས་མདོར་ན་ལོ་ངོ་གཉིས་ལྷག་ཙམ་རིང་ལ་ལས་དོན་འདི་
བརྩམས་ནས་མཐར་གསུང་འབུམ་ཡོངས་རྫོགས་ལེགས་གྲུབ་ཐུབ་པ་བྱུང་། ད་
དུང་འཇིགས་བྱེད་ལྷ་བཅུ་གསུམ་དང་དཔལ་མོའི་ལུགས་ཀྱི་ཐུགས་རྗེ་ཆེན་པོ་བཅུ་
གཅིག་ཞལ་གྱི་དབང་ཆོག་སྟ་གོན་དང་དངོས་གཞི་དང༌། གཞན་ཡང་ཁོང་གི་རྣམ་
ཐར་རྒྱས་པ་སོགས་བསྟན་བཅོས་མང་དག་གཅིག་ད་དུང་གར་ཡོད་མ་ཤེས་པར་
བོར་བརླག་ཏུ་ཤོར་ནས་ལག་ཏུ་མ་སོན་སྟབས་པར་སྐྲུན་ཞུ་ཐུབ་མ་བྱུང༌། རྗེས་སོར་
ལག་ཏུ་བྱུང་མཚམས་རིམ་བཞིན་པར་སྐྲུན་ཞུ་རྒྱུའི་རྩོལ་འདོན་བྱ་རྒྱུ་ཡིན། ཁོ་བོ་ནི་
སྐྱེས་སྦྱངས་ཀྱི་ཡོན་ཏན་དང་། དཔལ་འབྱོར་འཁོས་ཀ་སོགས་གང་ཅིར་དམན་པ་
ཡིན་ཀྱང་། སྐྱོན་མེད་པའི་ལྷག་བསམ་གྱིས་ཀུན་ནས་བསླངས་ཏེ་ྋའཇམ་མགོན་བླ་
མའི་བསྟན་པ་རྒྱས་པ་དང་འགྲོ་བའི་དོན་ལ་དམིགས་ནས་ལས་དོན་འདི་བརྩམས་པ་



བར་སྐྲུན་སྔོན་གླེང་།
ཞིག་ཡིན་ཞེས་ཞུ་རྒྱུ་ཡིན།
དཔེ་དེབ་འདི་སྒྲིག་སྦྱོར་བྱ་ཚུལ་ནི། པར་རྩ་ཀམ་པིའུ་ཊར་ནང་དུ་འཇུག་རྒྱུ་
ལ་མཚོན་ན། དཔེ་རིང་ཤོག་གྲངས་བརྒྱད་ཅུ་ལྷག་ཙམ་སེར་བྱེས་དཔེ་མཛོད་ཁང་
གིས་པར་འཇུག་བྱས་པ་ཕུད་དེ་མིན་ཡོངས་རྫོགས་དུས་ཚོད་ནམ་ཁོམ་ལ་ཁོ་བོ་རང་
ཉིད་ཀྱིས་བཅུག་པ་ཡིན། དེང་གི་དུས་སུ་རྩ་བ་ཤན་སྦྱར་དང་ས་བཅད་སྒྲིག་བཀོད་
ཀྱི་ལམ་སྲོལ་ཆེས་ཆེར་དར་ནས་ཕྱག་དཔེ་མང་དག་ཅིག་པར་སྐྲུན་བྱེད་བཞིན་པ་མ་
ཟད༑ དེའི་དགེ་མཚན་ཀྱང་ཆེན་པོ་ཡོད་པ་བཅས་ལ་བརྟེན་དཔེ་དེབ་འདི་ཉིད་ཀྱང་
རྩ་འགྲེལ་སྦྱར་མ་དང་ས་བཅད་བར་འཇུག་ཐོག་བཟོས་པ་ཡིན། འོན་ཀྱང་། རྩོམ་པ་
པོའི་མ་ཡིག་ངོ་མ་དང་འཁྲུགས་འཛིང་མི་ཡོང་བའི་སླད་གསར་འཇུག་ཁག་རྣམས་
ནག་གཟུགས་སུ་བཀོད་ཡོད་པས་དགོངས་འཇགས་འཚལ། ཞུ་དག་སྐབས་སུ་མ་
དཔེ་གཅིག་པོ་དེ་ཉིད་ལས་གཞན་ལྷ་ས་དང་ལབ་དགོན་པའི་ལྕགས་པར་དཔེ་རྙིང་
དེ་ལག་ཏུ་མ་སོན་ནས་གཤིབ་བསྡུར་བྱ་རྒྱུ་མ་བྱུང་སྟབས་མ་དཔེ་དེ་ཉིད་ལ་གཞི་
འཛིན་མ་བྱེད་མཐུ་མེད་དུ་གྱུར། ལར་ནས་མ་དཔེ་དེའི་ནང་དུ་ནོར་འཁྲུལ་ཆད་ལྷག་
ཇི་སྙེད་ཅིག་འདུག་པས་མངོན་གསལ་དོད་པོའི་རིགས་རྣམས་བཅོས་པ་མ་གཏོགས་
གཞན་བཅོས་མ་བདེ་བའི་དོགས་གཞིའི་རིགས་རྣམས་འོལ་ཚོད་ཀྱིས་བཅོས་ན་དཔེ་
དེབ་པར་སྐྲུན་བྱེད་པའི་དགེ་ལས་སྐྱོན་ཚབས་ཆེ་བར་བསམས་ནས་རང་གསོར་
བཞག་པ་ཡིན། གསུང་འབུམ་པོད་འདི་དག་སྒྲིག་སྦྱོར་གྱི་བརྒྱུད་རིམ་ཁྲོད་འདུལ་
བ་འཛིན་པ་སེར་བྱེས་ལྡན་མ་ལྷ་རམས་པ་བསོད་ནམས་ཆོས་གྲགས་ལགས་ནས་
ལྷག་བསམ་ཟོལ་མེད་ཀྱིས་སྔ་ཕྱིར་ཞུ་དག་གི་སྐབས་སུ་ཕྱག་རོགས་གནང་བ་དང་
དམ་པ་ཁོང་གི་རྣམ་ཐར་བསྡུ་སྒྲིག་གནང་བ་ལ་བཅོས་མིན་ཐུགས་རྗེ་ཆེ་ཞུ་རྒྱུ་ཡིན།
དམིགས་བསལ་ལབ་ཀྱི་མཁས་དབང་བློ་བཟང་བློ་གྲོས་མཆོག་ལ། བོར་བརླག་
ཐོར་ཞིག་ཏུ་སོང་བའི་རིན་ཐང་བྲལ་བའི་རྩ་ཆེན་གསུང་འབུམ་འདི་ལྟ་བུ་ཞིག་སླར་
ཡང་འཇིག་རྟེན་གྱི་ཁམས་འདིར་གསོན་གནས་ཐུབ་པ་མ་ཟད་སྐལ་ལྡན་སྐྱེ་བོ་བརྒྱ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
ཕྲག་གི་མིག་ལམ་དུ་མངོན་ཐུབ་པའི་ཕྱག་རྗེས་འཇོག་གནང་བ་ལ་ཐུགས་རྗེ་ཆེ་ཞུ་
རྒྱུ་ཡིན། ཁོ་བོས་ཀྱང་རང་ནུས་གང་ལྕོགས་ཀྱིས་ཟུར་དུ་ཞུ་དག་ཐེངས་འགའ་བྱས་
པའི་ཁུལ་ཡིན་ཀྱང་། ད་དུང་ཡང་རྨོངས་པའི་དབང་གིས་ཡིག་ནོར་ལྷག་ཆད་ཡོད་
པ་ནི་སྨོས་མ་དགོས་པས་ཀློག་པ་པོ་རྣམས་ཀྱིས་དེ་དག་ཁོ་བོར་གསལ་བཤད་བྱེད་
ཚེ་བསྐྱར་དུ་པར་སྐྲུན་སྐབས་སུ་ནོར་བཅོས་གཏང་རྒྱུར་ཕན་ཐོགས་རླབས་ཆེན་ཐོན་
གྱུར་ལགས་པས་དེ་ལུགས་དགོངས་ཚུལ་ལྷུག་པོར་སྩོལ་གནང་ཡོང་བ་ཞུ། །
དམ་པ་ཁོང་གི་གསུང་རྩོམ་རྣམས་གསུང་འབུམ་པོད་ཕྲེང་ལྔ་རུ་ཕྱོགས་སྒྲིག་
ཞུས་ཡོད་ལ། དེ་ཡང་པོད་ཕྲེང་དང་པོའི་༡༽ནང་དུ། དཔལ་རྟ་མཆོག་རོལ་པའི་རྒྱུད་
ལས་རྗེ་བཙུན་བླ་མ་ལུང་དུ་བསྟན་པའི་ཚུལ་བཤད་པ་དང༌། དེའི་ལུང་བསྟན་རྣམ་
བཤད། དེ་བཞིན་དུ་དགྱེས་རབ་རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་དང་
དེའི་འགྲེལ་པ། རྟོགས་པའི་ཉམས་མགུར། མཁའ་འགྲོའི་རྟགས་བསྟོད། བླ་མ་ལྔ་བཅུ་
པའི་མཆན་འགྲེལ་ཟིན་བྲིས། རང་དང་གཞན་གྱི་གྲུབ་མཐའི་རྣམ་གཞག སྔགས་ཀྱི་ས་
ལམ༑ བྱང་ཆུབ་ལམ་རིམ་གྱི་སྔོན་འགྲོ་སྦྱོར་བའི་ཆོས་དྲུག་ཉམས་སུ་ལེན་ཚུལ་དང་།
སྦྱོར་ཆོས་དྲུག་གི་ཁྲིད་ཡིག་བཅས་བཞུགས་ཡོད། པོད་ཕྲེང་གཉིས་པའི་༢༽ནང་དུ།
ཕར་ཕྱིན་གཞུང་འགྲེལ་མི་ཕམ་ཞལ་ལུང་ལེགས་བཤད་མཁས་པའི་དགོངས་རྒྱན་
ཞེས་བྱ་བ་དང་། པོད་ཕྲེང་གསུམ་པའི་༣ ༽ནང་དུ། བསྟན་བཅོས་དབུ་མ་འཇུག་
པའི་འགྲེལ་པ་འཇམ་དབྱངས་ཞལ་ལུང་མཁས་པའི་དགོངས་རྒྱན་ཞེས་བྱ་བ་
དང་༑ པོད་ཕྲེང་བཞི་པའི་༤ ༽ནང་དུ། ཁྱབ་བདག་རྣམ་སྣང་ཆེན་པོའི་དཀྱིལ་འཁོར་
དུ་འཇུག་པའི་སྟ་གོན་དང་དངོས་གཞིའི་ཆོ་ག་དང་། དཔལ་འཁོར་ལོ་སྡོམ་པ་ལྷ་ལྔའི་
དབང་གི་སློབ་མ་སྟ་གོན་དང་དངོས་གཞིའི་ཆོ་ག་དང༌། དཔལ་གསང་བ་འདུས་པའི་
དབང་གི་སློབ་མ་སྟ་གོན་དང་དངོས་གཞིའི་ཆོ་ག་བཅས་དང་། པོད་ཕྲེང་ལྔ་པའི་༥༽
ནང་དུ། ལས་བཞིའི་འཁོར་ལོའི་རྣམ་གཞག སློབ་དཔོན་པདྨ་འབྱུང་གནས་ཀྱི་རྣམ་
ཐར་གསོལ་འདེབས། དུག་རིགས་དྲི་མ་འཁྲུད་བྱེད་བདུད་རྩིའི་ཆུ་རྒྱུན། དུག་བཅོས་



བར་སྐྲུན་སྔོན་གླེང་།
ཀྱི་མན་ངག དྲག་སྔགས་མངོན་སྤྱོད་ཀྱི་རྣམ་གཞག དྲག་པོའི་ལས་ལ་བསྐུལ་བའི་
མཁྱེན་དགོངས། ཛམྦྷ་ལ་སེར་པོའི་སྒོ་ནས་གཏེར་ཆེན་བུམ་བཟང་སྒྲུབ་ཆོག ཛམ་
དཀར་ལྷ་ལྔའི་ནོར་སྒྲུབ་དང་ཆུ་སྦྱིན། ལྡན་མ་སྐྱབས་མགོན་མདོ་རྒྱུད་རྒྱ་མཚོས་
མཛད་པའི་སྨན་དཔྱད་ལག་ལེན་གྱི་ཆོས་ཚན་འགའ་ཞིག་བཅས་བཞུགས་ཡོད།
མཐའ་དོན། པར་དུ་བསྐྲུན་པའི་དགེ་རྩ་ཅི་མཆིས་པ་འདིས། རྒྱལ་བསྟན་
རིན་པོ་ཆེ་དར་ཞིང་རྒྱས་པ་དང་། འཛམ་གླིང་ཕྱོགས་མཐའ་ཀུན་ཏུ་བཀྲ་ཤིས་པ་དང་
བདེ་དགས་ཡུགས་གཅིག་ཏུ་ཁྱབ་པའི་སྨོན་འདུན་དང་བཅས། ཞུ་སྒྲིག་པ་སེར་བྱེས་
ལྡན་མ་བྱམས་པ་ཆོས་དབང་གིས་ཕྱི་ལོ་ ༢༠༡༡ ཟླ་ ༠༩ ཚེས་ ༠༢ ཉིན་རྒྱ་གར་ལྷོ་
ཕྱོགས་སེ་ར་དགོན་པ་ནས་པར་སྐྲུན་སྔོན་གླེང་དུ་བྲིས་པའོ། །



མཛད་རྣམ།
༄༅། །ལྡན་མ་ལབ་སྐྱབས་མགོན་སྐུ་ཕྲེང་བཅུ་གཉིས་པ་མཁས་ཤིང་གྲུབ་པ་ཐོབ་
པའི་མ་ཧཱ་པཎྜི་ཏ་ཆེན་པོ་དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་
མཛད་རྣམ་སྙིང་བསྡུས་དད་གསུམ་པདྨོ་འབྱེད་པའི་ཉི་གཞོན་ཞེས་བྱ་བ་བཞུགས་
༄༅། །བླ་མེད་སྐུ་བཞིའི་རིན་ཆེན་བ་གམ་བརྩེགས། །
མཁྱེན་བརྩེའི་ཉི་ཟླ་ཟུང་གི་རྣ་ཆས་བརྒྱན། །
སྟོན་པ་གསེར་རིའི་དབུས་ན་མངོན་འཕགས་པ། །
ཐུབ་དབང་ས་འཛིན་དབང་པོར་གུས་པས་འདུད། །
རབ་འབྱམས་གསུང་རབ་ཀུན་ལ་བལྟ་བའི་མིག །
སྐལ་བཟང་ཐར་པར་བགྲོད་པའི་འཇུག་ངོགས་མཆོག །
བརྩེ་བས་བསྐྱོད་པའི་ཐབས་མཁས་མཛད་པ་ཡིས། །
གསལ་མཛད་བཤེས་གཉེན་རྣམས་ལ་གུས་ཕྱག་འཚལ། །
གང་གི་མཚན་ཙམ་འཛིན་པའི་སྐྱེ་བོ་ལ། །
མཆོག་དང་ཐུན་མོང་དངོས་གྲུབ་མ་ལུས་པ། །
བདེ་བླག་སྩོལ་མཛད་རྒྱལ་ཡུམ་སྒྲོལ་མ་ལ། །
གུས་པས་འདུད་དོ་བརྩེ་བས་རྗེས་སུ་བཟུང་། །
རྒྱལ་ཀུན་ཐུགས་རྗེའི་ངོ་བོ་སྙིང་རྗེའི་ལྷ། །
རིགས་ཀུན་བདག་པོ་དགྱེས་རབ་རྡོ་རྗེ་ཡི། །
གསང་གསུམ་རྣམ་ཐར་ཅུང་ཟད་བརྗོད་པ་ལ། །
ལྷ་དང་མཁའ་འགྲོ་རྣམས་ཀྱིས་གནང་བ་སྩོལ། །



ཀ-2
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
དེ་ཡང་ཇི་སྐད་དུ་རྣམ་ཐར་གསོལ་འདེབས་ལས། རྒྱལ་ཀུན་མཐུ་སྟོབས་
ནུས་གཟུགས་པདྨ་དབང་། །གསུམ་ལྡན་མི་ཡི་ཟོལ་དུ་མངོན་བཞེངས་པ། །རིགས་
ཀུན་ཁྱབ་བདག་ཆོས་ཀྱི་རྒྱལ་པོ་ཆེ། །དགྱེས་རབ་རྡོ་རྗེའི་ཞབས་ལ་གསོལ་བ་
འདེབས། །ཞེས་ཇི་སྐད་གསུངས་པ་བཞིན། ལབ་སྐྱབས་མགོན་སྐུ་ཕྲེང་བཅུ་གཉིས་
པ་སྐྱབས་མགོན་གར་གྱི་དབང་ཕྱུག་དབང་ཆེན་དགྱེས་རབ་རྡོ་རྗེ་མཆོག་༼མཚན་
གཞན་བློ་བཟང་བསྟན་པ་ཆོས་འཕེལ་སོགས་མང་།༽ནི། དཔལ་རྟ་མཆོག་རོལ་པའི་རྒྱུད་ཀྱི་
ལེའུ་བཅུ་པ་ལས། ཐབས་ཆེན་རྣམ་དག་པདྨོའི་དོན། །ཤེས་རབ་སྤྲུལ་པའི་མཆོག་
གྱུར་པ། །གར་གྱི་དབང་ཕྱུག་བདེ་བ་ཆེ། །རྡོ་རྗེ་རྟ་ཉིད་སྤྲུལ་པར་མཛད། །གཞན་
ཡང་མཛད་པ་རྒྱ་ཆེན་པོ། །སྣ་ཚོགས་མཐུ་ཡིས་འདུལ་མཛད་དེ། །དག་པའི་འགྲོ་
ལ་མཐུན་བྱས་སྐུ། །གསེར་འོད་མཚན་དང་དཔེ་བྱད་ལྡན། །གོ་བྱེད་ཐེག་པ་བླ་
ན་མེད། །ཟབ་མོ་གསང་སྔགས་ཇི་བཞིན་པར། ། རྒྱལ་བ་བདེ་གཤེགས་ཕྱག་རྒྱའི་
སྐུ སྣརབ་སྤྲུལ་དཀྱིལ་འཁོར་སྣ་ཚོགས་བདག་ཅེས་དང་། ཡང་རྒྱུད་ཀྱི་ལེའུ་བཅུ་
གཉིས་པ་ལས། དེ་ནས་པདྨོ་ཆགས་པའི་སྐུས། །གསུང་གི་གཟི་མདངས་རྒྱས་
མཛད་དོ། །ཕྱག་རྒྱ་སྒྱུ་འཕྲུལ་གནས་སྦྱོར་བས། །གསེར་མིག་འདབ་བཟང་གྲོང་ཁྱེར་
དང་༑ ༑ལངྐའི་གནས་ཚོགས་སྲིན་པོའི་སྡེ། །ཀླུ་རྒྱལ་དབང་དུ་འདུ་བའི་ཕྱིར། །རྫུ་
འཕྲུལ་ཀུན་སྙོམས་འཁོར་ལོ་ཡིས། །ལྷ་ཆེན་ལ་སོགས་འདུལ་བར་དགོངས། །ཏིང་
ངེ་འཛིན་ལ་སྙོམས་ཞུགས་ཏེ། །པདྨ་རྟ་མཆོག་སྤྲུལ་པར་མཛད། །དེ་བཞིན་ཉིད་
དབྱིངས་སྙོམས་འཇུག་ལས། །སེམས་དཔའ་རྒྱལ་བ་ཀུན་གྱི་ཡབ། །རྡོ་རྗེ་འཛིན་
དབང་ཐུབ་ཉིད་དང་། །རིགས་ཉིད་སྤྲུལ་པའི་ལུང་ལས་གྲུབ། །ཅེས་དང་། གཞན་
ཡང་རྗེ་འདིའི་མཛད་པ་འཕྲིན་ལས་བྱུང་དང་འབྱུང་འགྱུར་ངོ་མཚར་ཅན་དུ་མ་ཞིག་
བཅོམ་ལྡན་འདས་ཉིད་ཀྱིས་ལུང་དུ་བསྟན་པ་ལུང་བསྟན་རྣམ་བཤད་སོགས་ལས་
ཤེས་པར་བྱའོ། །དེ་ལྟར་བཅོམ་ལྡན་འདས་ཀྱི་ལུང་གིས་ཟིན་ཅིང་ལུང་དང་རྟོགས་
པའི་ཡོན་ཏན་གྲངས་མེད་པས་ཐུགས་རྒྱུད་རབ་ཏུ་ཕྱུག་པ། མཁས་དང་གྲུབ་པའི་གོ་



མཛད་རྣམ།
འཕང་མཐོན་པོར་གཤེགས་ཏེ་སྐུ་ཚེ་དེ་ལ་ཟུང་འཇུག་རྡོ་རྗེ་འཆང་གི་སར་གཤེགས་
ཤིང་མཚན་སྙན་མདོ་དབུས་ཁམས་གསུམ་དང་རྒྱ་ནག་སོག་ཡུལ་སོགས་འཇིག་
རྟེན་ཡོངས་ལ་གྲགས་པའི་སྐྱེས་ཆེན་དམ་པ་ཁྱད་པར་དུ་འཕགས་པ། སྐྱེ་འགྲོ་
ཡོངས་ཀྱི་མགོན་སྐྱབས་དང་དཔུང་གཉེན་དུ་གྱུར་ཅིང་མཉམ་མེད་བུ་རམ་ཤིང་པའི་
བསྟན་པ་རིན་པོ་ཆེ་སྤྱི་དང་བྱེ་བྲག་ཁམས་གསུམ་བླ་མ་ཤར་རྒྱལ་བ་ཙོང་ཁ་པ་ཆེན་
པོའི་བསྟན་པ་ཕྱོགས་དུས་ཀུན་ཏུ་སྤེལ་བ་ལ་འཕྲིན་ལས་ཀྱི་འཇུག་པ་རབ་ཏུ་ཡངས་
ཤིང་བཀའ་དྲིན་གྱི་ཕུང་པོ་གཞལ་དུ་མེད་པའི་མཁས་གྲུབ་གཉིས་ལྡན་གྱི་རྩོད་མེད་
ཀྱི་མ་ཧཱ་པཎྜི་ཏ་ཆེན་པོ་ལབ་སྐྱབས་མགོན་སྐུ་ཕྲེང་བཅུ་གཉིས་པ་སྐྱབས་མགོན་རྡོ་
རྗེ་འཆང་དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེ་མཆོག་གི་མཛད་པ་
རྣམ་ཐར་ལ་ཕྱི་ཡི་རྣམ་ཐར། ནང་གི་རྣམ་ཐར། གསང་བའི་རྣམ་ཐར། ཆེས་གསང་
བའི་རྣམ་ཐར་བཅས་ཡོད་པ་རྣམ་ཐར་ལོ་རྒྱུས་དག་ཏུ་གསལ་ལ། དེ་ཡང་སློབ་དཔོན་
ཟླ་བ་གྲགས་པས། ནམ་མཁའ་མེད་པས་འདབ་ཆགས་ལྡོག་པ་མི་འགྱུར་གྱི། །འདིར་
ནི་རང་མཐུ་ཟད་པས་ལྡོག་པ་འགྱུར་དེ་བཞིན། །སློབ་མ་དང་བཅས་སངས་རྒྱས་
སྲས་རྣམ་སངས་རྒྱས་ཀྱི། །ཡོན་ཏན་མཁའ་ལྟར་མཐའ་ཡས་མ་བརྗོད་ལྡོག་པར་
འགྱུར། །ཞེས་དང་། རྗེ་ཐམས་ཅད་མཁྱེན་པས་ཀྱང༌། ཁྱེད་ཀྱི་སྐུ་གསུང་ཐུགས་ཀྱི་
གསང་བ་ཡི། །ཚུལ་འདི་རྒྱལ་སྲས་རང་རྒྱལ་ཉན་ཐོས་ཀྱིས། །ཇི་ཙམ་བརྟགས་ཀྱང་
བློ་ཡི་ཡུལ་མིན་ན། །ཚངས་དང་དབང་པོ་སོགས་ཀྱིས་སྨོས་ཅི་འཚལ། །མཁའ་ལྡིང་
དབང་པོས་མཁའ་ལ་བགྲོད་བགྲོད་ནས། །ནམ་ཞིག་རང་སྟོབས་བྲི་བས་ལྡོག་འགྱུར་
གྱི༑ ༑ནམ་མཁའ་ཟད་པས་ལྡོག་པ་མིན་དེ་བཞིན། །ཁྱོད་ཀྱི་ཡོན་ཏན་བརྗོད་པའང་དེ་
ལྟར་ལགས། །ཞེས་ཇི་སྐད་གསུངས་པ་བཞིན། ཁོང་གི་མཛད་པ་འཕྲིན་ལས་ཇི་ལྟ་
བ་བཞིན་བརྗོད་པའི་ཡུལ་ལས་འདས་ཤིང་འདིར་སྐབས་སུའང་མ་བབས་ཤིང་། དེ་
དག་གི་ཚུལ་ནི་རྣམ་ཐར་ཆེན་མོ་དང་དངོས་སློབ་ཆེན་མོ་དག་གི་མཛད་རྣམ་དང་ལོ་
རྒྱུས་དག་ལས་ཤེས་པར་བྱ་ཞིང་། འདིར་ཁོང་གི་མཛད་རྣམ་སྙིང་བསྡུས་ཞིག་བརྗོད་



ཀ-
4
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ན༑ །
༡༽ དེ་ཡང་སྐུ་བལྟམས་པའི་ཚུལ་ནི། ཁོང་ནི་གནུས་ཕུན་སུམ་ཚོགས་པ་
འཕགས་པ་སྤྱན་རས་གཟིགས་ཀྱི་གདུལ་ཞིང་གངས་རི་རྭ་བས་བསྐོར་བའི་ཞིང་
ཁམས་དབུས་ཀྱི་འོལ་ཁ་ལྷ་རིས་ཞོལ་རྫིང་ཕྱིའི་ཡུལ་དུ། རིགས་རུས་ཕུན་སུམ་
ཚོགས་པ་ཡབ་ཆོས་རྒྱལ་སྲོང་བཙན་སྒམ་པོའི་གདུང་རྒྱུད། གཞན་ཡང་རྒྱལ་དབང་
འཕྲིན་ལས་རྒྱ་མཚོ་སོགས་སྐྱེས་ཆེན་དམ་པ་དུ་མ་བལྟམས་མྱོང་བའི་རུས་རྒྱུད་
ཡབ་ཛཱ་ཡ་ཞེས་པ་དང་། བུད་མེད་ཀྱི་སྐྱོན་བརྒྱད་དང་བྲལ་ཞིང་བྱང་སེམས་དང་ཞི་
དུལ་གཏོང་ཕོད་ཅན་གྱི་མ་ཡུམ་དམ་པ་པ་སངས་སྒྲོལ་མ་གཉིས་ཀྱི་སྲས་སུ། དུས་
ཕུན་སུམ་ཚོགས་པ་རབ་བྱུང་བཅུ་བཞི་པའི་ཆུ་འབྲུག་ལོ་དང་ཕྱི་ལོ་ ༡༨༣༢ ལོའི་
ནག་པ་ཟླ་བའི་ཚེས་བཅོ་ལྔའི་ཉི་ཤར་འབྲུག་གི་དུས་སུ། ངོ་མཚར་བའི་ལྟས་ཕུན་
སུམ་ཚོགས་པ་ལྷུམས་སུ་ཞུགས་སྐབས་ཡུམ་གྱི་མནལ་ལམ་དུ་ཉི་མའི་དཀྱིལ་
འཁོར་ལས་གསེར་གྱི་རྡོ་རྗེ་མང་པོ་སྤྲོས། དེ་ཀུན་རང་གི་སྙིང་ཁར་ཐིམ་པར་རྨིས་
པ་དང་ཡབ་ལའང་མཚན་ལྟས་དེ་འདྲ་བ་བྱུང་བ་དང་། ཡུམ་གྱི་མུ་ལི་ཏིང་གི་མཚོར་
མཇལ་ཚེ། ཤེལ་གྱི་ཕོ་བྲང་ནས་སྤྱན་རས་གཟིགས་མཐོང་སྟེ་དགེ་སློང་གི་གཟུགས་
གྱུར༑ སྙིང་ཁར་ཐིམ་སྣང་བྱུང་། དེའི་ཞྭ་སེར་ཐད་ནས་རྡོར་དྲིལ་མེ་ལོང་ཟླུམ་པོ།
ལམ་རིམ་གྱི་གླེགས་བམ་དྲི་བྲལ་ཐིམ་ཅན་དངོས་སུ་རྙེད་པ་སོགས་ངོ་མཚར་གྱི་
ལྟས་བཟང་མང་པོ་བྱུང་། །
སྐུ་འཁྲུངས་སྐབས་འོད་དམར་པོས་གནས་ཁང་ཀུན་ཁྱབ་པ་དང༌། མེ་ཏོག་
དང་ཤིང་དམར་པོ་དེང་སང་རྗེའི་བླ་ཤིང་དུ་གྲགས་པ་དེ་སྐྱེས། སྐུ་འཁྲུངས་མ་ཐག་
སྤྱན་རས་གཟིགས་སེམས་ཉིད་ངལ་གསོའི་བཞུགས་སྟངས་མཛད་ཅིང༌། ཡིག་དྲུག་
དང་དབྱངས་གསལ་ལྷང་ལྷང་གསུངས་པས་ཐམས་ཅད་ངོ་མཚར་དང་ཡ་མཚན་གྱི་
གནས་ལ་བཀོད། ཁོང་གི་སྐུ་ཡི་དཔྲལ་བ་ལ་ཨ་དང༌། ཕྱག་གཡས་ཀྱི་དཔུང་པ་ལ་
པདྨ། ཕྲག་པར་ཨོཾ། ཕྱག་གཡོན་གྱི་མཐེབ་འཛུབ་ཀྱི་བར་གྱི་རྒྱབ་ངོས་ལ་ཧི། སྐུ་སྨད་



མཛད་རྣམ།
ལ་སྟག་ཤམ་གྱི་རི་མོ་གསལ་པོ་ཡོད་པ་སོགས་རྟགས་མཚན་ངོ་མཚན་ཅན་དུ་མ་
མངའ་ལ། དེ་ལྟར་ཕུན་སུམ་ཚོགས་པ་དུ་མ་དང་བཅས་ཏེ་སྐུ་བལྟམས་པའི་མཛད་པ་
མཛད། །
པཎ་ཆེན་སྐུ་ཕྲེང་བདུན་པ་བློ་བཟང་བསྟན་པའི་ཉི་མས་གཙུག་ཕུད་བཞེས་ཏེ།
སྤྲུལ་སྐུ་འདི་འདྲ་རྙེད་དཀའ་བ་སོགས་བསྔགས་བརྗོད་རྒྱ་ཆེར་མཛད། སྐུ་གཞོན་ནུའི་
དུས་སློབ་དཔོན་པདྨ་ཀ་ར་དང་རྗེ་བཙུན་འཇམ་པའི་དབྱངས་ཀྱིས་བྱིན་གྱིས་བརླབས་
ཤིང་། དགུང་ལོ་གསུམ་བཞི་ཙམ་ནས་རིན་པོ་ཆེའི་གཏེར་སྟོན་པ་དང་། ལྷ་དང་
མཁའ་འགྲོ་མ། མི་མིན་རྣམས་ཀྱིས་རིན་པོ་ཆེའི་ཡོ་བྱད་ཕུལ་བ་སོགས་མང་དུ་བྱུང་
ཞིང༌། སངས་རྒྱས་བྱང་སེམས་ཡི་དམ་ཆོས་སྐྱོང་རྣམས་ཀྱི་ཞལ་ཡང་ཡང་གཟིགས་
པ་དང་། ཆོས་གསུངས་ཤིང་བྱིན་གྱིས་བརླབས་པ་སོགས་མང་དུ་བྱུང་ངོ་། །
རྗེ་ཙོང་ཁ་པའི་དངོས་སློབ་འདན་མ་མཁན་ཆེན་ཡོན་ཏན་དཔལ་ཐོག་མ་
ལབ་ཏུ་ཕེབས་ཏེ་དགོན་པ་ཕྱག་འདེབས་པ་མཛད་པའི་ཚེ། ལབ་དགོན་པའི་དྲང་ཐོད་
ཀྱི་སྟེང་གི་མཁའ་དབྱིངས་ནས་མཉམ་མེད་ཐུབ་དབང་གཙོ་འཁོར་གསུམ་གྱིས་ཞལ་
མངོན་སུམ་དུ་གཟིགས་པ་དང་། མཆོག་ཟུང་རྣམ་གཉིས་ཀྱི་རྣམ་སྦྱར་གྱི་གྲྭ་བཞི་ནས་
བརྐྱང་ཏེ་རི་མོ་ས་ལ་ཕབ་པ་དང་། མ་འོངས་པ་ན་གནས་འདིར་རིགས་གསུམ་མགོན་
པོའི་སྤྲུལ་པ་རྒྱུན་མར་ཕེབས་ཏེ་བསྟན་པ་དང་འགྲོ་བའི་དོན་བྱེད་དོ་ཞེས་དགོན་པའི་
ཆགས་དབྱིབས་དང་བསྟན་བདག་བླ་མ་ཡང་རྒྱལ་བ་རིགས་གསུམ་མགོན་པོའི་རྣམ་
སྤྲུལ་ཡིན་པ་སངས་རྒྱས་རང་ཉིད་ཀྱིས་ལུང་བསྟན་པ་དང་། དེ་བཞིན་དུ། རྒྱ་གར་
གྱི་པཎ་གྲུབ་མཁས་པ་ཆེན་པོ་ཇོ་བོ་སྤྱི་ཏི་ཛྙ་ན་ཀིརྟི་མཆོག་ཀྱང་ལབ་ཏུ་ཕེབས་ཏེ་
ལབ་ཀྱི་ས་ཆ་གང་སར་བྱིན་གྱིས་བརླབ་ཏེ་ངོ་མཚར་གྱི་རྣམ་ཐར་བསམ་གྱིས་མི་
ཁྱབ་ཅིང་། ཁོང་ལའང་སྔར་དང་མཚུངས་པ་ཐུབ་དབང་གཙོ་འཁོར་གསུམ་གྱིས་ཞལ་
གཟིགས་གནང་ཤིང་མ་འོངས་པ་ན་གནས་འདིར་རིགས་གསུམ་མགོན་པོའི་སྤྲུལ་
པ་རྒྱུན་མར་བྱོན་པ་ལུང་བསྟན་གནང་བ་དང་། མཁའ་འགྲོའི་རྟགས་བསྟོད་ལས། ལྷ་



འགE
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཡང་གསང་མདུན་དུ་ཤར་བ་ནི། །ཐུགས་ཟག་མེད་ཀློང་དུ་རོ་གཅིག་རྟགས། །དེའི་ཐུགས་
འོད་སྐུ་ལ་ཕོག་པ་ནི། །ཁྱོད་སྤྲུལ་གཞི་ལྷ་དེ་ཡིན་པའི་རྟགས། །ཞེས་དང་། ཡང་། དགོན་
ཆོས་སྡེ་ཆེན་པོའི་རྒྱབ་རི་ངོས། །བྲག་ཕུར་བུ་འདྲ་བའི་འཕུར་གཤོག་སྟེང་། །གནས་
པདྨ་འོད་ཀྱི་ཞིང་ཁམས་སུ། །ལྷ་འཕགས་མཆོག་ཐུགས་རྗེ་ཆེན་པོ་དེ། །དོན་མ་
རུངས་ལ་ལ་འདུལ་མཛད་ཕྱིར། །ལྷ་ཁྲོ་རྒྱལ་རྟ་མཆོག་རོལ་པ་དངོས། །རྗེ་མཚུངས་
མེད་དྲིན་ཅན་བླ་མ་མཆོག །ཕ་གྲུབ་པའི་དབང་ཕྱུག་མཚན་བརྗོད་དཀའ། །མགོན་
དབང་ཆེན་དགྱེས་རབ་རྡོ་རྗེ་འཆང་། །ཞེས་སོགས་གསུངས་པ་བཞིན། དབང་ཆེན་
དགྱེས་རབ་རྡོ་རྗེ་མཆོག་ནི་མཚོན་པ་ཙམ་སྟེ། ལབ་སྐྱབས་མགོན་སྐུ་ཕྲེང་རིམ་བྱོན་
རྣམས་འཕགས་མཆོག་ཐུགས་རྗེ་ཆེན་པོའི་རྣམ་འཕྲུལ་མི་ཡི་རྣམ་པར་རོལ་པ་ཤ་
སྟག་ཡིན་པ་གྲགས་སོ། །
༢༽ གསན་སྦྱོང་གནང་ཚུལ་ནི། དེ་ནས་མི་རིང་བར་དབུས་ཀྱི་གདན་ས་
རུ་ཕེབས། སེ་ར་ཐེག་ཆེན་གླིང་དང་སེར་བྱེས་གྲྭ་ཚང་གི་ལྡན་མ་ཁང་ཚན་དུ་ཆོས་
ཞུགས་མཛད། པཎ་ཆེན་བསྟན་པའི་ཉི་མ་དང་། མཁས་གྲུབ་ཆེན་པོ་འཕན་པོ་
འཕགས་པ་ཐོགས་མེད། སྟག་ཕུ་ཡོངས་འཛིན་ཡེ་ཤེས་རྒྱ་མཚོ། རྒྱུད་སྨད་མཁན་
ཆེན་གྲགས་པ་བརྩོན་འགྲུས། བྲག་རི་བློ་བཟང་ཆོས་འབྱོར་རྒྱ་མཚོ། པཎ་ཆེན་
ཕྱོགས་ལས་རྣམ་རྒྱལ། རྗེ་གསེར་སྐང་རོལ་པའི་རྡོ་རྗེ། ཨ་ཁུ་རིན་པོ་ཆེ། རྗེ་སྐལ་
བཟང་མཁས་གྲུབ་སོགས་མཁས་གྲུབ་གཉིས་ལྡན་གྱི་བླ་མ་དམ་པ་བཅུ་ཕྲག་དུ་མའི་
ཞབས་ལ་གཏུགས།
རྒྱ་བོད་ཀྱི་མདོ་སྔགས་ཀྱི་བསྡུས་པའི་གཞུང་ཆེན་ཡོངས་རྫོགས་དང་ཁྱད་
པར་དུ་རྗེ་ཡབ་སྲས་ཀྱི་མདོ་སྔགས་ཀྱི་ལེགས་བཤད་རྣམས་དང་། རྗེ་བཙུན་ཡབ་
སྲས་ཀྱི་སྤྱི་མཐའ་ཕྲེང་དང་ཀུན་མཁྱེན་འཇམ་དབྱངས་བཞད་པའི་སྤྱི་མཐའ་སོགས་
གཞུང་ཆེན་བཀའ་པོད་ལྔ་དང༌། གསང་སྔགས་རྡོ་རྗེ་ཐེག་པའི་རྒྱུད་སྡེ་བཞིའི་བསྡུས་
པའི་ལེགས་བཤད་ཡོངས་རྫོགས་ཐོས་བསམ་སྒོམ་པ་ཕྱོགས་རེ་བ་དང་རགས་པ་



མཛད་རྣམ།
རེའི་ཆོག་པར་མ་མཛད་པར། ཆེས་གསལ་མྱུར་ཟབ་ཀྱི་ཤེས་རབ་ཀྱི་སྒོ་ནས་བརྒལ་
བརྟག་མཐིལ་ཕྱིན་པ་མཛད་དེ་མདོ་སྔགས་རིག་གནས་དང་བཅས་པ་ལ་འཆད་རྩོད་
རྩོམ་གསུམ་གང་ལའང་མི་འཇིགས་པའི་སྤོབས་པ་ཐོབ་ཅིང་མཁས་པའི་ཡོངས་རྩེར་
གཤེགས། །
གཞན་ཡང་ཁོང་གིས་འཇམ་དབྱངས་བཞད་པ་སྐུ་ཕྲེང་བཞི་པའི་ཡབ་ཀྱི་དྲུང་
ནས་སྨན་ལ་སྦྱོང་བར་མཛད་ནས་གསོ་རིགས་ལའང་ཤིན་ཏུ་མཁས་ཤིང་སྨན་གྱི་
སྐོར་ལ་ལྗགས་རྩོམ་ཡང་མང་དུ་བཞུགས། གཞན་ཡང་མདོ་མཁྱེན་བརྩེ་ཡེ་ཤེས་རྡོ་
རྗེ་ལ་བརྟེན་ནས་རྫོགས་པ་ཆེན་པོའི་ལྟ་བ་མངོན་དུ་བྱས་ཤིང་། དེའི་སློབ་ཆེན་ལྔའི་
ནང་ཚན་གཅིག་ཡིན་པར་གྲགས།
གཞན་ཡང་དམ་པ་འདིས་མདོ་སྟོད་སྨད་ཀྱི་སྐྱེས་ཆེན་དམ་པ་དུ་མའི་དྲུང་
ནས་ཆོས་དུ་མ་གསན་པ་སོགས་ཆོས་ལུགས་རིས་མེད་ཀྱི་སྐྱེས་ཆེན་དམ་པ་ཞིག་
ཡིན་ལ། ཁོང་གི་དངོས་སློབ་ཀྱི་ཁྲོད་དུའང་སློབ་ཆེན་བརྒྱད་དང་། གཞན་ཡང་རོང་ཐ་
ཆོས་འབྱོར་ལྷུན་གྲུབ་སོགས་དགེ་ལྡན་པའི་མཁས་གྲུབ་དུ་མ་དང༌། རྙིང་མའི་མཁས་
པ་ཆེན་པོ་འཇུ་མི་ཕམ་དང༌། རྫ་དཔལ་སྤྲུལ་སོགས་ས་དགེ་བཀའ་རྙིང་མཁས་གྲུབ་
དུ་མ་ཞིག་འདུས་ཤིང་སྐབས་དེར་མདོ་དབུས་ཁམས་གསུམ་དང་། རྒྱ་ནག་སོག་
པོ་སོགས་སུ་ས་དགེ་བཀའ་རྙིང་གི་མཁས་བླུན་ཐམས་ཅད་ཁོང་ལ་ཆོས་མ་ཞུས་པ་
དང་༑ དད་པ་དང་གསོལ་འདེབས་མི་བྱེད་མཁན་ཕལ་ཆེར་མེད་པ་ལྟ་བུར་གྱུར།
ཁོང་ནི་རིག་གནས་ཀྱི་སྐོར་ལའང་ཤིན་ཏུ་མཁས་ཤིང་། འཇུ་མི་ཕམ་སོགས་
ཀྱིས་ཁོང་གི་མདུན་ནས་ཀུན་གཟིགས་དབྱངས་འཆར་ཆེན་མོའི་དགོངས་དོན་རྙེད་
པ་དང་། འཇུ་མི་ཕམ་སྙན་ངག་སྐོར་ལ་མཁས་པར་གྱུར་པ་དེ་ཡང་ལབ་སྐྱབས་
མགོན་ཁོང་དང་དམིགས་བསལ་འབྲེལ་བ་ཡོད་ཚུལ་བཤད་སྲོལ་ཡོད་པར་མ་ཟད།
མི་ཕམ་གྱི་བྱ་དཀའ་བའི་སྙན་ངག་དབྱངས་གསལ་སོ་བཞི་ཚང་བའི་ཤོ་ལོ་ཀ་ཞིག་
ལབ་སྐྱབས་མགོན་ལ་རྩོམ་རྒྱུགས་ཕུལ་བ་དེང་སང་ཡང་མཇལ་རྒྱུ་ཡོད་པ་མགོ་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ལོག་སོགས་སུ་གསལ་པོ་བརྗོད་གླེང་ཡོད། །
༣༽ འཁོར་སློབ་སྐྱོང་ཚུལ་ནི། དེ་ནས་ཁོང་ལ་མདོ་སྟོད་སྨད་བར་གསུམ་
དང་༑ སྟོད་དབུས་གཙང་། བྱང་སོག་པོ། སྨད་རྒྱ་ནག་བཅས་ནས་སྐལ་ལྡན་གྱི་སློབ་
མ་རྣམས་བུང་བས་མེ་ཏོག་ལ་འཁོར་བ་བཞིན་འདུས་ཏེ། ཕྱི་ནང་གི་རིག་པའི་གནས་
ལ་སྒྲོ་འདོགས་ཆོད་ཅིང་མཁས་ཤིང་གྲུབ་པ་ཐོབ་པའི་སློབ་མ་མང་དུ་བྱུང་། ཁྱད་པར་
ཁོང་ལ་བོད་གངས་ཅན་ལྗོངས་སུ་མཚན་སྙན་གྱི་གྲགས་པ་རླུང་ལྟར་གཡོ་བའི་སློབ་
ཆེན་བརྒྱད་སྟེ། དབུས་ཕྱོགས་སུ་རྭ་སྒྲེང་དགོན་གྱི་བསྟན་པའི་བདག་པོའམ་རྒྱལ་
མཆོག་བསྐལ་བཟང་རྒྱ་མཚོའི་ཡོངས་འཛིན་ཁྲི་ཆེན་ངག་དབང་མཆོག་ལྡན་གྱི་སྐུ་
ཕྲེང་བཞི་པའམ་ར་སྒྲེང་རྒྱལ་ཐོག་དང་པོ་ཨ་ཆུ་ཐུ་ནོ་མིན་ཧན་ངག་དབང་ཡེ་ཤེས་
ཚུལ་ཁྲིམས་རྒྱལ་མཚན་དཔལ་བཟང་པོ་དང་། ཟི་ལིང་སྟོང་འཁོར་དགོན་གྱི་བསྟན་
བདག་བླ་སྤྲུལ་རྒྱལ་བ་རྒྱ་མཚོའི་སྐུ་ཕྲེང་དགུ་པ་ཐུབ་བསྟན་འཇིགས་མེད་རྒྱ་མཚོ་
དང་༑ རྙིང་མའི་མཁས་གྲུབ་ཆེན་པོ་འཇུ་མི་ཕམ་དང་། མདོ་སྨད་ཕྱོགས་སུ་ཀུན་མཁྱེན་
འཇམ་དབྱངས་བཞད་པའི་སྐུ་ཕྲེང་བཞི་པ་རྗེ་བཙུན་སྐལ་བཟང་ཐུབ་བསྟན་དབང་
ཕྱུག་དཔལ་བཟང་པོ་དང་། སོག་པོ་ཁལ་ཁ་ཛཱ་ཡ་པཎྜི་ཏ་ཆེན་པོའི་ཡང་སྲིད་སྐུ་ཕྲེང་
གསུམ་པ་བློ་བཟང་སྙན་གྲགས་དགེ་ལེགས་རྣམ་རྒྱལ་དང་། ལབ་མཁའ་ལྡིང་སྐུ་ཕྲེང་
གོང་མ་མཁའ་ལྡིང་ནམ་མཁའ་རྡོ་རྗེ་མཆོག་དང༌། ལབ་གསེར་གླིང་སྐུ་ཕྲེང་དང་པོ་
འཇམ་དབྱངས་འཇིགས་མེད་རིག་པའི་རལ་གྲི་དང༌། ལབ་མཁན་སྤྲུལ་སྐུ་ཕྲེང་དང་
པོ་མཁན་པོ་རིན་ཆེན་སེང་གེ་བཅས་ ༼སློབ་ཆེན་བརྒྱད་ལབ་ཆོས་འབྱུང་དུ་གསལ་བ་བཞིན་
བཀོད་ཡོད།༽ སློབ་ཆེན་བརྒྱད་དང་། གཞན་ཡང་རྒྱ་ནག་གོང་མ་བཀང་ཞི་འོད་གསལ་
རྒྱལ་པོ་ནས་དད་གུས་ཚད་མེད་ཀྱི་སྒོ་ནས་དབུ་བླར་བསྟེན་ཏེ་དངོས་པོ་གྱ་ནོམ་
པས་འབུལ་སྐྱེས་ཕུལ་བ་སོགས་སྲིད་འབྱོར་རིག་གསུམ་གྱི་མངའ་ཐང་ཤིན་ཏུ་མཐོ་
ཞིང་ཐོབ་དང་གོ་ས་ཅན་གྱི་མི་དབང་གི་སློབ་མའང་ཤིན་ཏུ་མང་།
གཞན་ཡང་རྗེ་རང་གི་རྟོགས་བརྗོད་ལས་ཁྱེད་ཅག་མདོ་ཁམས་སྒང་དྲུག་སྐྱེ་



མཛད་རྣམ།
-9
བོ་ཀུན། །ཕལ་ཆེར་ཁོ་བོའི་དངོས་ཀྱི་གདུལ་བྱ་ཡིན། །དེའི་ཕྱིར་ཀུན་གྱིས་མདུན་
པ་སྐྱེད་ཅིག་དང་། །ད་རེས་ཡང་དག་ལམ་ལ་ང་ཡིས་བཀྲི། །ཞེས་སོགས་གསུངས་
པ་བཞིན། སྐབས་དེར་མདོ་དབུས་ཁམས་གསུམ་དང་རྒྱ་ནག་སོག་པོ་སོགས་སུ་
འདི་པའི་དངོས་སློབ་ཡང་སློབ་ཀྱིས་ཁྱབ་ཅིང་། ཕྱོགས་དེ་དག་ཏུ་དགེ་ཚུལ་སློང་གི་
བསླབ་པ་བསྩལ་བ་དང༌། གསང་སྔགས་ཀྱི་དབང་རྗེས་གནང་ཐོབ་པའི་སློབ་མས་
འཛིན་མའི་ཁྱོན་ཡོངས་ལ་ཁྱབ་པ་ལྟ་བུར་སྣང་། །
༤༽ སྒྲུབ་པ་ཉམས་བཞེས་དང་ལྷ་ཡི་ཞལ་གཟིགས་ཚུལ་ནི། ཤར་གླིང་
བདེ་ཆེན་ཕུག་དང༌། ལྷོ་གླིང་བྲག་ཟོར་ཕུག ནུབ་གླིང་འབྲོག་གེ་ཕུག བྱང་གླིང་རག་
འོག་ཕུག་བཅས་སུ་སྒྲུབ་པ་ཉམས་བཞེས་ཡུན་རིང་དུ་གནང་། དེ་བཞིན་དུ་རྒྱབ་རིའི་
རྩེའི་མཁའ་སྤྱོད་སྒྲུབ་ཕུག་ཏུ་བསྙེན་མཚམས་བཞུགས་སྐབས་ལྷ་དམར་པོ་གཉིས་
དང་དཀར་པོ་གཅིག་གིས་ཞལ་དངོས་སུ་གཟིགས་ནས་སྒྲུབ་པ་ཉམས་བཞེས་གནང་
སྟེ་ནཱ་རོ་མཁའ་སྤྱོད་མའི་སྐུ་དམར་པོའི་ཞལ་དངོས་སུ་གཟིགས། གཞན་ཡང་། རྒྱ་
ནག་ཕྱོགས་སུ་རི་བོ་རྩེ་ལྔའི་དགྲ་བཅོམ་ལྔ་བརྒྱའི་ལྷ་ཁང་དུ་སྒྲུབ་པ་ཉམས་བཞེས་
ཡུན་རིང་མཛད་དེ་འཆད་རྩོད་རྩོམ་གསུམ་ཡུན་རིང་གནང་ཞིང་། འཇམ་དབྱངས་
བསྒྲུབས་པས་ནམ་ཞིག་འོད་གསལ་གྱི་འཇའ་ཚོན་སྣ་ལྔའི་ཀློང་དུ་རྗེ་བཙུན་འཇམ་
པའི་དབྱངས་ཀྱི་ཞལ་དངོས་སུ་གཟིགས་ཤིང་། བརྡའི་བྱིན་རླབས་གནང་ནས་རང་
ཉིད་ལ་ཐིམ་པས་ཐུགས་ཡིད་དབྱེར་མེད་དུ་འདྲེས་པའི་ཉམས་རྟོགས་ཤར་བ་མ་
ཟད༑ བསྟན་བཅོས་ཀྱང་དུ་མ་བརྩམས། པེ་ཅིང་དགའ་ལྡན་བྱིན་ཆགས་གླིང་དུ་ཡང་
སྒྲུབ་པ་ཉམས་བཞེས་ཡུན་རིང་གནང་ལ། ཁྱད་པར་དུ་རྟ་མགྲིན་སྒྲུབ་ཕུག་གམ་རྫུ་
འཕྲུལ་ཕུག་ ༼ཐེག་ཆེན་ཆོས་འཕེལ་གླིང་།༽ ཏུ་སྒྲུབ་པ་ཉམས་བཞེས་ཡང་ཡང་གནང་
སྟེ་ཡི་དམ་རྟ་མགྲིན་ཞལ་དངོས་སུ་གཟིགས་ཤིང་། སྐུ་ཚེ་དེ་ལ་མི་སློབ་ཟུང་འཇུག་
གི་སར་གཤེགས་པའི་ཚུལ་བསྟན། སྒྲུབ་ཕུག་འདི་ནི། ཐེག་ཆེན་ཆོས་འཕེལ་གླིང་
ཞེས་དབེན་པའི་གནས། །པད་མ་གསང་སྔགས་བདེ་ཆེན་དགའ་འཁྱིལ་དུ། །ཁྲག་



ཀ-10
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
མཐུང་མངོན་གྱུར་རྟ་སྐད་གཙུག་ན་འཚེར། །དབང་ཆེན་དགྱེས་རྡོ་རྗེ་ལ་གསོལ་བ་
འདེབས། །ཞེས་གསུངས་པ་བཞིན། ཐོག་མར་སློབ་དཔོན་པདྨ་འབྱུང་གནས་ཀྱིས་
རྫུ་འཕྲུལ་གྱིས་བཏོན་པའི་སྒྲུབ་ཕུག་ཡིན་པ་མ་ཟད། དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེས་སྒྲུབ་པ་ཉམས་བཞེས་ཡུན་རིང་གནང་སྟེ་སྐུ་ཚེ་དེ་ལ་སངས་
རྒྱས་པའི་ཚུལ་བསྟན་པའི་གནས་རྩ་ཆེན་བྱིན་རླབས་ཀྱི་གཟི་འོད་འཕྲོ་བ་ཞིག་ཡིན།
གོང་གི་གསོལ་འདེབས་ཚིགས་བཅད་འདི་མཁས་པ་འཇུ་མི་ཕམ་པས་
མཛད་སྙམ་པའི་དཔྱད་གཞི་ཡོད་ལ། དེའི་ཚུལ་ཡང་དབང་ཆེན་དགྱེས་རབ་རྡོ་རྗེས་
འཁོར་སློབ་ཚོགས་མང་པོ་ཞིག་ལ་ཟབ་རྒྱས་ཀྱི་གདམས་པ་དུ་མ་བསྩལ་བའི་སྐབས་
སུ་དད་ལྡན་སློབ་ཚོགས་དེ་རྣམས་ཀྱིས་ཉིན་ལྟར་དབང་ཆེན་དགྱེས་རབ་རྡོ་རྗེ་སྒྲུབ་
ཕུག་གི་ཕྱིར་ཕེབས་པ་དང་སྐབས་བསྟུན་ནས་མཇལ་ཁ་ལ་འབད་བརྩོན་དྲག་པོ་
བྱེད་ཅིང་ཡོད་ལ། དེ་ཡང་སྒྲུབ་ཕུག་ནི་ལབ་དགོན་པའི་རྒྱབ་རིའི་བྲག་ངོས་སུ་ཡོད།
མཇལ་ཁ་ལ་བརྩོན་པའི་གདུལ་བྱ་རྣམས་རི་ཞོལ་གྱི་དགོན་པའི་ནང་དུ་ཡོད། དེ་ལྟའི་
སྐབས་ཤིག་ལ་འཇུ་མི་ཕམ་པས་སྤྱི་ཁང་གི་རྒྱབ་ངོས་ཀྱི་ཕོ་བྲང་དམར་པོའི་རྩེ་ནས་
མཇལ་སྐབས་ཤིག་ལ་དངོས་སུ་འདི་འདྲ་ཞིག་མཇལ་བ་སྟེ། ཡི་དམ་རྟ་མགྲིན་ཞལ་
གསུམ་ཕྱག་དྲུག་སྐུ་ལས་མེ་དཔུང་ཕྱོགས་བཅུར་འཕྲོ་བ། དབུ་གཙུག་ནས་རྟ་མགོ་
ལྗང་གུ་རྟ་སྐད་ཕྱོགས་བཅུར་འཚེར་བ། ནམ་མཁའ་ཐམས་ཅད་འཚེར་ལྷང་ལྷང་དང་
ས་གཞི་ཐམས་ཅད་འདར་ཡོམ་ཡོམ་བྱེད་པ་ཞིག་དངོས་སུ་མཇལ་བ་རེད་ཅེས་ད་
ལྟའི་གྲ་རྒན་རབས་དག་གི་ངག་ལས་དངོས་སུ་ཁོ་བོས་ཐོས་ལ། གོང་གི་ཚིགས་
བཅད་དེ་ཡང་གཟིགས་སྣང་དེ་དང་ཤིན་ཏུ་མཐུན་པ་ཞིག་འདུག་པས་སྐབས་དེར་
འཇུ་མི་ཕམ་པས་མཛད་ཡང་དཔྱད་པར་བྱ་ཞིང་། དེ་བཞིན་དུ་གྲུབ་དབང་བྱང་ཆུབ་
སྨོན་ལམ་དང་། རྣལ་འབྱོར་པ་མཁའ་ལྡིང་རྡོ་རྗེ་དག་གི་གཟིགས་སྣང་ལའང་འདི་
འདྲ་བ་ཞིག་བྱུང་བ་མངོན་ཏེ། ལུང་བསྟན་རྣམ་བཤད་ལས། དེ་ཡང་ངེས་དོན་གྱི་རྡོ་
རྗེའི་རང་མདངས་ལས་ཤར་བའི་རྟ་མགོའི་ཅོད་པཎ་མཐོན་པོ་ནམ་མཁའི་དབྱིངས་ལ་



མཛད་རྣམ།
ཀ-11
འཚེར་བ་ཉིད་དུ་སྤྲུལ་པར་མཛད་དོ་ཞེས་པ་ནི། དྲང་དོན་དང་ཕྱོགས་མཐུན་དུ་རུང་
བ་ཙམ་གྱི་བཤད་པ་ཡིན་ལ། རྗེ་འདིའི་དབུ་གཙུག་ཏུ་རྟ་མགོ་ལྗང་ཞུར་གྱི་རྟ་སྐད་
མངོན་པར་བཤད་པ་ནི་གྲུབ་དབང་བྱང་ཆུབ་སྨོན་ལམ་དང་། རྣལ་འབྱོར་པ་མཁའ་
ལྡིང་རྡོ་རྗེའི་གཟིགས་ལམ་དུ་གྱུར་པ་སྟེ་ཤེས་པར་འདོད་ན་རྣམ་ཐར་གྱི་ཡི་གེ་རྣམས་
སུ་གསལ་བས་དེར་བལྟ་བར་བྱ་ཡི་ཞེས་གསུངས་སོ། །དེ་བཞིན་དུ། ལུང་བསྟན་
རྣམ་བཤད་ལས། དེ་མཚུངས་མཁའ་འགྲོ་མ་རྣམས་ཀྱིས་ཕྱག་སྐོར་བྱེད་ཀྱིན་གསོལ་
བ་འདེབས་པའི་ཚིགས་སུ་བཅད་པ། ཐེག་ཆེན་ཆོས་འཕེལ་ནས་དབང་ཆེན་དགྱེས་
རབ་རྡོ་རྗེ་ལ་གསོལ་བ་འདེབས་ཞེས་པའི་མཚན་དེ་ཉིད་བཏུ་བར་བྱ་བ་ཉིད་དོ་ཞེས་
སྔར་གྱི་གསོལ་འདེབས་ཀྱི་ཚིགས་བཅད་དེ་རིགས་བཟང་གི་མཁའ་འགྲོ་མ་རྣམས་
ཀྱི་བརྩམས་པའི་གསོལ་འདེབས་ཀྱི་བསྟོད་ཚིག་ཡིན་པ་གསལ་ལོ། །དེ་བཞིན་དུ།
གཞན་ཡང་ཁོང་ལ་ལྷ་དང་མཁའ་འགྲོ་མ་རྣམས་ཀྱིས་བརྡ་དང་རྟགས་ཀྱི་སྒོ་ནས་
རྡོ་རྗེའི་གླུ་ཡི་བསྟོད་པ་དང་སྨོན་ལམ་དུ་མ་ཞིག་ཡོད་པ་མཁའ་འགྲོའི་རྟགས་བསྟོད་
སོགས་སུ་གསལ་ལོ། །
དེ་ལྟར་ཁོང་ནི་བླ་མ་ཡི་དམ་སངས་རྒྱས་བྱང་སེམས་གྲངས་ལས་འདས་
པའི་ཞལ་གཟིགས་ཤིང་སྐུ་གསུང་ཐུགས་ཀྱི་བྱིན་གྱིས་བརླབ་པ་དང་། ཆོས་སྐྱོང་སྲུང་
མ་ལྷ་སྲིན་སྡེ་བརྒྱད་ཡུལ་ལྷ་གཞི་བདག་རྣམས་བྲན་ལྟར་འཁོལ་བ་ཞིག་སྟེ། དཔེར་
ན༑ ཁོང་རྫུ་འཕྲུལ་ཕུག་ཏུ་བསྙེན་མཚམས་ཞིག་ལ་བཞུགས་སྐབས་ལབ་མགོན་པའི་
མདུན་རི་གླང་ཆེན་འགྱིང་རིའི་ནུབ་ངོས་སུ། སླེ་བོ་རྒྱབ་ལ་འཁུར་བའི་ཞིང་པའི་བུ་མོ་
དཀྱུས་མ་ཞིག་གི་གཟུགས་སུ་འཛིན་པའི་འདོད་ཁམས་བདག་མོ་དཔལ་གྱི་ལྷ་མོས།
འཆི་མེད་ལྷ་ཡི་ངག་རྟ་ལ་དྲངས་ཤིང་། སྙན་ཞིང་འཇེབས་པའི་དབྱངས་ཀྱི་ལམ་ནས་
ཁོང་རྒྱ་ནག་དང་སོག་ཡུལ་སོགས་སུ་ཕེབས་པར་བསྐུལ་བ་སོགས་ཁོང་གི་ཕེབས་
བཞུད་ཐམས་ཅད་ལ་ལྷ་དང་བླ་མས་ལུང་བསྟན་དང་སྟོང་གྲོགས་གཡེལ་མེད་མཛད་
ཅིང༌། དེ་བཞིན་དུ་དབང་ཆེན་དགྱེས་རབ་རྡོ་རྗེ་ཁོང་རྒྱ་ནག་ཏུ་ཕེབས་སྐབས་ཤིག་



ཀ-12
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ལ་ཆོས་སྐྱོང་ཙིའུ་དམར་པོའང་ཁོང་གི་ཕྱི་བཞིན་ལུས་ལ་གྲིབ་མ་བཞིན་དུ་རྗེས་སུ་
འབྲངས་བས་ན། ཁོང་ནས་ཁྱོད་ཀྱི་བསྟན་འགྲོ་སྤྱི་དང༌། ཁྱད་པར་གཞིས་ཀྱི་དགོན་
གནས་ལ་བལྟ་སྐྱོང་མི་བྱེད་པ་འདིར་ཕེབས་ནས་ཅི་བྱེད་ཅེས་གསུང་གིས་བཀའ་
བཀྱོན་གནང་ཞིང༌། ཕྱག་གིས་འགྲམ་ལྕག་ཞུས་པས་རྒྱལ་ཁང་ནང་གི་དབུས་ཀྱི་
རྩི་དམར་གྱི་སྐུ་ཕྱག་གི་དབུ་ཡོ་ཞིང་དཀྱོག་པོར་གྱུར་པ་དང་། དེ་ནས་ཁོང་གིས་དེ་
ཅུང་ཟད་ཐལ་དྲག་པ་དགོངས་ཏེ་དེ་འཕྲལ་འགྱོད་བཤགས་བཟོད་གསོལ་གྱི་ཚུལ་དུ་
རྒྱལ་གསོ་བསྡུས་པ་ཧྲི་ཆོས་དབྱིངས་མ་ལྗགས་རྩོམ་གནང་ཏེ་བཟོད་གསོལ་མཛད་
པ་ལྟ་བུའོ། ། །
༥༽ ཡིག་འཇོག་ལེགས་བཤད་སྤེལ་ཚུལ་ནི། དེའང་སྐྱེས་བུ་དམ་པ་འདི་
ནི་ཕྱི་འདུལ་བའི་དགོངས་དོན་ངེས་པར་འབྱུང་བའི་ཚུལ་ཁྲིམས་གཙང་ཞིང་ལུང་སྡེ་
བཞིའི་བཅས་པའི་ཁྲིམས་ཀྱིས་ཉེས་ལྟུང་གི་དྲི་མས་དབེན་པ་དང་། ནང་མདོ་སྡེ་དང་
མངོན་པའི་དགོངས་དོན་བྱང་ཆུབ་ཀྱི་སེམས་དང་ཤེས་རབ་དང་ཏིང་ངེ་འཛིན་བརྒྱ་
ཕྲག་ལ་དབང་འབྱོར་བ། གསང་བ་རྒྱུད་སྡེ་བཞིའི་དགོངས་དོན་མ་ལུས་པས་ཐུགས་
རྒྱུད་བྱུར་བུར་གཏམས་ཤིང༌། ལྗགས་རྩོམ་ཡང་སྙན་གྲགས་ཆེ་བའི་མདོ་སྔགས་ཀྱི་
ལེགས་བཤད་ཕུལ་དུ་ཕྱིན་པ་དུ་མ་མཛད་དེ། བྱང་ཆུབ་ལམ་གྱི་རིམ་པའི་སྔོན་འགྲོ་
སྦྱོར་བའི་ཆོས་དྲུག་ཉམས་སུ་ལེན་ཚུལ་བཀའ་གདམས་མེས་པོའི་ཞལ་ལུང་ཞེས་བྱ་
བ་དང་། བྱང་ཆུབ་ལམ་གྱི་རིམ་པའི་སྔོན་འགྲོ་སྦྱོར་བའི་ཆོས་དྲུག་གི་ཁྲིད་ཡིག་ལག་
ལེན་དུ་བཀོད་པ་དངོས་གྲུབ་ཀུན་འབྱུང་ཞེས་བྱ་བ་དང༌། དུས་གསུམ་རྒྱལ་བ་ཀུན་
གཅིག་ཏུ་བསྡུས་པ་འཇམ་མགོན་ཙོང་ཁ་པ་ཆེན་པོའི་བླ་མའི་རྣལ་འབྱོར་གྱི་སྒོ་ནས་
ལས་བཞིའི་འཁོར་ལོའི་རྣམ་གཞག་ལག་ཏུ་བླང་པ་མན་ངག་ནོར་བུའི་གན་མཛོད་
ཅེས་བྱ་བ་དང་། རང་དང་གཞན་གྱི་གྲུབ་པའི་མཐའི་རྣམ་པར་གཞག་པ་ལེགས་པར་
བཤད་པ་རབ་གསལ་ཤེལ་དཀར་མེ་ལོང་ཞེས་བྱ་བ་དང༌། ལྷན་ཐབས་དབང་གི་
རྒྱལ་པོའི་ཟུར་རྒྱན་སྙིང་ནོར་ཞེས་བྱ་བ་དང༌། ཡང་སྐུ་གོང་མ་མདོ་རྒྱུད་རྒྱ་མཚོས་



མཛད་རྣམ།
ཀ-13
མཛད་པའི་ལྷན་ཐབས་དབང་གི་རྒྱལ་པོའི་ཟུར་རྒྱན་སྙིང་ནོར་ཞེས་བྱ་བ་དང་། དུག་
བཅོས་ཀྱི་མན་ངག་གོ་ཀླུའི་གསུང་རྒྱུན་ཟུར་འདེབས་དངུལ་དཀར་དྭངས་པའི་ཨཱ་
དརུ་ཞེས་བྱ་བ་དང༌། ཡང་མདོ་རྒྱུད་རྒྱ་མཚོའི་ཁྱུང་ལྔའི་ལག་ལེན་དང་ཆུང་དཔྱད་
མཛེས་པའི་འཁོར་ལོ་བཤལ་གྱི་ལག་ལེན་རྡོ་རྗེ་ཕ་ལམ་བཅས་ཕྱོགས་གཅིག་ཏུ་
བཀོད་པ་དང་། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་
དུམ་བུ་བཞི་པ་ཕྱི་མ་འཕྲིན་ལས་ཀྱི་ལྷན་ཐབས་དཔལ་གྲུབ་དབང་གུ་ཎཱའི་ཞལ་ལུང་
འཆི་མེད་ཚེ་ཡི་བདུད་རྩི་ཟིལ་མངར་ཞེས་བྱ་བ་དང༌། འཕགས་ཡུལ་གྲུབ་པའི་རིག་
འཛིན་དྲང་སྲོང་ཆེན་པོའི་མན་ངག་སྙན་རྒྱུད་བཀའ་རྒྱ་མ་བཀླགས་ཆོག་ཏུ་བཀོད་པ་
དུག་རིགས་དྲི་མ་འཁྲུད་བྱེད་ཆུ་རྒྱུན་ཞེས་བྱ་བ་དང༌། འཕགས་མཆོག་ཛམྦྷ་ལ་སེར་
པོའི་སྒོ་ནས་མི་མཛད་ནམ་མཁའི་མཛོད་ལ་མངའ་བསྒྱུར་བ་གཏེར་ཆེན་པོའི་བུམ་པ་
བཟང་པོ་སྒྲུབ་པའི་ཆོ་ག་ཡིད་བཞིན་གྱི་ནོར་བུ་དགོས་འདོད་ཀུན་འབྱུང་ཞེས་བྱ་བ་
དང་། ཛམ་དཀར་ལྷ་ལྔའི་ནོར་སྒྲུབ་ངག་འདོན་གྱི་གོ་རིམ་བསམ་འཕེལ་འདོད་འཇོ་
ཞེས་བྱ་བ་དང་། ཛམ་སེར་ཆུ་སྦྱིན་མདོར་བསྡུས་སྡེ་བཞིའི་དཔལ་འབྱོར་འགུགས་
པའི་ལྕགས་ཀྱུ་ཞེས་བྱ་བ་དང༌། དཔལ་དབང་ཆེན་གར་གྱི་དབང་ཕྱུག་དགྱེས་རབ་
རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས་ཞེས་བྱ་བ་དང༌།
དཔལ་རྟ་མཆོག་རོལ་པའི་རྒྱུད་ལས་རྗེ་བཙུན་བླ་མ་ལུང་དུ་བསྟན་པའི་ཚུལ་བཤད་
པ་དད་པ་རྒྱ་མཚོའི་འབྱུང་གནས་ཞེས་བྱ་བ་དང་། དཔལ་རྟ་མཆོག་རོལ་པའི་རྒྱུད་
ལས་དབང་ཆེན་མིའི་གར་གྱི་དབང་ཕྱུག་གསང་ཆེན་དགྱེས་དགུར་རབ་ཏུ་སྤེལ་བའི་
རྡོ་རྗེ་སློབ་དཔོན་ཇི་ལྟར་བྱུང་བའི་ཚུལ་ལུང་དུ་བསྟན་པའི་ལུང་བསྟན་གྱི་རྣམ་པར་
བཤད་པ་ཀུན་བཟང་མཆོད་སྤྲིན་ཞེས་བྱ་བ་དང་། སློབ་དཔོན་པདྨ་འབྱུང་གནས་ཀྱི་
རྣམ་ཐར་གསོལ་འདེབས་བྱིན་རླབས་འདོད་དགུའི་ཆར་འབེབས་ཞེས་བྱ་བ་དང་།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་གྱི་རྣམ་བཤད་རྣམ་པ་གཉིས་ཀྱི་དཀའ་གནད་གསལ་བར་བཤད་པ་ཕར་ཕྱིན་གྱི་



ཀ-14
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གཞུང་འགྲེལ་མི་ཕམ་ཞལ་ལུང་ལེགས་བཤད་མཁས་པའི་དགོངས་རྒྱན་ཞེས་བྱ་བ་
དང་༑ བསྟན་བཅོས་ཆེན་པོ་དབུ་མ་ལ་འཇུག་པའི་གཞུང་ལ་ཐོས་བསམ་བྱ་བའི་ཚུལ་
འཇམ་དབྱངས་ཞལ་ལུང་མཁས་པའི་དགོངས་རྒྱན་ཞེས་བྱ་བ་དང་། རྒྱུད་དོན་བསྡུས་
པའི་བླ་མ་ལྔ་བཅུ་པ་པཎྜི་ཏ་ཆེན་པོ་བློ་གྲོས་རྣམ་པར་བཀྲ་བས་མཛད་པ་མཆན་
འགྲེལ་གསུང་བཤད་ཟིན་བྲིས་སུ་བཏབ་པ་དགྱེས་པའི་ཀུན་བཟང་མཆོད་སྤྲིན་ཞེས་
བྱ་བ་དང་། སྦྱོང་རྒྱུད་རྣམ་སྣང་ཆེན་པོའི་དཀྱིལ་འཁོར་དུ་འཇུག་པའི་སྟ་གོན་གྱི་ཆོ་ག་
ཞེས་བྱ་བ་དང་། ཁྱབ་བདག་རྣམ་སྣང་ཆེན་པོའི་དཀྱིལ་འཁོར་དུ་ཞུགས་པའི་དངོས་
གཞིའི་ཆོ་ག་དང་། དཔལ་འཁོར་ལོ་སྡོམ་པའི་ལྷ་ལྔའི་དབང་གི་སློབ་མ་སྟ་གོན་གྱི་
སྐོར་རིམ་པ་གཞུང་འགྲེལ་དང་། དཔལ་འཁོར་ལོ་སྡོམ་པའི་ལྷ་ལྔའི་དངོས་གཞིའི་ཆོ་
ག་གཞུང་མཆན་འགྲེལ་དང་བཅས་པ་ཕྱོགས་གཅིག་ཏུ་བཀོད་པ་དང༌། དཔལ་གསང་
བ་འདུས་པའི་དབང་གི་སློབ་མ་སྟ་གོན་གྱི་ཆོ་ག་དང་། རྒྱུད་ཐམས་ཅད་ཀྱི་རྒྱལ་པོ་
དཔལ་གསང་བ་འདུས་པའི་དབང་གི་ཆོ་ག་ཚིག་དོན་མཆན་འགྲེལ་དང་བཅས་པ་
གསལ་བར་བྱེད་པའི་རིག་འཛིན་ཀུན་ད་བཞད་པའི་ཟླ་ཟེར་དང༌། སྔགས་ཀྱི་ས་ལམ་
རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ་དང་། ཐུན་མོང་མིན་པའི་
རྣམ་ཐར་ཤིན་ཏུ་གསང་བ་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས་
ཀྱི་འགྲེལ་པ་དང་། དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་སྒོ་
ནས་འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་གད་རྒྱངས་དང་། དྲག་པོའི་ལས་
ལ་བསྐུལ་བའི་མཁྱེན་དགོངས་དམ་ཉམས་གསོད་པའི་མཚོན་ཆ་དང་། མཁའ་འགྲོའི་
རྟགས་བསྟོད་དང་རྩིའུ་དམར་གྱི་གསེར་སྐྱེམས་དང་ཚོགས་མཆོད་སོགས་བཞུགས་
ལ༑ གཞན་ཡང་རིན་ཐང་ཤིན་ཏུ་ཆེ་བའི་ཁོང་གི་རྣམ་ཐར་ཆེན་མོ་ཞིག་ཡོད་ཀྱང་དུས་
འགྱུར་སྐབས་བོར་བརླག་ཕྱིན་ཏེ་དེང་ཕྱོགས་གང་ཞིག་ཏུ་བཞུགས་ཡོད་མེད་ཆ་མ་
འཚལ།
གཞན་ཡང་། གངས་ཅན་གྱི་ལྗོངས་སུ་བཀའ་དང་བསྟན་བཅོས་སོགས་ཀྱི་



མཛད་རྣམ།
ཀ-15
གླེགས་བམ་པར་གཞི་ཇི་ལྟར་ཡོད་པ་རྣམས་ནས་དཀར་ཆག་པར་ཐོ་ཕྱོགས་ཙམ་དུ་
བཀོད་པ་ཕན་བདེའི་པད་ཚལ་འབྱེད་པའི་ཉིན་བྱེད་ཅེས་པའི་དཀར་ཆག་ཏུ་འཁོད་
པ་ལྟར་ཁོང་གི་ལྗགས་རྩོམ་ལ་ལམ་རིམ་དང་བསྐྱེད་རྫོགས་ཀྱི་རྟོགས་པའི་ཉམས་
དབྱངས་གསུང་མགུར་ཞེས་པ་དང༌། ལམ་རིམ་གསོལ་འདེབས་དང་སྦྱར་བའི་
ཞབས་བརྟན་གསོལ་སྨོན་ཞེས་པ་དང་། ལམ་རིམ་དམར་ཁྲིད་བདེ་མྱུར་གྱི་ས་བཅད་
པར་རྙིང་དང་། ཆུ་རྒྱུད་རྒྱ་ཆེར་གཏོར་འབུལ་དང༌། ལྷ་མོ་དང་གཡུ་སྒྲོན་མའི་གཏོར་
འབུལ་དང་། ལྕམ་སྲིང་གི་བསྐང་གསོའི་སྐོར་དང་། མཉམ་མེད་དགའ་ལྡན་པའི་
བསྟན་པ་ལ་ཚད་མའི་ལུང་གིས་ངེས་པར་བསྐྱེད་པ་ལུང་བསྟན་ཡང་གསལ་མེ་ལོང་
ཞེས་པ་སོགས་དབུས་ལྷ་སའི་ཕ་བོང་ཁའི་བཀྲ་ཤིས་ཆོས་གླིང་དུ་བཞུགས་ཡོད་པ་
བཀོད་འདུག་པ་ལྟར་རིན་ཐང་ཤིན་ཏུ་ཆེ་བའི་རྩ་ཆེན་གྱི་གསུང་རྩོམ་མང་པོ་ཞིག་
བོར་བརླག་ཏུ་གྱུར་པ་ནི་གདོན་མི་ཟ་བས་ཤིན་ཏུ་ཕངས་པའི་གནས་སོ། །དེ་བཞིན་
དུ་གསང་བ་འདུས་པའི་དབང་བཤད་ཀྱི་མཇུག་གི་མཛད་བྱང་དུ། ཅེས་དཔའ་མོའི་
ལུགས་ཀྱི་ཐུགས་རྗེ་ཆེན་པོའི་བཅུ་གཅིག་ཞལ་དང༌། ཁྱབ་བདག་རྣམ་སྣང་ཆེན་པོ།
འཇིགས་མཛད་ལྷ་བཅུ་གསུམ། བདེ་མཆོག་དྲིལ་བུ་ལྷ་ལྔ། དཔལ་གསང་བ་འདུས་
པ་བཅས་ཀྱི་དབང་ཆེན་དངོས་གཞི་སྟ་གོན་དང་བཅས་མཆན་གྱི་སྒོ་ནས་ལེགས་
པར་བཤད་པ་འདི་ནི་ཞེས་གསལ་བ་བཞིན་ཀུན་རིག་དང་། བདེ་མཆོག་གསང་འདུས་
བཅས་ལ་དབང་གི་སྟ་གོན་དང་དངོས་གཞི་བཅས་ཀྱི་རྣམ་བཤད་མཛད་ཡོད་པ་བཞིན་
དུ༑ དཔའ་མོའི་ལུགས་ཀྱི་ཐུགས་རྗེ་ཆེན་པོ་བཅུ་གཅིག་ཞལ་དང་། འཇིགས་མཛད་
ལྷ་བཅུ་གསུམ་བཅས་ཀྱི་སྐོར་ལ་ཡང་དབང་ཆོག་གི་སྟ་གོན་དང་། དངོས་གཞི་
བཅས་ཀྱི་དབང་གི་མཆན་འགྲེལ་གྱི་རྣམ་བཤད་མཛད་ཡོད་པ་ཤིན་ཏུ་གསལ་བས་
དེ་དག་དུས་འགྱུར་（ ༡༩༥༩） སྐབས་སུ་བོར་བརླག་ཤོར་བ་ནི་ཤིན་ཏུ་ཕངས་ཤིང་
དཔྱོད་ལྡན་རྣམས་ཀྱི་ཕྱོགས་གང་སར་བཙལ་བ་རིགས་སོ། །ལེགས་བཤད་དེ་དག་
ཀྱང་། ལྕང་སྐྱ་སྤྲུལ་པའི་སྐུ་དང༌། འཇམ་བཞད་སྐུ་ཕྲེང་བཞི་པ། སྲིད་སྐྱོང་རྭ་སྒྲེང་



ཀ-16
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ངག་དབང་ཡེ་ཤེས་ཚུལ་ཁྲིམས་རྒྱལ་མཚན། ཛཱ་ཡ་པཎྜི་ཏ་བློ་བཟང་སྙན་གྲགས་དགེ་
ལེགས་རྣམ་རྒྱལ། ཆབ་མདོ་ལྕག་ར་ངག་དབང་བློ་བཟང་དཔལ་ལྡན་བདེ་ལེགས་རྒྱ་
མཚོ་སོགས་ཧུ་ཐོག་ཐུའི་བླ་ཆེན་རྣམས་དང་། སེར་བྱེས་མཁན་ཟུར་མངའ་རིས་གུ་
གེ་བསྟན་འཛིན་ཐོགས་མེད་དང་། མཛོད་དགེ་དགའ་ལྡན་རབ་རྒྱས་གླིང་གི་ཁྲི་ཟུར་
ཀླུ་འབུམ་ལྷ་རམས་པ་བསྟན་འཛིན་རྒྱ་མཚོ། ར་ཉག་ཁམས་འཇོ་གྲུབ་ཆེན། མཁའ་
ལྡིང་ནམ་མཁའ་རྡོ་རྗེ། གསེར་གླིང་པ་འཇམ་དབྱངས་འཇིགས་མེད་རིག་པའི་རལ་
གྲི༑ གདོང་ཚང་སྨན་རམས་པ་ཆེན་པོ་བློ་བཟང་ཡེ་ཤེས་སོགས་མཁས་གྲུབ་གཉིས་
འཛོམས་ཀྱི་སྐྱེས་ཆེན་དམ་པ་དུ་མ་དང༌། རྒྱ་ནག་གོང་མ་བཀང་ཞི་རྒྱལ་པོ་སོགས་
མི་ཆེན་དཔོན་རིགས་དུ་མ་དང་། གཞན་ཡང་གཞུང་ཆེན་བཀའ་པོད་ལྔ་ལ་ཐོས་བསམ་
སྒོམ་གསུམ་དང་། འཆད་རྩོད་རྩོམ་པ་ལྷུར་ལེན་པའི་དབུས་ཀྱི་སེ་ར་དང༌། ལྕོག་གེ་
འབུམ་རྙིང་། འབུམ་གསར། བ་རོད་བཅས་ཀྱི་བླ་མ་མཁན་ཁྲི། གདུལ་བྱ་མཐའ་ཡས་
རྒྱ་མཚོ་བཀོད་པ་དང་བཅས་པའི་དགོན་སྡེ་དག་གིས་ཡང་ནས་ཡང་དུ་ནན་ཆེན་པོའི་
རྩོམ་བསྐུལ་ཞུས་ནས་རྩོམ་གནང་མཛད་པའི་ལྗགས་རྩོམ་རིན་ཐང་བྲལ་བའི་ལེགས་
བཤད་རྨད་དུ་བྱུང་བ་ཤ་སྟག་ཡིན་པར་ལེགས་པར་བཤད་པ་དེ་རྣམས་ལ་གཟིགས་
ན་གསལ་པོར་མཁྱེན་ཐུབ།
མདོར་ན་ལྗགས་རྩོམ་དེ་ཐམས་ཅད་ཀྱང་། རྩོམ་པའི་ལེགས་བཤད་ཀྱི་
ཆ་ནས་བརྗོད་བྱ་དང་རྗོད་བྱེད་ཐམས་ཅད་ལ་རྩ་ཆེན་རིན་ཐང་ལྡན་ཞིང་། རྩོམ་པ་
པོའི་ཆ་ནས་མདོ་སྔགས་རིག་གནས་དང་བཅས་པ་ལ་མཁྱེན་པའི་རྩལ་རྫོགས་ཤིང་
ཉམས་རྟོགས་ཀྱི་ཀློང་རྡོལ་བ། ལྷ་དང་བླ་མས་ཞལ་གཟིགས་ཤིང་གསུང་གིས་གནང་
བ་སྩལ་བ་དང་། རྩོམ་བསྐུལ་ཞུ་བ་པོའི་ཆ་ནས་རྭ་སྒྲེང་མཆོག་སྤྲུལ་རིན་པོ་ཆེ་ལ་
སོགས་པའི་ཧུ་ཐོག་ཐུའི་བླ་སྤྲུལ་རྣམས་དང་། གཞན་ཡང་མཁས་གྲུབ་གཉིས་ལྡན་
གྱི་ས་དགེ་བཀའ་རྙིང་གི་མཁས་ཆེན་བླ་སྤྲུལ་དགེ་བཤེས་དུ་མ་དང་། གོང་མ་བཀང་
ཞི་རྒྱལ་པོ་ལ་སོགས་ཐོབ་དང་གོ་ས་ཅན་གྱི་དཔོན་ཆེན་དུ་མ་དང་། གཞན་ཡང་མདོ་



མཛད་རྣམ།
ཀ7-17
སྔགས་ཀྱི་གཞུང་ལ་འཆད་ཉན་གྱི་སྲོལ་ཡོད་པའི་དགོན་སྡེ་དུ་མས་དད་པ་དག་སྣང་
ཟད་པ་མེད་པའི་སྒོ་ནས་རྩོམ་སྐུལ་ཞུས་པའི་ལྗགས་རྩོམ་རིན་ཐང་གི་དོན་སྙིང་ལྡན་
པ་ཤ་སྟག་ཡིན་པ་ལེགས་བཤད་དེ་དག་ལས་གསལ་ལོ། །
གཞན་ཡང་། མཁན་ཆེན་ཡོན་ཏན་དཔལ་བ་དང༌། པཎ་ཆེན་མདོ་རྒྱུད་རྒྱ་
མཚོ་སོགས་ལབ་སྐྱབས་མགོན་སྐུ་ཕྲེང་དུ་མ་ཞིག་ལ་རིན་ཐང་བྲལ་བའི་ལེགས་པར་
བཤད་པའི་གསུང་རྩོམ་དུ་མ་ཡོད་པར་གྲགས་ཀྱང་། ཕྱི་རབས་ཀྱི་གདུལ་བྱ་རྣམས་
ཀྱི་བདག་གཅེས་མ་བྱས་པ་བོར་བརླག་ཏུ་ཕྱིན་པ་ནི་ཧ་ཅང་ངོ་གནོང་དགོས་པའི་
ཕངས་ཚབས་ཆེན་པོ་ཞིག་ཡིན་ནོ། །
༦༽ དགོན་སྡེ་སྐྱོང་ཚུལ་ནི། སྤྱིར་མདོ་ཁམས་ཕྱོགས་སུ་ལབ་སྐྱབས་མགོན་
སྐུ་ཕྲེང་རིམ་པ་རྣམས་མཛད་འཕྲིན་རྒྱས་ལ་མཚན་སྙན་ཤིན་ཏུ་ཆེ་བ་མ་ཟད། སྐུ་ཕྲེང་
དང་པོ་མཁན་ཆེན་ཡོན་ཏན་དཔལ་བ་དང༌། བཅུ་གཉིས་པ་དཔལ་དབང་ཆེན་གར་གྱི་
དབང་ཕྱུག་དགྱེས་རབ་རྡོ་རྗེ་རྣམ་གཉིས་ནི་ཆེས་གཟེངས་སུ་འཐོན་པ་ཞིག་ཡིན་ལ།
དེ་ཡང་ལབ་སྐྱབས་མགོན་སྐུ་ཕྲེང་དང་པོ་མཁན་ཆེན་ཡོན་ཏན་དཔལ་བ་
ནི༑ དབུས་ཀྱི་གདན་ས་རྣམས་སུ་ཕེབས་ཏེ་མཁས་པའི་སྐྱེ་བོ་དུ་མ་དང༌། ཁྱད་པར་
དུ་༸རྗེ་ཙོང་ཁ་པ་ཆེན་པོ་ལ་བསམ་སྦྱོར་རྣམ་པར་དག་པས་ཚུལ་བཞིན་དུ་ཡུན་རིང་
དུ་བསྟེན་པས་མདོ་སྔགས་གསུང་རབ་རབ་འབྱམས་ལ་མཁས་པའི་ཕུལ་དུ་ཕྱིན་ཅིང་
ས་ལམ་གྱི་ཉམས་རྟོགས་མཐོན་པོར་གཤེགས་པའི་མཁས་གྲུབ་གཉིས་ལྡན་གྱི་སྐྱེས་
ཆོག་དམ་པ་ཁྱད་འཕགས་ཤིག་ཡིན་ལ། ྋརྗེ་ཙོང་ཁ་པའི་དངོས་སློབ་རྣམས་ཀྱི་ཁྲོད་
དུའང་བསྟན་པ་ཕྱོགས་མཐར་སྤེལ་བའི་དར་ཆེན་དྲུག་གི་ནང་ཚན་དུ་བཞུགས་ཤིང་།
རྗེ་ཙོང་ཁ་པའི་ལུང་བསྟན་བཞིན་ཁོང་དང་བྱམས་ཆེན་ཆོས་རྗེ་རྣམ་གཉིས་ཀྱིས་སེ་
ར་ཐེག་ཆེན་གླིང་དང་ལབ་དགོན་པ་གཉིས་ཕྱི་ལོ་གཅིག་སྟོང་གཅིག་བརྒྱ་བཅུ་དགུའི་
(༡༡༡༩) ལོ་སྟེ་ལོ་ཟླ་ཚེས་གྲངས་དུས་གཅིག་ལ་ཕྱག་བཏབ་པ་མཛད། རྗེ་བླ་མས་
དངོས་སུ་གནང་བའི་སྒྲོལ་མ་བྱིའུ་དྲོད་མ་དང་། རྗེ་ང་འདྲ་མ། རྗེ་བླ་མ་རང་གི་སྐུ་



ཀ-1
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
དངོས་ཀྱི་རྣམ་སྦྱར་རྣམས་ད་ལྟ་ཡང་དངོས་སུ་བཞུགས་ཡོད་ལ། དེ་འདྲའི་རྟེན་བྱིན་
ཅན་ནི། ད་ལྟ་འཛམ་གླིང་དུ་རི་བོ་དགེ་ལྡན་པའི་གདན་ས་གང་དུ་ཡང་ཧ་ཅང་དཀོན་
པ་ཡིན་པས། འདི་ནི་ལབ་དགོན་པ་ཙམ་དུ་མ་ཟད་རི་བོ་དགེ་ལུགས་པ་ཡོངས་ཀྱི་ཧ་
ཅང་གལ་ཆེ་བའི་ནང་རྟེན་རྩ་ཆེན་ཞིག་ཏུ་ངེས་སོ། །
དམ་པ་འདི་ཉིད་རྗེ་བྱམས་ཆེན་ཆོས་རྗེ་དང་ལྷན་དུ་རྒྱ་ནག་ལ་ཕེབས་ཏེ་གོང་
མ་ཏཱ་མིང་ཡུང་ལོ་རྒྱལ་པོས་དད་གུས་ཚད་མེད་ཀྱི་སྒོ་ནས་དབུ་བླར་བཀུར་ཞིང་ལྷ་
ཆོས་སྐྱོང་གི་སྐུ་ཞིག་དང་འཁར་གསིལ་སོགས་མཆོད་རྫས་རྩ་ཆེན་དང་། གཞན་
ཡང་འབུལ་སྐྱེས་གྱ་ནོམ་པ་འཕུལ། ཁོང་ལབ་ལུང་དུ་ཕེབས་ཏེ་ཕྱོགས་དེའི་སེར་སྐྱ་
ཡོངས་དང་བླ་མ་དཔོན་པོ་རྣམས་ཀྱིས་ཚེ་འདི་ཕྱིའི་སྐྱབས་གནས་སུ་གྱུར་པ་མ་ཟད་
འདན་ཡན་ལག་བཅོ་བརྒྱད་སོགས་རྗེ་བླ་མའི་རིང་ལུགས་འཛིན་པའི་དགོན་སྡེ་དུ་
མ་གསར་དུ་བཙུགས། མདོ་ཁམས་ཤར་སྟོད་དུ་རྗེ་ཙོང་ཁ་པའི་བསྟན་པ་གསེར་སྦྱང་
བཙོ་མ་ལྟ་བུ་འདི་ཉིད་ཕྱོགས་ཐམས་ཅད་དུ་ཁྱབ་པར་མཛད་པ་སོགས་རྒྱས་པར་
གཞན་དུ་ཤེས་པར་བྱ་ཞིང་།
འདན་ཡན་ལག་བཅོ་བརྒྱད་དེ་དག་ལབ་ཆོས་འབྱུང་དུ་གསལ་བ་ལྟར་
བཀོད་ན། འདན་མ་སྟོད་པ་དགོན་ཁག་དྲུག སྒ་ཁོག་དགོན་ཁག་དྲུག འདན་ཁོག་
དགོན་ཁག་དྲུག་བཅས་བཅོ་བརྒྱད་དང༌། སྟོད་ཀྱི་དགོན་ཁག་དྲུག་ནི། ཤཱ་སྐྱོགས་
དགོན་གསུམ་སྟེ། ཤཱ་རི་དགོན། སྐྱོགས་དུང་དགོན། དགོན་སར་དགོན་བཅས་དང་།
འབའ་ཟེ་འབུམ་གསུམ་སྟེ། འབའ་དགོན་པ། ཟེ་དཀར་དགོན་པ། འབུམ་སྒང་དགོན་
པ་བཅས་སོ། །
སྒ་ཁོག་དགོན་ཁག་དྲུག་ནི། མགར་རྭ་འབུམ་གསུམ་སྟེ། མགར་ར་དགོན།
རྭ་ཉག་དགོན། འབོམ་ཆུང་དགོན་བཅས་དང་། ལབ་འབྲོམ་འགག་གསུམ་སྟེ། ལབ་
དགོན་པ། འབྲོམ་བུ་དགོན། འགག་ལ་དགོན་བཅས་སོ། །
འདན་ཁོག་དགོན་ཁག་དྲུག་ནི། གྲུ་དམར་འབར་གསུམ་སྟེ། འབར་དྷ་དགོན།



མཛད་རྣམ།
7-19
གྲུ་བ་དགོན། རྨ་མགྲིན་དགོན་བཅས་དང་། འདན་གཉིས་ཀླུང་གསུམ་སྟེ། འདན་སྒྲོལ་
མ་ལྷ་ཁང་། འདན་ཆོས་འཁོར་དགོན། རག་ཤུལ་ཀླུང་ཤོད་དགོན་བཅས་སོ། །
དབང་ཆེན་དགྱེས་རབ་རྡོ་རྗེ་མཆོག་གིས་ནི། ཁོང་གི་སྐབས་ལབ་དགོན་དུ་
རབ་ཏུ་བྱུང་བའི་གྲངས་ཆེར་འཕེལ་བ་དང༌། འདུ་ཁང་དང་། ལྷ་ཁང་། རི་ཁྲོད་བཅས་
དུ་མ་བཏབ་ནས། ནང་རྟེན་ཀྱང་བསམ་ཡུལ་ལས་འདས་པ་བཞེངས་གནང་མཛད་པ་
སོགས་རྟེན་དང་བརྟེན་པའི་འཕེལ་རྒྱས་དབྱར་གྱི་མཚོ་ལ་འགྲན་པ་གནང་བ་སོགས་
ནི་གཞན་ལས་ཤེས་པར་བྱ་ཞིང་། ཁོང་གི་དགོན་སྡེ་གསར་དུ་བཙུགས་པ་དང་སྤེལ་
བ་བཅས་ལབ་ཀྱི་འཁོར་ཡན་ལག་རྩ་ལྔ་ཟེར་བ་ནི་ཁོང་གི་སྐབས་སུ་བྱུང་ལ། །
འཁོར་ཡན་ལག་རྩ་ལྔ་ནི། འདན་ཡན་ལག་བཅོ་བརྒྱད་ལས་འབྲོམ་བུ།
འགག་ལ། མགར་ར། རྭ་ཉག འབོམ་ཆུང་། ཀླུང་ཤོད། ཟེ་དཀར། འབའ་དྷ། གྲུ་བ།
རྨ་མགྲིན། འདན་ཆོས་འཁོར་དགོན་བཅས་དགོན་ཁག་བཅུ་གཅིག་གི་ཁར། རུ་ངར་
དགོན། མཁར་ནང་སོ་དགོན། ཤུལ་མ་དགོན། སེར་ཤུལ་དགོན། ཀ་བཞི་དགོན། བ་
རོད་དགོན། བོ་རོད་དགོན། འབུམ་རྙིང་དགོན། འབུམ་གསར་དགོན། འཇུ་དགོན།
མང་དགེ་དགོན། ཇོ་བོ་དགོན། ཐར་ཤུལ་དགོན། དབོན་པོ་དགོན་བཅས་སོ། །
གཞན་ཡང་དབང་ཆེན་དགྱེས་རབ་རྡོ་རྗེས་ཕྱག་བཏབ་པའི་ཀླུང་ཤོད་ཇོ་
དགོན་དང་། རྒྱ་ནག་དང་སོག་པོ་སོགས་སུ་ཡང་ཁོང་གིས་གསར་དུ་ཕྱག་བཏབ་པའི་
དགོན་སྡེ་དང་། མངའ་ཁོངས་སུ་འདུས་པའི་དགོན་སྡེ་མང་པོ་ཞིག་ཡོད་པར་གྲགས་
པས་ལོ་རྒྱུས་གཞན་ལས་ཤེས་པར་བྱ་ལ། གཞན་ཡང་ཁོང་ཡུལ་གྲུ་དུ་མའི་དགོན་
སྡེ་མང་པོ་ཞིག་གི་བསྟན་བདག་གནང་ཡོད་པ། དཔེར་ན། སློབ་དཔོན་མཁྱེན་བརྩེ་ཡེ་
ཤེས་རྡོ་རྗེས་ཕྱག་བཏབ་མཛད་པའི་སྟོང་སྐྱབས་དགོན་བསྟན་གཉིས་དར་རྒྱས་གླིང་
ཞེས་པའི་དགོན་པ་འདི་ལ་མཁན་རབས་ཉེར་ལྔ་ཡོད་པ་ལས་མཁན་རབས་དང་པོར་
སྐྱབས་མགོན་དགྱེས་རབ་རྡོ་རྗེ་བགྲངས་འདུག་ལ། དགོན་པ་འདི་ནི་མགོ་ལོག་ཨ་
སྐྱོང་གོང་མའི་སྟོད་ཤོག་ཚོ་པ་བཅུའི་དགོན་པ་ཡིན་ལ། གཞན་ཡང་དེ་ལྟ་བུ་ཤིན་ཏུ་



ཀ-20
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
མང་བར་མངོན་པས་དགོན་ཁག་སོ་སོའི་ལོ་རྒྱུས་དག་ལས་ཤེས་པར་བྱའོ། །
༧༽ ལུང་རྟོགས་ཀྱི་བསྟན་པ་སྤེལ་ཚུལ་ནི། རྗེ་བླ་མས། བསྟན་པ་རིན་ཆེན་
མཆོག་གིས་མ་ཁྱབ་པའམ། །ཁྱབ་ཀྱང་ཉམས་པ་གྱུར་པའི་ཕྱོགས་དེར་ནི། །སྙིང་རྗེ་
ཆེན་པོས་ཡིད་རབ་ཏུ་བསྐྱེད་པ་ཡིས། །ཕན་བདེའི་གཏེར་དེ་གསལ་བར་བྱེད་པར་
ཤོག །ཅེས་གསུངས་པ་བཞིན། དབང་ཆེན་དགྱེས་རབ་རྡོ་རྗེ་མཆོག་གིས་ནི། ༼སྐབས་
དེར་འཕྲུལ་རིག་འགྲིམ་འགྲུལ་སོགས་ཡར་རྒྱས་ཆེར་མེད་པའི་སྐབས་ཏེ་རྒྱ་བོད་ཧོར་གསུམ་ལས་རྒྱལ་
ཁམས་གཞན་དུ་བསྟན་པ་སྤེལ་བའི་དར་སྲོལ་མེད་པ་ལྟ་བུ་ཡིན།༽ རྒྱ་བོད་སོག་གསུམ་དུ་རྒྱལ་
བསྟན་རིན་པོ་ཆེ་སྤྱི་དང་ཁྱད་པར་ཁམས་གསུམ་བླ་མ་ཤར་རྒྱལ་བ་ཙོང་ཁ་པ་ཆེན་
པོའི་རིང་ལུགས་དྲི་མ་མེད་པ་ཕྱོགས་དུས་ཀུན་ལ་དར་སྤེལ་གནང་བའི་མཛད་རྗེས་
རླབས་པོ་ཆེ་འཇོག་ཡོད་པ་ནི། དཔེར་ན། གོང་དུ་གསལ་བའི་འདན་མ་དགོན་ཁག་
བཅོ་བརྒྱད་དང་། ལབ་དགོན་པའི་འཁོར་ཡན་ལག་རྩ་ལྔ་དང་། གཞན་ཡང་སེ་ར་
དགོན་དང་། ར་སྒྲེང་དགོན། སྟོང་འཁོར་དགོན། བླ་བྲང་བཀྲ་ཤིས་འཁྱིལ། སྙན་མོ་
དགོན། རུ་ངར་དགོན། དཀར་མཛེས་དགོན། དར་རྒྱས་དགོན། བེ་རི་དགོན། བཀྲ་
ཤིས་ལ་ཕུག་དགོན་སོགས་དགེ་ལུགས་པའི་དགོན་སྡེ་དུ་མ་དང་། ཁྲི་འདུ་བསྐལ་
བཟང་དགོན། རིང་ཐུང་ཐུབ་བསྟན་དགོན་སོགས་ས་སྐྱའི་རིང་ལུགས་འཛིན་པའི་
དགོན་སྡེ་དུ་མ་དང་། ཞེ་འཛུམ་དགོན། ལོ་རུ་སྒ་པ་དགོན་སོགས་བཀའ་རྒྱུད་ཀྱི་
དགོན་སྡེ་དུ་མ་དང་། མགོ་ལོག་སྟོང་སྐྱ་དགོན། གངས་པ་དགོན། འཇུ་རྙིང་དགོན།
མགོ་ཚ་དགོན། ཀི་ལུང་དགོན། སྐྱོང་པོ་དགོན་སོགས་སྔ་འགྱུར་རྙིང་མའི་དགོན་སྡེ་
དུ་མ་དང༌། རྒྱ་ནག་རི་བོ་རྩེ་ལྔ་དང་། པེ་ཅིང་དགའ་ལྡན་བྱིན་ཆགས་གླིང་ལ་སོགས་
པའི་རྒྱ་ནག་གི་དགོན་སྡེ་དང་ཡུལ་གྲུ་དུ་མ་དང༌། སོག་པོ་ཁུ་རོད་དགོན་སོགས་སོག་
པོའི་དགོན་སྡེ་དུ་མ་དང་། སྤྱི་བའི་ཇོ་དགོན་དང་། རག་ཤུལ་མོད་ཁོད་དགོན་དང་།
བྲག་དཀར་ཇོ་མོའི་དགོན་སོགས་བཙུན་དགོན་དུ་མ་དང་། ལུང་དམར་ཆོས་འཁོར་
དགོན་སོགས་སྔགས་དགོན་དུ་མ་ལ་བླ་མ་ལ་ཚང་གི་བླ་སྤྲུལ་སྤྱི་དང་། ༼བླ་སྤྲུལ་



མཛད་རྣམ།
ཀ-21
བཅུ་གསུམ་ཙམ།༽ ཁྱད་པར་དུ་ལབ་སྐྱབས་མགོན་སྐུ་ཕྲེང་རིམ་པ་རྣམས་དང་བྱེ་བྲག་
ཏུ་སྐུ་ཕྲེང་དང་པོ་མཁན་ཆེན་ཡོན་ཏན་དཔལ་བ་དང༌། བཅུ་གཉིས་པ་རྡོ་རྗེ་འཆང་
གར་གྱི་དབང་ཕྱུག་དགྱེས་རབ་རྡོ་རྗེ་རྣམ་གཉིས་ཀྱི་དངོས་དང་རྒྱུད་པ་ཅི་རིགས་ཀྱི་
སྒོ་ནས་མདོ་དབུས་ཁམས་གསུམ་རྒྱ་ནག་སོག་པོ་བཅས་སུ་མདོ་སྔགས་ཀྱི་བསྟན་
པ་རིན་པོ་ཆེ་འཛིན་སྐྱོང་སྤེལ་གསུམ་རྒྱ་ཆེ་གནང་ཞིང་། ཕྱི་ནང་གི་རྒྱལ་ཁབ་དེ་
དག་ཏུ་སྐྱེ་བོ་ཕོ་མོ་ཁྲི་ཕྲག་དུ་མ་ལ་དགེ་ཚུལ་སློང་དང་རབ་བྱུང་ཕོ་མོའི་བསླབ་སྡོམ་
གནང་བ་སོགས་བཤད་སྒྲུབ་ཀྱི་བསྟན་པ་རིན་པོ་ཆེ་འཛིན་མའི་ཁྱོན་ཡོངས་ལ་ཁྱབ་
པར་མཛད་དོ། །
གཞན་ཡང་། ཡུལ་གྲུ་དེ་དག་ཏུ་སྐལ་ལྡན་གྱི་སྐྱེ་བོ་གྲངས་ལས་འདས་པ་ལ།
དབང་ལུང་མན་ངག་རྗེས་གནང་སྩལ་བ་ཡང་གྲངས་མ་མཆིས་ཤིང་། ཁོང་ནི་སྔགས་
ཕྱོགས་ནས་ཀྱང་རྒྱལ་ཁབ་ཕྱི་ནང་དག་ཏུ་གསང་སྔགས་རྒྱུད་སྡེ་བཞིའི་དབང་ལུང་
མན་ངག་ཇི་སྙེད་མཆིས་པ་ཐམས་ཅད་ཀྱི་མངའ་བདག་ཞིག་ཡིན་ལ། ངག་རྒྱུན་དུ་
གསལ་པོ་ཡོད་པ་ལྟར། གཞན་ཡང་ཕྲན་ཚེགས་ཀྱི་རྗེས་གནང་མན་ངག་སོགས་དུ་
མ་ཞིག་ཀྱང་ཁོང་ལ་མངའ་བ་ཡིན་ཏེ། དཔེར་ན། ཁོང་གིས་འཇུ་མི་ཕམ་ལ་འཇམ་
དབྱངས་དཀར་པོའི་རྗེས་གནང་དང་ལྷན་དུ་གེ་སར་ཀྱི་རྗེས་གནང་སྦྲགས་ཏེ་གནང་
བ༑ དེ་ནས་བཟུང་འཇུ་མི་ཕམ་གྱི་སློབ་རྒྱུད་རྣམས་ལ་འཇམ་དབྱངས་དང་གེ་སར་གྱི་
རྗེས་གནང་སྦྲགས་མ་ཤིན་ཏུ་གསང་བའི་ཚུལ་དུ་གསུངས་སྲོལ་ཡོད་པ་ད་ལྟའི་བར་
དུ་རྒྱུན་མ་ཉམས་པ་དང༌། ཕྱག་བཞེས་དེ་གསེར་རྟའི་མཁན་ཆེན་འཇིགས་མེད་ཕུན་
ཚོགས་མཆོག་གིས་ཀྱང་ཕྱག་བཞེས་མཛད་བཞིན་ཡོད་པ་ངག་རྒྱུན་དུ་གསལ།
ར༽ ངོ་མཚར་གྲུབ་རྟགས་སྟོན་ཚུལ་ནི། གཞན་ཡང་ཁོང་ནི་ཐོས་བསམ་སྒོམ་
གསུམ་དང༌། འཆད་རྩོད་རྩོམ་གསུམ་དང༌། མཁས་བཙུན་བཟང་གསུམ་དང་། བསླབ་
པ་གསུམ་དང་། ལམ་གཙོ་རྣམ་གསུམ། ལྟ་སྒོམ་སྤྱོད་གསུམ། གསང་སྔགས་ཀྱི་
བསྐྱེད་རྫོགས་སོགས་གསང་གསུམ་གྱི་ཡོན་ཏན་མཁའ་ལྟར་ཡངས་ཤིང་། རྫུ་འཕྲུལ་



ཀ-22
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
གྱི་རྣམ་པར་འཕྲུལ་པ་དུ་མ་ལ་དབང་འབྱོར་བ་ཞིག་སྟེ། དགུང་ལོ་བཞི་ཙམ་ནས་རིན་
པོ་ཆེའི་གཏེར་སྟོན་པ་དང་། གཞན་ཡང་། མཁའ་ལ་བྱ་ལྟར་འཕུར་བ་དང་། ཆུ་ལ་ཉ་
ལྟར་འཛུལ་བ་དང་། སྲ་འཁྲེག་གི་བྲག་རྡོ་ཡང་ཟན་ལྟར་བཙིར་བ་དང༌། བྲག་དང་རྡོ་
ལ་ཞབས་རྗེས་དང་ཕྱག་རྗེས་འཇོག་པ་དང༌། སྔོན་མགོ་ལོག་གི་ས་ཆ་ཞིག་ཏུ་རྫ་རི་
ཉིལ་བ་སྡིག་མཛུབ་ཀྱིས་གྱེན་དུ་བཟློག་པ་དང་། གཙང་པོ་བཞུད་མཚམས་བཅད་པ་
དང་༑ ཕྱག་གིས་ཕྱག་པར་ཧྲི་ཡིག་སོགས་ཡིག་འབྲི་དང་ལྷ་སྐུ་དོད་པ་སོགས་མཛད་
པ་དང༌། ནས་འབྲུ་ཆུང་ཆུང་གཅིག་གི་སྟེང་དུ་རྟེན་དང་བརྟེན་པའི་དཀྱིལ་འཁོར་
ཡོངས་རྫོགས་འབྲི་བ་དང༌། སྐུ་ཡི་རྣམ་པ་ཞི་རྒྱས་དབང་དྲག་གི་ལྷའི་རྣམ་རོལ་མི་
འདྲ་བ་བསྒྱུར་བ་སོགས་ངོ་མཚར་ཆེ་བའི་གྲུབ་རྟགས་བགྲང་ལས་འདས་པ་ཞིག་
ཡོད་པ་ལོ་རྒྱུས་ངག་རྒྱུན་དག་ཏུ་ཤིན་ཏུ་གསལ་པོ་ཡོད་པས་ཤེས་པར་བྱ་ལ། དེ་
ཡང་སྒོ་མང་མཁན་ཆེན་བསྟན་པ་ཆོས་འཕེལ་གྱི་རྣམ་ཐར་ལས། ལབ་སྐྱབས་མགོན་
དབང་ཆེན་དགྱེས་རབ་རྡོ་རྗེ་ཞེས་ཟུང་འཇུག་གྲུབ་པའི་དཔའ་བོ་དེས་ཞེས་གསལ་བ་
བཞིན། དབང་ཆེན་དགྱེས་རབ་རྡོ་རྗེ་ནི་ཡོངས་གྲགས་སུ་མི་སློབ་ཟུང་འཇུག་བརྙེས་
པའི་དཔའ་བོ་ཞེས་གྲགས་པ་ལྟར་རྫུ་འཕྲུལ་རབ་འབྱམས་ལ་མངའ་བརྙེས་ཤིང་། ཉིད་
ཀྱི་ཞལ་ནས་ཀྱང་མི་སློབ་ཟུང་འཇུག་ག་པུར་དབང་པོ། བདག་རྒྱུད་ཁྱབ་འཇུག་རྫོང་
དུ་ཤར་མཐུས། ཟབ་གསལ་འོད་དཀར་སྤྲོ་བར་སྤོབས་ཀྱང་། རེ་ཞིག་འདི་ཡིས་ཆོག་
གོ་གྲོགས་སོ་ཞེས་བཀའ་བཅུ་པ་བྱམས་པ་ཆོས་གྲགས་ལ་སྩལ་བའི་ཞལ་གདམས་
བསླབ་བྱ་ལས་མི་སློབ་ཟུང་འཇུག་གི་གོ་འཕང་བརྙེས་པ་ཞལ་གྱིས་བཞེས་པ་མ་ཟད།
ཁོང་གི་རྣམ་ཐར་རྟོགས་བརྗོད་དང་། མཁའ་འགྲོའི་རྟགས་བསྟོད་སོགས་ལས་ཀྱང་
ཤིན་ཏུ་གསལ་ལོ། ། །
༩༽ ཁོང་གི་སྐུའི་སྐྱེ་རབས་ཀྱི་ཕྲེང་བ་ནི། འཕགས་མཆོག་ཐུགས་རྗེ་ཆེན་
པོའི་སྐུ་ཡི་རྣམ་རོལ་དེ་བཞིན་གཤེགས་པ་འོད་ཟེར་ཀུན་འཕགས་དཔལ་བརྩེགས་
ཀྱི་རྒྱལ་པོ་ནས་ཉེ་བར་བཟུང་སྟེ་འབྱུང་འགྱུར་བྱང་ཕྱོགས་ཤམ་བྷ་ལའི་བློན་པོ་ཧ་



མཛད་རྣམ།
ཀ-23
ནི་མན་དྷ་དང་། རུ་པའི་མཆོག་གམ་དམག་དཔོན་ཧུ་ནི་ཞབས་ལ་སོགས་པ་བགྲང་
ཡས་ཀྱི་དག་པའི་དཔུང་ཚོགས་ཐམས་ཅད་ཁོང་གི་སྒྱུ་འཕྲུལ་གྱི་རྣམ་པར་རོལ་པ་ཁོ་
ན་ཡིན་པ་དང་། དེ་བཞིན་དུ། མ་འོངས་བསྐལ་བཟང་རྣམ་འདྲེན་མཆོག་གི་སྤྲུལ་པའི་
སྐུ་སངས་རྒྱས་ཟླ་བ་ཀླུ་ཡི་བར་དུ་ཁོང་གི་སྒྱུ་འཕྲུལ་གྱི་རྣམ་པར་རོལ་པ་སྐུ་ཡི་ཕྲེང་
བ་བསམ་གྱིས་མི་ཁྱབ་ཀྱང་། འདིར་ཁོང་གི་འཁྲུངས་རབས་གསོལ་འདེབས་ལས་
གསལ་བ་བཞིན་སྐྱེ་ཕྲེང་འགའ་ཞིག་གི་མཚན་ཙམ་བརྗོད་ན། ༡ འཕགས་མཆོག་སྤྱན་
རས་གཟིགས། ༢ མདོ་ཉི་མའི་སྙིང་པོ་ཞུ་བ་པོ་དགེ་བསྙེན་པདྨའི་ངང་ཚུལ། ༼འདིའི་
སྐབས་ཁལ་ཁ་འདར་པ་པཎྜི་ཏའི་རྣམ་ཐར་ལས་མདོ་ཉི་མའི་སྙིང་པོ་ཞུ་བ་པོ་དགེ་བསྙེན་ཉི་མའི་གཉན་
ཞེས་གསལ།༽ ༣ ཆོ་རིགས་ཕུན་སུམ་ཚོགས་པ་བྲམ་ཟེ་ལེགས་ལྡན། ༼འདིའི་སྐབས་
ཁལ་ཁའི་རྣམ་ཐར་ལས་ཁྱིམ་བདག་མཛེས་ལྡན་ཞེས་གསལ།༽ ༤ རྒྱ་གར་གྱི་སློབ་དཔོན་ཤྲི་ལ་
ར་ཛུ། ༥ གྲུབ་དབང་ཤེས་རབ་འཛིན། ༦ སློབ་དཔོན་ན་ག་བོ་དྷི་ ༼ཀླུ་ཡི་བྱང་ཆུབ།༽ ༧
རྒྱ་གར་གྲུབ་ཆེན་ཨ་ཧྥུ་ཀ་ར། ར གྲུབ་ཆེན་མི་ཏྲ་ཛོ་ཀི། ༩ ཕ་དམ་པ་སངས་རྒྱས། ༡༠
ཞི་བའི་གོ་ཆ། ༼འདིའི་ཐད་དུ་ཁལ་ཁའི་རྣམ་ཐར་དུ་སློབ་དཔོན་ཞི་བ་ལྷ་ཞེས་གསལ། ༽ རྣམ་ཐར་
གསོལ་འདེབས་ཀྱི་དཔེ་འགའ་ཞིག་ལས་སྐྱེ་བའི་གོ་ཆ་ཞེས་འཁོད་པ་ཡིག་ནོར་དང་། ཞི་བའི་གོ་ཆ་ཟེར་
དགོས་སྙམ་སྟེ་སློབ་དཔོན་ཞི་བ་ལྷ་ལ་མཚན་ཞི་བའི་གོ་ཆ་ཞེས་ཞུ་ལ་དེ་ལྟར་ན་ཁལ་ཁའི་རྣམ་ཐར་དང་
ཡང་མཐུན་ནོ། ། ༡༡ ཁ་ཆེ་པཎ་ཆེན་ཤཱཀྱ་ཤྲཱི། ༡༢ གྲུབ་ཆེན་བི་ན་པ། འདི་གྲུབ་ཆེན་བིར་ཝ་
པ་ཡིན་ནམ་བརྟག་པར་བྱ། ༼ཁལ་ཁའི་རྣམ་ཐར་དུ་གྲུབ་ཆེན་བིརྱ་པ་ཞེས་གསལ། ༽ ༡༣ ཇོ་བོ་སྤྱི་
ཏི་ཛྷཱ་ན་ཀི་ཏི། ༡༤ རྒྱ་གར་པཎ་ཆེན་མི་ཐུབ་ཟླ་བ། ༡༥ གྲུབ་ཆེན་ཞི་བ་སྦས་པ། ༡༦
རུས་པའི་རྒྱན་ཅན། ༡༧ རྡོ་རྗེ་ཊིཀ་ཆུང་། ༼ཁལ་ཁའི་རྣམ་ཐར་འདིའི་ཐད་རྗེ་འབངས་ཉེར་ལྔའི་
ནང་ཚན་རྡོ་རྗེ་སྤྲེལ་ཞུང་ཞེས་གསལ།༽ ༡༨ བཀའ་གདམས་དགོན་པ་བ་དབང་ཕྱུག་རྒྱལ་
མཚན། ༡༩ མི་ལའི་ཐུགས་སྲས་རས་པ་ཞི་བ་འོད། ༢༠ སྒ་ཨ་གཉེན་དམ་པ། ༢༡
ཤོངས་སྟོན་ལོ་ཙ་བ་རྡོ་རྗེ་རྒྱལ་མཚན། ༢༢ གླིང་གི་ལྷ་སྲས་སྣང་ཆུང་གཡུལ་སྟག
༼བར་འདིར་ཁལ་ཁའི་རྣམ་ཐར་དུ་གཡུ་ཐོག་པ་ཆེ་བ་ཡོན་ཏན་མགོན་པོ་ཞེས་གསལ།༽ ༢༣ ཟུར་



ཀ-24
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཁར་བློ་གྲོས་རྒྱལ་པོ། ༢༤ བུ་སྟོན་ཐུགས་སྲས་སྒྲ་ཚད་པ་རིན་ཆེན་རྣམ་རྒྱལ། ༢༥
ཁམས་སྐྱོ་གྲུབ་ཆེན་རྡོ་རྗེ་སྙིང་པོ། ༢༦ རྗེ་བླ་མའི་དངོས་སློབ་འདན་མ་མཁན་ཆེན་
ཡོན་ཏན་དཔལ་བ། ༢༧ ནང་སོ་བློ་གྲོས་ལེགས་པ། ༢༨ ཡེ་ཤེས་བཟང་པོ། ༼ཀློང་
རྡོལ་གསུང་འབུམ་དགའ་ལྡན་ཁྲི་ཐོག་བཅུ་པ་ལྡན་མ་བློ་གསལ་གླིང་པ་ཤར་རྩེ་ཡེ་ཤེས་བཟང་པོ་ཞེས་
སོགས་གསལ་བ་དེ་འདི་ཡིན་ནམ་དཔྱོད་གཞི་ཆེ། ༽ ༢༩ ཆོས་སྐྱོང་བཟང་པོ། ༼ཁལ་ཁའི་རྣམ་
ཐར། དགའ་ལྡན་གསེར་ཁྲི་པ་རྒྱ་ར་ཆོས་སྐྱོང་རྒྱ་མཚོ་ཞེས་གསལ།༽ ༣༠ ངག་དབང་གྲགས་པ།
༣༡ བློ་གྲོས་རྒྱ་མཚོ། ༣༢ བློ་བཟང་མཁས་གྲུབ། ༣༣ འཕགས་མཆོག་འཕྲིན་ལས་
དབང་རྒྱལ། ༣༤ བློ་བཟང་དོན་གྲུབ། ༣༥ མདོ་རྒྱུད་རྒྱ་མཚོ། ༣༦ འདུལ་འཛིན་
དཔལ་འབྱོར་རྒྱལ་མཚན། ༣༧ དཔལ་དབང་ཆེན་གར་གྱི་དབང་ཕྱུག་དགྱེས་རབ་
རྡོ་རྗེ། ༣ ར འཇམ་དབྱངས་བློ་བཟང་རྒྱ་མཚོ། ༣༩ བློ་བཟང་འཇིགས་མེད་བསྟན་
འཛིན་རྒྱ་མཚོ། ༤༠ སྐྱབས་མགོན་བསྟན་འཛིན་ཡོན་ཏན་མགོན་པོ་མཆོག་གི་བར་
དུ་སྐུ་ཕྲེང་བཞི་བཅུ་ཐམ་པ་དང་། ཁལ་ཁའི་རྣམ་ཐར་དུ་གསལ་བ་བཞིན་གཡུ་ཐོག་པ་
ཆེ་བ་ཡོན་ཏན་མགོན་པོ་བགྲངས་ན་སྐྱེ་ཕྲེང་བཞི་བཅུ་ཞེ་གཅིག་གོ ། །
དབང་ཆེན་དགྱེས་རབ་རྡོ་རྗེ་མཆོག་ནི། ལབ་དགོན་པ་ཕྱག་འདེབས་པ་པོ་
འདན་མ་མཁན་ཆེན་ཡོན་ཏན་དཔལ་བ་ནས་རྩིས་པའི་སྐྱབས་མགོན་སྐུ་ཕྲེང་བཅུ་
གཉིས་པ་ཡིན་ལ། དེ་ལྟར་ཁོང་གི་སྐུ་ཡི་སྐྱེས་རབས་ཀྱི་ཕྲེང་བ་རྣམས་ནི། མཁས་
བཙུན་བཟང་གསུམ་གྱི་དཔལ་མངའ་ཞིང་། མཁས་གྲུབ་གཉིས་འཛོམས་ཀྱི་སྐྱེས་
ཆེན་དམ་པ་ཤ་སྟག་ཟམ་མ་ཆད་དུ་ཕེབས་པ་མ་ཟད། ཁོང་གི་སྐུ་སྐྱེ་སྔ་མ་ཡེ་ཤེས་
བཟང་པོ་ ༼འདི་ལ་བརྟག་དགོས། ༽ དང༌། ཆོས་སྐྱོང་བཟང་པོ་དང་། བློ་གྲོས་རྒྱ་མཚོ་ལྟ་
བུ་དགའ་ལྡན་གསེར་ཁྲིར་ཕེབས་པ་དང་། རྒྱ་ནག་གོང་མའི་དབུ་བླར་ཕེབས་པའང་
ཤེས་གསལ་ཡོད་པ་སྐུ་ཕྲེང་གསུམ་ཙམ་ཕེབས་པ་སོགས་ལོ་རྒྱུས་ཀྱི་ཡིག་ཆ་ཚད་
ལྡན་དག་ལས་ཤེས་སོ། ། །
༡༠༽ སྐུ་ཞི་བར་གཤེགས་ཚུལ་ནི། དེ་ནས་རབ་བྱུང་བཅོ་ལྔ་པའི་ས་བྱིའི་ཕྱི་



མཛད་རྣམ།
ཀ-25
ལོ་ ༡༨རར ལོའི་དཔྱིད་ཟླ་དང་པོའི་ཚེས་ཉེར་བཞི་ལ་ལབ་སྐྱབས་མགོན་བཅུ་གཉིས་
པ་ཆེན་པོ་དབང་ཆེན་དགྱེས་རབ་རྡོ་རྗེ་མཆོག་རྒྱ་ནག་པེ་ཅིང་དུ་དགོངས་པ་ཆོས་
དབྱིངས་སུ་འཐིམ་ཚུལ་བསྟན། སྐབས་དེར་ཁོང་དགུང་ལོ་ང་དྲུག་ཙམ་མ་གཏོགས་
ཕེབས་མེད་པས། རྒྱ་བོད་སོག་གསུམ་གྱི་དད་ལྡན་གདུལ་བྱ་ཀུན་ལ་འཕངས་མེད་
ཀྱི་གདུང་སེམས་བཟོད་མི་ཤེས་པའི་སྡུག་བསྔལ་བྱུང༌། །
དེའང་ཁོང་གི་དགོངས་ཆེམས་ལྟར། ལབ་དགོན་བླ་ཆེན་འགའ་པེ་ཅིང་དུ་
ཕེབས་ནས་སྐུ་དམར་གདུང་བཟོས་ནས་ཕྱིར་གདན་འདྲེན་མཛད། ཁོང་གི་སྐུ་གདུང་
བྱང་ལམ་སོག་ཡུལ་བརྒྱུད་ནས་རང་དགོན་གྱི་ཕྱོགས་སུ་གྱོམ་དུ་གདན་འདྲེན་ཞུ་
བའི་སྐབས་སུ། ལམ་བར་དུ་ཚོ་བས་ཚོ་བར་བརྒྱུད་ནས་སོ་སོའི་ས་མཚམས་བར་
སྐྱེལ་བསུ་བགྱིས་ཤིང་། མཆོད་མེ་དང་བདུག་སྤོས་སོགས་མཆོད་པའི་སྤྲིན་རྒྱ་ཆེར་
སྤྲོ་བ་དང་། དངོས་པོ་གྱ་ནོམ་པ་ཅི་འབྱོར་སེམས་བསྐྱེད་པའི་རྟེན་དུ་ཕུལ་བ་དང་།
དེའང་ས་སྟོང་མི་མེད་ལུང་སྟོང་དུ་མཚན་མོར་བགྲོད་པའི་སྐབས་སུ། དད་ལྡན་ལ་
ལས་འགྲོ་ལམ་སྟོན་ཆེད་སྤེན་འབར་ཚབ་ཏུ་བལ་མར་ཁུ་ལ་བསྒྱུར་ནས་རང་གི་ལག་
མགོ་དཔུང་པ་བཅས་པར་དཀྲིས་ཏེ་སྒྲོན་པ་དང་། ལ་ལས་དེ་བཞིན་མཆོད་མེའི་ཚུལ་
དུ་སོ་སོའི་མཛུབ་མོ་ལ་སྣུམ་བལ་དཀྲིས་ཏེ་མཆོད་པ་སོགས་སྐྱེལ་མ་རྣམས་ནས་
དད་པ་མི་ཕྱེད་པའི་སྒོ་ནས་ལམ་བར་དུ་ངུ་སྐད་དང་སྐྱི་སེར་ལྷན་འདྲེས་ཀྱིས་བསྐྱེལ་
བསུ་ཞུས་ཤིང༌། མི་གྲངས་བརྒྱ་ཚོ་ཁ་ཤས་ཀྱིས་ནི་ཐོག་མཐའ་བར་གསུམ་དུ་ལབ་
ཀྱི་བར་དུ་སྐྱེལ་མ་བྱས། རྟེན་རྣམས་རྔ་མོང་ལ་བཀལ་བས་རྒྱབ་ ༣༠༠ ཙམ་ཡོད་
པ་སོགས་ལབ་ཆོས་འབྱུང་དུ་གསལ་ལ། བྱིན་རླབས་ཤིན་ཏུ་ཆེ་ཞིང་རྩ་ཆེན་གྱི་རིན་
ཐང་ལྡན་པའི་སྐུ་དམར་གདུང་དེ་དེ་ནས་བཟུང་ཕྱི་ལོ་ ༡༩༥༨ བར་ལབ་ཏུ་བཞུགས་
ལ༑ ང་བརྒྱད་ལོའི་དུས་འགྱུར་སྐབས་རྩ་བརླག་ཏུ་སོང་བ་དེ་ཡང་ཤིན་ཏུ་ཕངས་པའི་
གནས་སོ། །གཞན་ཡང་དེ་འདྲའི་གདུང་ཚབ་གཅིག་ཕྱི་ཕྱོགས་ཁུ་རོད་དགོན་དུ་
བཞུགས་ཡོད་པར་གྲགས།



ཀ-26
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
༡༡༽ དོན་བསྡུ་བ་ནི། མདོར་ན་དཔལ་དབང་ཆེན་གར་གྱི་དབང་ཕྱུག་
དགྱེས་རབ་རྡོ་རྗེ་མཆོག་གི་གསང་གསུམ་གྱི་རྣམ་པར་ཐར་པའི་ཡོན་ཏན་རྣམས་
དོན་བསྡུ་བའི་ཚུལ་དུ་བཀོད་ན། དེ་ཡང་རྟོགས་བརྗོད་འཇིགས་མེད་སྙན་འགྱུར་རྡོ་
རྗེའི་གླུ་དབྱངས་ལས། ཨ་ཧོ། སྟོང་པའི་མཁའ་ལ་འདོད་པའི་འོ་མ་འཇོ། །སེམས་
ཉིད་མོ་གཤམ་བུ་མོར་ཞེན་མེད་བྱིན། ། ཉམས་མྱོང་ནམ་མཁའི་པདྨོའི་མགོ་ལྕོག་
ལྡེམ། །ཨེ་མ་དེ་འདྲའི་སྒྱུ་མ་མཁན་དེ་མཚར། །བློ་ཡི་རི་དྭགས་ཉམས་མྱོང་བཏུང་
བས་ཕོངས། །ཟིན་མེད་ཚིག་གི་སྨིག་རྒྱུའི་རྗེས་ལ་བསྙེགས། །སླེབ་ཚེ་མོ་གཤམ་བུ་
ཡི་འགྱིང་བག་མཐོང་། །སྐྲག་ཅིང་སྐོམ་པའི་གདུངས་བས་དེའུ་གུམ། །དེ་ནས་ཡ་
མ་བརླ་ཡི་དགོན་པར་སོང་། །གྲོགས་གཞན་ཕྱོགས་ཅན་པད་རྩ་ཟ་མཐོང་ཚེ། །ཁོ་
བོས་ཕྱོགས་མེད་ཆུ་ཡི་ཟླ་བ་ཟོས། ། ལུས་རྩལ་རྫོགས་ཏེ་ནམ་མཁའི་མཐོངས་
ལ་བལྟས། །ཡིད་འོང་བ་གམ་མཐོན་པོས་ནམ་མཁའ་ཉིད། །འབིགས་སྙམ་བྱེད་
པས་རེ་ཞིག་དེ་ལ་ཡེངས། །བལྟས་ཀྱིན་བལྟས་ཀྱིན་དེ་ཡང་རི་བོང་གི །རྭ་ལས་
བཅོས་པར་མཐོང་ནས་ཞེན་པ་བྲལ། །འོན་ཀྱང་དེ་ཡི་རྩེ་ན་ལུས་སེམས་ཀྱི། །རྩལ་
ཀུན་མངོན་རྫོགས་རི་དྭགས་རྒྱལ་པོ་འགའ། །ནམ་མཁའི་པདྨོའི་ཚལ་དུ་རྩེན་མཐོང་
ནས༑ ༑འགྲོ་བ་མེད་བཞིན་འགྲོ་ལ་སྤྲོ་བ་བྱུང༌། །ཕྱིན་པས་བགྲོད་དཀའི་ཆུ་ཀླུང་འཕྱོ་
བར་སྣང་། །བརྒལ་ཀྱིན་བརྒལ་ཀྱིན་གང་ཡང་རེག་པ་མེད། །བལྟས་པས་སྨིག་རྒྱུ་
ཆུ་རུ་འཁྲུལ་མཐོང་སྟེ། །འཇིགས་མེད་ངང་ལ་རེ་ཞིག་ཉལ་ཏེ་བསྡད། །དེ་ནས་
ཕྱོགས་ཀུན་མུན་པས་ཁེབས་པ་མཐོང་། །སྐྲག་སྟེ་བལྟས་པས་གར་སོང་ཆ་མེད་
ཡལ༑ ༑ཤིན་ཏུ་དགའ་སྟེ་སྒྱུ་མ་ལ་སོགས་ཀྱི། །དཔེས་མཚོན་གར་སྟབས་དུ་མ་
བསྒྱུར་ཏེ་བཞག །དེ་རྗེས་སྒྱུ་མའི་གྲོང་ཁྱེར་ཆེན་པོ་རུ། །ལུས་མེད་ལུས་ཀྱི་མཛེས་
པ་ངོམ་པའི་ཕྱིར། །ཕྱིན་པས་མིག་དང་བྲལ་བའི་སྐྱེ་བོ་དག །ཧ་ཅང་ལྟད་མོར་ཡེངས་
པས་བྱ་བ་ཤོར། །ཀྱེ་ཧོ་ནམ་མཁར་ཉི་མ་ཤར་བ་ལ། །ལྟ་བ་སེམས་ཀྱི་བུ་དེས་བཏུང་
བའི་ཕྱིར། །ནམ་མཁའི་མཐོངས་ལ་གནས་པའི་འོ་རྐྱལ་ལ། །རྩེ་ལྔའི་མདུང་ཐུང་ངར་



མཛད་རྣམ།
ཀ-27
མ་བརྒྱབ་སྟེ་བཞག །དབུས་ཀྱི་སྤོ་མཐོའི་བང་རིམ་རྣམ་པ་བཞིར། །བདེ་ཆེན་འོ་མས་
མྱོས་པའི་ཁྱེའུ་དེ། །མོ་གཤམ་བུ་མོའི་གྲོགས་དང་རྩེ་བ་ན། །ཁྱོ་ཤུག་སོ་སོའི་བྱེ་བ་
ངས་མ་ཤེས། །ཨ་ཧོ་ནམ་མཁའི་དབྱིངས་ལ་རྡོ་རྗེ་བསྣན། །རིགས་བཞིའི་པདྨ་རྒྱས་
པའི་སྦྲང་རྩི་དེ། །འཐུང་ཞིང་འཐུང་ཞིང་ངོམས་པ་མེད་པའི་ངང་། །བརྗོད་མེད་ཉམས་
བརྒྱ་འཕེལ་བ་ཨེ་མ་ཧོ། །དེ་ཚེ་ཕྱོགས་རིས་བྲལ་བའི་ཐ་གྲུ་ལ། །སྤྲིན་པ་གཡོ་བ་
གཡོ་བར་ཆགས་པ་གང་། །མོད་ལ་ཐིམ་པས་དབྱིངས་སུ་དབང་པོའི་གཞུ། །རྣམ་
པར་བཀྲ་ཡང་བལྟས་ན་མཐོང་བ་མེད། །འཇའ་དེ་ནམ་མཁའ་སྟོང་པ་ཡལ་ཡལ་
ཏེ༑ ༑སློང་བྱེད་སྐྱོན་བྲལ་ནམ་མཁའི་མདངས་ངོམ་ཚེ། །བསྒྲིམས་ནས་བལྟས་ཀྱང་
གང་ཡང་མ་མཐོང་ནས། །བྱ་རྩལ་སྨྲ་བརྗོད་བྲལ་བའི་ངང་ལ་ཡུར། །གཡའ་དག་མཁའ་
ལ་འཇའ་ཚོན་དཀར་པོས་བྲེས། །བལྟས་པས་མཁའ་ཡང་འཇའ་ལ་འཇའ་ཡང་མཁའ། །འདི་
ཡི་དབྱེ་བ་ངས་ཀྱང་མ་ཤེས་ཏེ། །དེ་ཚེ་ང་ཡང་ནམ་མཁའི་མཐོངས་ལ་ཡིབས། །དེ་
ནས་ཤིན་ཏུ་རྣམ་དག་ནམ་མཁའ་ལ། །འོད་སྟོང་དྲ་བ་གཡོ་བའི་ཉི་མ་ཤར། །ཉི་མ་
དེ་ཡང་མཁའ་ལས་ཐ་མི་དད། །ནམ་མཁའ་དེ་ཡང་ཉི་མར་ངོ་བོ་གཅིག །ཨེ་མ་བལྟ་
བྱའི་ཡུལ་དང་ལྟ་བྱེད་མིག །གང་ཡང་མེད་ཀྱང་སྔོན་ཆད་མ་མཐོང་བའི། །ངོ་མཚར་
ལྟད་མོ་ཆེན་པོ་འདི་མཐོང་གིས། །ད་ནི་བདག་ལ་བལྟ་བྱ་ཅི་ཡང་མེད། །གལ་གནད་
རི་བོང་རྭ་ཡི་ཐེམ་སྐས་ལ། ། རྐང་ལག་སྐྱོད་པ་མེད་པར་འཛེགས་པ་ཡིས། །ནམ་
མཁའི་པདྨོའི་དགའ་ཚལ་ཉམས་དགའ་བར། །ཕྱིན་ནས་བདེ་བར་ཉལ་བའི་རྣལ་
འབྱོར་ངས། །དམིགས་མེད་སྐུ་གསུམ་གངས་རིའི་རྩེ་མོ་ནས། ། ཟླ་མེད་སྟོབས་
བཅུའི་སྦར་ཁྱིམ་གཡོ་བཞིན་དུ། །ཚད་མེད་སྤངས་རྟོགས་ཡོན་ཏན་མངོན་གྱུར་
ཚུལ། །འཇིགས་མེད་སྙན་འགྱུར་རྡོ་རྗེའི་གླུ་རུ་བླངས། །ཐུན་མོང་མིན་པའི་རྣམ་ཐར་
ཤིན་ཏུ་གསང་བ་ལས། །བཤེས་གཉེན་བསྟེན་པ་ནས་མི་སློབ་པའི་ཟུང་འཇུག་གི་
བར་གྱི་རྟོགས་པའི་ཡོན་ཏན་རྒྱུད་ལ་སྐྱེས་ཚུལ། བརྡའི་སྒོ་ནས་འཇིགས་མེད་རྡོ་རྗེའི་
གླུ་རུ་བླངས་པའི་ལེའུ་སྟེ་དང་པོའོ། །



ཀ-2
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
གུབྱ། ཨེ་ཧོ། ཡེ་དག་སྟོང་པ་ཆེན་པོའི་ནམ་མཁའ་ལ། །བདེ་ཆེན་བཅུ་གཉིས་
བདག་པོའི་རྩེ་འཇོ་ཅན། །མི་སློབ་ཟུང་འཇུག་གྲུབ་པའི་རྣལ་འབྱོར་ངའི། །གནས་ཚུལ་
སླར་ཡང་རབ་གསལ་གཏམ་གྱིས་འཆད། །བཤེས་གཉེན་བསྟེན་ནས་མི་སློབ་ལམ་
གྱི་བར། །ངོ་མཚར་ས་ལམ་ཇི་ལྟར་བགྲོད་པའི་ཚུལ། །རྣམ་ཐར་ལེའུ་དང་པོར་བཤད་
ཟིན་ཕྱིར། །འདི་ན་ད་ལྟའི་གནས་ཚུལ་དྲང་པོར་སྨྲ། །ལོངས་སྤྱོད་རྫོགས་དང་ཁ་སྦྱོར་
བདེ་ཆེན་སོགས། །མི་སློབ་རྒྱལ་བའི་ཡོན་ཏན་རྣམ་པ་བདུན། །ཁོ་བོས་ལེགས་པར་
མངོན་དུ་བྱས་ཟིན་གྱི། །ད་ནི་བདག་ལ་བསྒྲུབ་བྱ་ཅི་ཡང་མེད། །སྟོང་ལ་སླར་མི་ལྡོག་
པར་བློ་ཞུགས་བཞིན། །ཐ་སྙད་རེས་འཇོག་མེད་པར་མཐོང་བ་ཡིས། ། བདེན་གཉིས་
ལག་མཐིལ་སྐྱུ་རུ་ར་ལྟར་རིག །ད་ནི་བདག་ལ་མཉམ་རྗེས་དབྱེ་བ་མེད། །རྣམ་
ཀུན་མཁྱེན་པའི་ཉི་མ་བདག་རྒྱུད་ལ། །ཤར་ཟིན་དེ་ཕྱིར་དུས་གསུམ་དངོས་པོ་
ཀུན། །རེས་འཇོག་མེད་པར་མངོན་སུམ་རྟོགས་ཟིན་པས། །ད་ནི་བདག་ལ་དཔྱད་
བྱ་ཏིལ་ཙམ་མེད། །ཐུབ་པའི་གསུང་རབ་མདོ་སྔགས་མ་ལུས་པའི། །དགོངས་དོན་
ཚུལ་བཞིན་རྟོགས་ཏེ་ཉམས་བླང་མཐུས། །ཉིང་དགོས་མཐར་ཐུག་རྒྱུད་ལ་སྐྱེས་ཟིན་
ཕྱིར། །ད་ནི་བདག་ལ་ཐེ་ཚོམ་རྡུལ་ཙམ་མེད། །བགྲང་ཡས་རིག་པའི་གནས་རྣམས་
རྒྱ་ཆེ་ཡང་། །དེ་ཀུན་རྣམ་ཀུན་མཁྱེན་པས་མངོན་གཟིགས་ལ། །ཡེ་ཤེས་དེ་ཡང་
བདག་ལ་སྐྱེས་ཟིན་ཕྱིར། །ད་ནི་བདག་ལ་ལྐོག་གྱུར་འགའ་ཡང་མེད། །འདི་ན་ཐམས་
ཅད་མཁྱེན་པར་ཁས་འཆེ་འགའ། །ཚིག་རྐང་རེ་རེའི་དོན་ཙམ་དྲིས་ནའང་། །ཁྲོའམ་
ཡང་ན་ཐབས་ཀྱིས་བཟློག་རྣམས་ཀྱིས། །ད་ནི་བདག་ལ་ནམ་ཡང་བསྒྲུན་དུ་མེད། །དེས་
ན་བཅུ་ཕྲག་རིག་པའི་དཀའ་གནས་སམ། །བྱུང་དང་འབྱུང་འགྱུར་ལུང་དུ་སྟོན་པ་
སོགས། །འདྲི་བར་འདོད་རྣམས་བདག་ལ་དྲིས་ཤིག་དང་། །ད་ནི་བདག་ལ་ལན་གྱི་ཐོགས་
པ་མེད། །དེ་བཞིན་སྒྱུ་མའི་འཕྲུལ་ལ་དད་ན་ཡང་། །བདག་ལ་དེ་མཐུན་གསོལ་བ་ཐོབ་ཅིག་
དང་༑ ༑གྲུབ་ཐོབ་བརྒྱ་ཕྲག་ཐོས་པ་དགའ་སོགས་དང་། །ད་ནི་བདག་ལ་ཁྱད་པར་ཏིལ་
ཙམ་མེད། །མཐུ་སྟོབས་ནུས་པའི་རྩལ་ལ་མོས་གྱུར་ཀྱང༌། །གམ་དུ་ཤོག་ལ་འདོད་



མཛད་རྣམ།
ཀ-29
དོན་སྨྲོས་ཤིག་དང་། །རི་རབ་སོར་མོའི་རྩེ་ལ་བླང་དགོས་ཀྱང་། །ད་ནི་བདག་ལ་ཉམ་
ང་སྤུ་ཙམ་མེད། །གཏམ་འདི་ནམ་ཡང་དབྱུང་བྱ་མིན་མོད་ཀྱང་། །མིག་འདྲའི་སློབ་མ་
ཁྱོད་ཀྱི་ཞལ་མ་ལྡོག །མ་སྦས་གསང་པོར་བཤད་ན་དེ་ཡིན་ཏེ། །ད་ནི་བདག་ལ་རྣམ་
ཐར་དེ་ལས་མེད། །དེང་དུས་སྐྱེ་བོའི་བློ་གྲོས་གྱོ་མོག་གིས། །ངོ་མཚར་གསང་ལས་
ཆེས་གསང་གདོང་ལྔ་པའི། །ནུ་སྐྱེས་ནམ་ཡང་ཐུབ་པར་དཀའ་བས་ན། །ཁྱོད་ཀྱིས་
ཚུལ་འདི་བརྐུས་པའི་ནོར་བཞིན་སྦོས། །ཐུན་མོང་མིན་པའི་རྣམ་ཐར་ཤིན་ཏུ་གསང་
བ་ལས། འབྲས་བུ་མངོན་དུ་བྱས་ཟིན་པའི་སྐབས་ཀྱི་ཡོན་ཏན་གྱི་ཁྱད་པར་འགའ་
ཞིག་དྲང་པོར་སྨྲས་ཟིན་པའི་ལེའུ་སྟེ་གཉིས་པའོ། །
ཤིན་ཏུ་གསང་མ་བ་གུསྱ། ཨེ་ཧོ། སྟོབས་བཅུ་མི་འཇིགས་བཞི་ཡི་དཔའ་
གདེང་བརྟན། །སྐུ་གཉིས་ཟུང་དུ་འཇུག་པའི་དོ་ཀེར་ལྡེམ། །བདེན་སྟོང་སྟོང་པ་ཆེན་
པོའི་ཅང་ཏེའུ་ཁྲོལ། །འཇིགས་མེད་རྣལ་འབྱོར་ང་ཡི་བཞེད་དོན་སྨྲ། །སརྒ་སྔ་མ་
གཉིས་སུ་བཤད་པ་ཡི། །གང་ཡང་ཚད་བཟུང་བྲལ་བའི་ཡོན་ཏན་ཀུན། །སེམས་ཅན་
ཁོ་ནའི་དོན་དུ་བསྒྲུབས་བསྒྲུབས་ནས། །ད་གཟོད་རང་ཉིད་གང་ལ་ཕྱིན་པ་ཡི། །ལམ་
དེ་སྦས་གསང་མེད་པར་གསལ་པོར་སྟོན། །ཁྱེད་ཅག་མདོ་ཁམས་སྒང་དྲུག་སྐྱེ་བོ་
ཀུན། །ཕལ་ཆེར་ཁོ་བོའི་དངོས་ཀྱི་གདུལ་བྱ་ཡིན། །དེ་ཕྱིར་ཀུན་གྱིས་འདུན་པ་སྐྱེད་
ཅིག་དང༌། །ད་རེས་ཡང་དག་ལམ་ལ་ང་ཡིས་བཀྲི། །བདག་ལ་དགེ་འབྲེལ་དངོས་
སུ་གྲུབ་རྣམས་ཀྱིས། །གལ་ཏེ་ཚེ་འདིར་ལམ་སྣ་མ་ཟིན་ཀྱང་། །ཁོ་བོ་མ་འོངས་ཤམྦྷ་
ལར་བགྲོད་ཚེ། །ངེས་པར་རྗེས་འཛིན་གསང་ཆེན་ལམ་ལ་འགོད། །དེ་ཡང་བློན་པོ་
ཧ་ནུ་མན་དྷ་དང༌། །རུ་པའི་མཆོག་གམ་དམག་དཔོན་ཧུ་ནུའི་ཞབས། །བགྲང་ཡས་
དག་པའི་དཔུང་ཚོགས་བཅས་པ་ཀུན། །བདག་གི་སྒྱུ་འཕྲུལ་རོལ་པ་ཁོ་ན་ཡིན། །ཁོ་
བོའི་རྣམ་ཐར་རྣ་བར་ཐོས་པའམ། །མིང་ཙམ་རང་གར་ངག་ཏུ་ཟློ་བའམ། །འཁྲུགས་
བཞིན་མིག་གིས་མཐོང་བ་ཡན་ཆད་ཀྱང་། །དེ་ཚེ་ཕལ་ཆེར་ངེས་པར་རྗེས་འཛིན་
བྱེད། ། གལ་ཏེ་དུས་འདིར་ལས་གཞན་དབང་གྱུར་ཀྱང་། །མ་འོངས་སངས་རྒྱས་ཟླ་བ་



ཀ-30
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ཀླུ་ཡི་ངོར། །ཁོ་བོ་མཆོག་གི་སྤྲུལ་སྐུར་སངས་རྒྱས་ཚེ། །ངེས་པར་ཐེག་པ་ཆེན་པོའི་
ལམ་ལ་འགོད། །ནམ་ཡང་ཕྱོགས་བཅུའི་རྒྱལ་བ་ཐམས་ཅད་དང་། །གསང་གསུམ་
སྒྱུ་མའི་རྩེ་འཇོས་དུས་འདའ་བས། །རེས་འགའ་ཟ་དང་རེས་འགའ་ཉལ་སོགས་སུ། ། སྣང་
ཡང་ཟ་ཉལ་ཕལ་བར་རྟོགས་མི་རུང་། །སྟོད་སྨད་ཀུན་ཏུ་བགྲོད་ཅིང་སྐལ་ལྡན་ལ། །མན་
ངག་སྟོན་དང་འབུལ་སྐྱེས་ལེན་སོགས་ཀྱང་། །གདུལ་བྱའི་བསོད་ནམས་སྤེལ་བ་ཁོ་
ནའི་ཆེད། །ཡིན་ཕྱིར་སྲེད་པ་ཅན་དུ་འཁྲུལ་མི་འཚལ། །མདོར་ན་བདག་གི་མཐའ་ཡས་
གསང་གསུམ་འཕྲུལ། །མཁའ་བས་རྒྱ་ཆེ་ཆུ་སྲིན་གྲོང་ལས་ཟབས། །ལྷུན་པོ་ལས་མཐོ་
ཕྲ་རབ་རྡུལ་ལས་ཞིབ། །དེ་ཕྱིར་སུས་ཀྱང་ཚད་བཟུང་བྱར་མི་བཏུབ། །གཞལ་ཡས་
སྐྱེ་ལྡན་བླ་ན་འཕྱོ་བ་ཡི། །མྱོང་བའི་དཔྱིད་གྱུར་སོར་མོ་ཁ་འབྱེད་ཕྱིར། །བྱང་ཆེན་
སྣང་བ་རྙེད་པའི་རྣལ་འབྱོར་པ། །ཨ་ཧོ་ངོ་མཚར་བས་ཀྱང་ངོ་མཚར་ཆེ། །དེ་ལྟར་
མཐའ་ཡས་ཡོན་ཏན་འཇིག་རྟེན་མིག །བདག་རྒྱུད་ཀུན་གསལ་ཡངས་པོར་ཤར་
བ་ཡི། །གསང་ལས་ཡང་གསང་རྣམ་ཐར་ཆུ་འཐུང་ཡོད། །ད་རེས་དམ་ལྡན་ཐོས་
འཛིན་པདྨར་སྤྲོས། །སྙན་འགྱུར་ཚངས་བྱུང་སྐྱེད་མེད་ཁ་ཆུ་ན་ཆུང་མས། །གསང་
ལས་ཡང་གསང་སིནྡྷ་ཝཱ་རའི་ལང་ཚོ་ཅན། །གསལ་དཀྲོལ་འདབ་ཕྲེང་འབྱེད་པའི་
མཛའ་བོར་བཀུག་པ་འདིས། །འཇོ་སྟེར་བསུང་མངར་འཕྲོ་བའི་རྩེ་དགའ་འཕེལ་བར་
ཤོག ༑ཐུན་མོང་མིན་པའི་རྣམ་ཐར་ཤིན་ཏུ་གསང་བ་ལས། འབྲེལ་ཚད་དོན་ལྡན་གྱི་
རྣམ་ཐར་ཟུར་ཙམ་ཤིན་ཏུ་གསལ་བར་བཤད་པའི་ལེའུ་སྟེ་གསུམ་པའོ། །ཞེས་པའི་
བར་གྱི་ཁོང་གི་རྟོགས་བརྗོད་ཀྱི་རྣམ་པར་ཐར་པ་འདི་ཉིད་མཐར་ཆགས་སུ་བཀོད་
པའོ། །དེ་ལྟར་རྟོགས་བརྗོད་འདི་ནི་མགོ་བཤེས་གཉེན་བསྟེན་ཚུལ་ནས་མཇུག་མི་
སློབ་ཟུང་འཇུག་གི་བར་གྱི་ཁོང་གི་གསང་གསུམ་གྱི་ཡོན་ཏན་རྣམས་ཇི་བཞིན་དུ་
བརྗོད་པའི་ཆེས་གསང་བའི་རྣམ་ཐར་ཞིག་ཡིན་ལ་ཚིག་དོན་རྣམས་འགྲེལ་བ་ཟབ་
གསང་དབང་ཆེན་བཞད་པའི་སྒྲ་དབྱངས་ལས་གསལ་ལོ། །དེ་ལྟར་སྙན་ངག་དང་
རྟོག་གེ་ལ་མཁས་པ་བརྒྱ་ཕྲག་དག་གིས་དུས་བསྐལ་པའི་བར་དུ་ཡང་བསམ་བརྗོད་



མཛད་རྣམ།
ཀ-31
ཀྱི་ཡུལ་ལས་འདས་པའི་ཁོང་གི་ཕྱི་ནང་གསང་གསུམ་གྱི་ཡོན་ཏན་རྣམས་རྡོ་རྗེའི་
ཚིག་གིས་ཤིན་ཏུ་སྙན་པའི་གླུ་ངག་གི་ལམ་ནས་བརྗོད་པའི་རྟོགས་བརྗོད་འདི་ལྟ་
བུས་ཀྱང་ཁོང་ཉིད་ལ་མཁས་པ་དང་གྲུབ་པའི་ཉམས་རྟོགས་ཀྱི་ཡོན་ཏན་ཇི་འདྲ་བ་
ཞིག་མངའ་བ་རྗེས་སུ་དཔོག་ནུས་སོ། །
དེ་ལྟར་ལབ་སྐྱབས་མགོན་བཅུ་གཉིས་པ་ཆེན་པོ་རྡོ་རྗེ་འཆང་དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེའི་ཕྱི་ནང་གསང་བའི་མཛད་རྣམ་ཇི་ལྟ་བ་བཞིན་བརྗོད་པའི་ཡུལ་ལས་འདས་ཀྱང་།
འདིར་ཐུན་མོང་གདུལ་བྱའི་སྣང་ངོ་དང་མཐུན་པའི་མཛད་རྣམ་རགས་རིམ་མདོར་བསྡུས་པ་འདི་ནི་སེར་
བྱེས་ལྷ་རམས་པ་ལྡན་མ་བསོད་ནམས་ཆོས་གྲགས་དང་ལྡན་མ་བྱམས་པ་ཆོས་དབང་གཉིས་ཀྱིས་
ཕྱོགས་བསྒྲིགས་ཞུས་ཤིང་འདིས་ཀྱང་རྒྱལ་བསྟན་དར་ཞིང་འགྲོ་ཀུན་བདེ་བ་དང་མཆོག་སྤྲུལ་དམ་པའི་
སྐུ་ཚེ་བརྟན་ཅིང་མཛད་འཕྲིན་ཕྱོགས་བཅུར་རྒྱས་པའི་རྒྱུར་བསྔོ་བ་བཟང་པོས་མཚམས་སྦྱར་བ་དང་
བཅས་ཕྱི་ལོ་ ༢༠༡༡ ཟླ་བ་ ༣ པའི་ཚེས་བཟང་ཉིན་རྒྱ་གར་ལྷོ་ཕྱོགས་སྦེལ་ཀོབ་གདན་ས་ཆེན་པོ་སེ་ར་
ཆོས་སྒར་དུ་བྲིས་པ་དགེའོ།། །།



Biography of Kyabgon Gyerab Dorje
B-1
Brief biography of Denma Kyabgon Gyerab Dorje.
Denma Lab Kyabgon Gyerab Dorje (1832-1888), the 12th
incarnation of Denma Lab Khenchen Yonten Pal, one of the greatest
(sets of six ‘giant-flags' who spread Tsongkhapa's teaching around
Tibet) direct disciples of Je Tsongkhapa, was born to his father, Zaya
(in the hereditary lineage of the great king, Songtsen Gampo), and to
his mother, Passang Dolma, in the Lhoka region of Central Tibet.
In 1832, it is said that wonderful dreams occurred to his parents
on the eve of his birth, and that a recitation of the Avaloketishvara
mantra immediately began flowing out of his mouth when he was
born, with other wonderful auspicious signs occurring. Since the
Buddha spoke numerous prophecies about other special higher beings
in the Haryagriva Tantra, his spiritual knowledge and great deeds in
his coming life was considered to have been clearly shown in that text.
With the formal recognition of the 7th Panchen Lama, Lobsang Tenpe
Nyima, he was formally ordained with the cutting of his hair. Having
been ordained, he went to the great monastery of Sera in Central Tibet
and joined the Denma Khangtsen, one of the community blocks of
Sera Je Monastery, where he studied the great Buddhist texts on the
complete range of topics of sutra and tantra by Je Tsongkhapa, Jetsun



B-2
The Collected work of Kyabgon Gyerab Dorje - Vol 3
Choekyi Gyaltsen, and their disciples. At that time, he studied under
many great famous teachers like Panchen Tenpe Nyima, the Sera Je
abbot Phenpo Phakpa Thokmey, Tagphu tutor Yeshe Gyatso, Gyudme
tantric monastery abbot Dakpa Tsondue, Dragri Lobsang Choejor
Gyatso, Panchen Chokle Namgyal, Serkong Rolpe Dorje, and others.
Studying not only Buddhist philosophy, he also engaged in
Herbal medicine studies with the father of the 4th Kunkhyen Jamyang
Shepa. He was also considered quite proficient at Tibetan poetic
writing, and it was said that Ju Mipham, the great scholar of Nyingma
tradition, became famous in writing under his guidance at one time.
Over time, his fame spread to every part of Tibet, China, and
even Mongolia, and as a result, more and more followers flocked to
him seeking the nectar of his vast knowledge. There were many famous
practitioners and scholars from all four schools of Tibetan Buddhism
– Sakya, Geluk, Kagyu, and Nyingma - who were his followers at that
time. Even the former Chinese emperor, Kangshi Wosel showed great
and sincere esteem for him and took him to be his root guru. Over the
course of his life, he bestowed Pratimoksha vows (Bhikshu and other),
and Vajrayana empowerments and initiations to many followers, and
his monastery still exists in Khuru, in Mongolia.
Not only was he fully-knowledgable in the texts of sutra and
tantra, but he was also a great sincere practitioner. Although there



Biography of Kyabgon Gyerab Dorje
B-3
were many holy places where he had performed meditative practices,
Mount Wu Tai Shan, the Five Terraced mountain in China (generally
considered to be the abode of Manjushri) was the greatest holy place
where he had meditated for long periods of time, and where he had
also conducted teaching and wrote texts in the meantime. It is said
that he obtained a clear vision of Manjushri's countenance after
long strenuously meditation at there. Moreover, it is said that he had
especially strong karmic-connections with the deity, Haryagriva, and
behind Gawa Lab Monastery, there was rocky hill called Haryagriva
meditative rock, where he meditated for long periods of time, and
even getting clear image of Haryagriva's face as well.
This great Rinpoche was known not only for his purity in
external ethical conduct in accordance with the Four Canonical Vinaya
texts, but also for having internalized the philosophical practices of
Bodhichitta, Wisdom, and Meditative Stabilization in accordance
with the Sutra and Abhidharma texts. Moreover, he also held deep
knowledge of the secretive Four Tantric-sets. With such full-fledged
knowledge covering the entire range of Buddhist thought, he had
authored many texts on the subjects of sutra, tantra, and also medicinal
practices. But they had been out of sight to the common people for
a long period of time. Finally in the year of 2000, a native resident
scholar named Lobsang Lodoe went to every part of Tibet, China, and



B-4
The Collected work of Kyabgon Gyerab Dorje - Vol 3
Mongolia and collected his writings into 3 volumes, producing a new
collection of these valuable and useful texts.
Some of his most famous compositions are:
1) Instructions on the Six Preliminary Practices in Lamrim.
2) His auto-biography containing his past, present, and future life-
story, as well as statements about his self-realization and in particular,
his secret experiences.
3) Prophecies about him in the 'Hayagriva Tantra.?
4) The Mirror of White Marble, a text on Buddhist and Non-buddhist
tenets.
5) Transmission of Maitreya's teachings and commentaries on the
Prajnaparamita root text, “Ornament of Clear Realisation'.
6) Transmission of Manjushri's teachings and commentary on the root
text of Chandrakirti’s ‘Entering the Middle Way”.
7) Tantric performance text on Preparation and Actual Entering into
the mandala of Vairocana.
8) Tantric performance instruction text on Preparation and Actual
Entering into the mandala of Chakrasamvara.
9) Tantric performance instruction text on Preparation and Actual
entering into the mandala of Guhyasamaja, the king of all tantras.



Biography of Kyabgon Gyerab Dorje
B-5
10) Notes on his teachings on 50 Verses on Guru Devotion'.
11) The grounds and paths of Tantra called "Chariot to the Union
Attainment realm”.
And others.
He left a legacy not only of many texts, but provided practical
help for the entirety of sentient beings and for the generations to come
by established many monasteries around Kyegu area (Yushu, East
Tibet). His main monastery was Lab Monastery (which had, in fact,
been founded by his first incarnation, Khenchen Yonten Pal) in which
three Lab Tulkus are considered to be the most revered and holy of all.
These three Rinpoches are Lab Kyabgon Rinpoche, Lab Khenchen
Rinpoche, and Lab Tengye Rinpoche, and each has had a number of
continual reincarnation tulkus to this day.
Out of the fifteen incarnations of Lab Kyabgon Rinpoche, the
first and twelfth came to be very famous throughout Tibet, not only
in terms of knowledge, but also in their meditative practices. For
example, the first Lab Kyabgon Rinpoche, Denma Khenchen Yonten
Pal, one of the greatest disciples of Je Tsongkhapa, established Lab
Monastery under the direct guidance of his guru, and spread his guru's
profound teaching in and around the Kyegu area. Likewise, the 12th
Lab Kyabgon Gyerab Dorje also established many monasteries around
Kyegu area, and spread the Buddhism throughout Tibet, China, and



B-6
The Collected work of Kyabgon Gyerab Dorje - Vol 3
Mongolia. During these two periods, there were none who hadn't
heard their famous names. Finally, in the year 1888, he passed away
in Beijing, at the age of only 56 yrs old. As per his last testament, his
body was smeared with mud and gold in Beijing and with deep grief,
sorrow and respect, brought back to Lab Monastery.
The following is a list of the reincarnation lineage of Denma Lab
Kyabgon lama:
Yonten Pal, the direct disciple of Je
1) Denma Khenchen
Tsongkhapa,1375-1438.
2) Lodoe Lekpa,
3) Yeshe Sangpo, 10th Ganden Throne Holder,
4) Choekyong Sangpo, 16th Ganden Throne Holder, 1473-1539,
5) Ngawang Dakpa,
6) Lodoe Gyatso, 1546-1618,
7) Lobsang Khedup,
8) Trinley Wangyal,
9) Lobsang Dhondup,



Biography of Kyabgon Gyerab Dorje
B-7
10) Dogyue Gyatso,
11) Paljor Gyaltsen,
12) Gyerab Dorje, 1832-1888,
13) Jamyang Lobsang Gyatso, 1889-1944,
14) Lobsang Jigme Tenzin Gyatso, 1945-1970,
15) Tenzin Yonten Gonpo, b. 1975
Authored by compiler Jampa Choewang.
12/09/2011.



༄༅། །བསྟན་བཅོས་ཆེ ན་པོ་དབུ་མ་
ལ་འཇུག་པ འི་གཞུང་ལ་ཐོས་བསམ་
བྱ་བའི་ཚུལ་འཇམ་དབྱངས་ཞལ་ལུང་
མཁས་པའི་དགོངས་རྒྱན་ཞེས་བྱ་བ་
བཞུགས་སོ ། ། །



དཀར་ཆག་
41
༄༅། །དབུ་མ་འཇམ་དབྱངས་ཞལ་ལུང་གི་དཀར་ཆག
བསྟན་བཅོས་ཀྱི་མཚན།
གྲངས།
༈ སེམས་བསྐྱེད་དང་པོའི་རྣམ་བཤད།
༡༽ | མཚན་གྱི་དོན་་་་་་་
༡༽ འཇུག་བྱའི་དབུ་མ།་་་་
༢༽ འགྱུར་གྱི་ཕྱག་
༣༽|གཞུང་གི་དོན་་་་་་་་་་་་་་་་་་་་་་་་་་
༤༽ བསྟན་བཅོས་བརྩམ་པ་ལ་འཇུག་པའི་ཐབས་མཆོད་པར་བརྗོད་པ།
༡༽ སྙིང་རྗེ་ཆེན་པོ་ལ་སོ་སོར་མ་ཕྱེ་བར་བསྟོད་པ།་་་་
༢༽ སྙིང་རྗེ་ཆེན་པོ་ལ་སོ་སོར་ཕྱེ་ནས་བསྟོད་པ།་་་་་་་
༣༽ འདིར་བསྟན་ཆོས་གསུམ་གྱི་དོགས་དཔྱོད་་་་
བརྩམས་པའི་བསྟན་བཅོས་ཀྱི་ལུས་དངོས་བཤད་པ།་
༦༽ རྒྱའི་ས་་་་་་་
རང་རྒྱུད་མཛེས་པར་བྱེད་པའི་ཡོན་ཏན།་་་་་་་་
༡༽ དོན་ལྡན་གྱི་མཚན་ཐོབ་པའི་ཡོན་ཏན་
༢༽ རིགས་སུ་སྐྱེས་པ་སོགས་བཞིའི་ཡོན་ཏན།་་་་་
༣༽ ས་གོང་མ་གནོན་པ་སོགས་གསུམ་གྱི་ཡོན་ཏན་བསྟན་པ།་་
༤༽ དོགས་དཔྱོད།་་་་་



ཁ-
2
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གཞན་རྒྱུད་ཟིལ་གྱིས་གནོན་པའི་ཡོན་ཏན།་་
འགྲེལ་པའི་རིགས་པ་གསུམ་དང་ལུང་བདུན།
༡༠༽| ས་དང་པོར་ལྷག་པའི་ཡོན་ཏན་གཞན་བསྟན་པ།་་་
༡༽ ས་དང་པོ་ལ་གནས་པའི་སྦྱིན་པ་བཤད་པ།་་་་
༢༽ རྟེན་དམན་པ་རྣམས་ཀྱི་སྦྱིན་པ།་་་་་་
༣༽ བྱང་སེམས་ཀྱི་སྦྱིན་པ་
༤༽ སྦྱིན་པའི་དབྱེ་བ།་་་་་་་་
[༡༡༽[ སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ།
༈ སེམས་བསྐྱེད་གཉིས་བའི་རྣམ་བཤད།
༡༽ |ས་འདིར་ཚུལ་ཁྲིམས་དག་པར་བསྟན་པ།་་
[ཚུལ་ཁྲིམས་ཀྱི་བསྔགས་པ་བརྗོད་པ།་་་
༣༽ ཚུལ་ཁྲིམས་ཀྱི་མི་མཐུན་ཕྱོགས་དང་མ་འདྲེས་པའི་དཔེ་བསྟན་པ།་་
ཚུལ་ཁྲིམས་ཕར་ཕྱིན་གྱི་དབྱེ་བ།་་་་་་་་་་་
| སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ།་
༈ སེམས་བསྐྱེད་གསུམ་པའི་རྣམ་བཤད།
[༡༽ |ཁྱད་གཞི་སའི་ངེས་ཚིག་
ཁྱད་ཆོས་སའི་ཡོན་ཏན།་་
ཕར་ཕྱིན་དང་པོ་གསུམ་གྱི་ཁྱད་ཆོས། ་



དཀར་ཆག་
ཁ-5
་བསྡུ་བ།
s
སའི་ཡོན་ཏན་བརྗོད་པའི་སྒོ་ནས་མཇུ་
སྒྲིབ་གཉིས་ཀྱི་ངོས་འཛིན་
[༦༽ |ཁོང་ཁྲོས་དགེ་རྩ་འཇོམས་ཚུལ།་་་
༈ སེམས་བསྐྱེད་བཞི་པའི་རྣམ་བཤད།
[ས་འདིར་བརྩོན་འགྲུས་ལྷག་པར་བསྟན་པ།།
[སའི་ངེས་ཚིག་་་་་་
༣༽ | སྤངས་པའི་ཁྱད་པར་བསྟན་པ།་་
༈ སེམས་བསྐྱེད་ལྔ་པའི་རྣམ་བཤད།
༡༽ | སའི་ངེས་ཚིག ་་་་་
བསམ་གཏན་ལྷག་ཅིང་བདེན་པ་ལ་མཁས་པ།་
༣༽ | བདུད་བཞིའི་ངོས་འཛིན།་་་་་་་་་་་་
༈ སེམས་བསྐྱེད་དྲུག་པའི་རྣམ་བཤད།
༡༽ | སའི་ངེས་ཚིག་དང་ཤེར་ཕྱིན་ལྷག་པར་བསྟན་པ།་
ཤེར་ཕྱིན་གྱི་བསྔགས་པ།་་་་་
ཟབ་མོ་རྟེན་འབྱུང་གཟིགས་པའི་དེ་ཁོ་ན་ཉིད་བཤད་པ།།



4
ཁ-
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
༡༽ ཟབ་མོའི་དོན་བཤད་པར་དམ་བཅའ་བ།་་
༢༽ ཟབ་མོའི་དོན་བཤད་པའི་སྣོད་ངོས་བཟུང་བ།་་་་་
༣༽ དེ་ལ་བཤད་ན་ཡོན་ཏན་འབྱུང་ཚུལ།་་་
༤༽ སྣོད་ལྡན་ཉན་པར་བསྐུལ་བ་་་་་་་
༥༽ རྟེན་འབྱུང་གི་དེ་ཉིད་བཤད་པའི་ཚུལ།་་་་་་་
ཆོས་ཀྱི་བདག་མེད་རིགས་པས་སྒྲུབ་པ།་་་
རང་བཞིན་གྱི་སྐྱེ་བ་མེད་པའི་དམ་བཅའ་བཞག་པ།
དགག་བྱ་སྤྱིར་བཤད་པ།་་་་
༧༽ རང་རྒྱུད་པའི་ལུགས་ཀྱི་དགག་བྱ་བཤད་པ།་་
ཏ༽ ཐལ་འགྱུར་བའི་ལུགས་ཀྱི་དགག་བྱ་བཤད་པ།་་
དེ་རིགས་པས་བསྒྲུབ་པའི་སྒྲུབ་བྱེད་བསྟན་པ།་
བདག་སྐྱེ་དགག་པ།་་་་་་་
༡༽ འགྲེལ་པ་མཛད་པའི་རིགས་པས་དགག་པ།་་
༢༽ རྩ་བ་ཤེས་རབ་ཀྱི་རིགས་པས་དགག་པ།་་་་་་
ཐལ་བཟློག་གི་སྐོར།་་་་་་་་་
༡༽ སློབ་དཔོན་སངས་རྒྱས་བསྐྱངས་ཀྱི་བདག་སྐྱེ་འགོག་པའི་འགྲེལ་པར་
རིགས་པ་ཇི་ལྟར་བྱུང་ཚུལ།་
༢༽ དེ་ལ་ལེགས་ལྡན་འབྱེད་ཀྱིས་སྐྱོན་བརྗོད་ཚུལ་
༣༽ སྐྱོན་དེ་སངས་རྒྱས་བསྐྱངས་ལ་མི་འཇུག་པའི་ཚུལ།་་་
༤༽ ལེགས་ལྡན་རང་ཉིད་ཀྱི་འགྲེལ་པར་སྐྱོན་འཇུག་པའི་ཚུལ།་་་
༡༢༽གཞན་སྐྱེ་འགོག་པ།་་



དཀར་ཆག།
-5
༣ ༽
༢༦
༡༡༡
༡༠༢
༡༠༧
༡༠ར
༡༡༡
༡༢༡
༡
གཞན་སྐྱེ་འདོད་པའི་ལུགས་སྤྱིར་འགོག་པ།་་་་་་
༡༽ གཞན་སྐྱེ་འགག་པ་དངོས་
༢༽ བཀག་པ་ལ་འཇིག་རྟེན་གྱིས་གནོད་པ་སྤོང་བ།་་
༣༽ བདེན་གཉིས་ཀྱི་རྣམ་གཞག །་་་་་་་་
༤༽ དེ་ལྟར་བཀག་པའི་ཡོན་ཏན་བསྟན་པ།་་་་་་་
༥༽ རང་གཞན་གྱིས་སྐྱེ་བ་འགར་ཡང་མེད་པར་བསྟན་པ།་་
༦༽ བདེན་གཉིས་ཀྱི་དོགས་དཔྱོད།་་་
༧༽ སངས་རྒྱས་ཀྱིས་ཤེས་བྱ་མཁྱེན་ཚུལ་
ཏ༽ བདེན་པ་གཉིས་ཆར་དུ་ཡང་རང་བཞིན་བཀག་པའི་ཡོན་ཏན་བསྟན་པ།
༩༽ དུས་གསུམ་གྱི་དོགས་དཔྱོད།་་
སེམས་ཙམ་པའི་ལུགས་བྱེ་བྲག་ཏུ་དགག་པ།་་་་་་་་་་་་
ཕྱི་རོལ་མེད་པའི་ཤེས་པ་རང་བཞིན་གྱིས་གྲུབ་པ་དགག་པ།
༡༽ ཕྱི་རོལ་མེད་པའི་ཤེས་པ་རང་བཞིན་གྱིས་གྲུབ་པའི་དཔེ་དགག་པ་་་་་་
༢༽ བག་ཆགས་ཀྱི་སྨིན་པ་ལས་ཤེས་པ་སྐྱེ་བའི་དོན་དགག་པ།་་་་་
༣ ༽ དེ་དང་མི་སྡུག་པ་སྒོམ་པ་གཉིས་འགལ་བར་བསྟན་པ།་་་་་་་
༤༽ དབུ་མ་ཆུ་རྦབ་སྐོར་གྱི་དོགས་དཔྱོད་་་་་་
གཞན་དབང་རང་བཞིན་གྱིས་གྲུབ་པའི་སྒྲུབ་བྱེད་ཚད་མ་དགག་པ།་། ༡༢
༡༽ གཞན་དབང་གི་སྒྲུབ་བྱེད་རང་རིག་དགག་པ་་་་་་
༢༽ སེམས་ཙམ་པའི་ལུགས་བདེན་པ་གཉིས་ཆར་ལས་ཉམས་པ་བསྟན་པ།།
༣༽ དེས་ན་ཀླུ་སྒྲུབ་ཁོ་ནའི་རྗེས་སུ་འབྲངས་རིགས་པ་་་་་་
༤༽དེ་དང་འཇིག་རྟེན་པའི་ཐ་སྙད་འགོག་པ་གཉིས་མི་མཚུངས་པར་བསྟན་པ།་་
༡༤༧
P༦༽
༡༥༣
༡༥༦
༡༥ {
༡༥ ཟླ



ཁ-6
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
༡༥ ར
༡༦༧
༡༦༧
༡༧༠
༡༧༢
༥༽ ཚད་མའི་སྐོར་གྱི་དོགས་དཔྱོད།་་་
༤༽ རང་རིག་མེད་ཀྱང་དྲན་པ་སྐྱེ་ཚུལ།་་་
༡༧༽| སེམས་ཙམ་དུ་གསུངས་པའི་ཙམ་གྱི་སྒྲས་ཕྱི་དོན་མི་འགོག་པར་
བསྟན་པ།་་་་་་་་་་་་་་་་་་་་་
༡༽ ས་བཅུ་པ་ལས་སེམས་ཙམ་དུ་གསུངས་པའི་དགོངས་པ་བཤད་པ།་་་
༢༽ དོན་ཤེས་ཡོད་མེད་མཚུངས་པར་བསྟན་པ།་་་་
༣༽ ལང་གཤེགས་ལས་སེམས་ཙམ་དུ་གསུངས་པའི་དགོངས་པ་བཤད་པ།
༤༽ དྲང་དོན་དུ་འགྲེལ་བྱེད་ཀྱི་མདོ་བཞིའི་སྐོར་གྱི་དོགས་དཔྱོད།་་་་་་་
གཞན་སྐྱེ་འགོག་པ་དངོས་་་་་་་
༡༧༦
༡༩༽|གཉིས་ཀ་ལས་སྐྱེ་བ་འགོག་པ།་་
༢༠༽ |རྒྱུ་མེད་ལས་སྐྱེ་བ་འགོག་པ།་་་་
༢༡༽ རྒྱུ་མེད་ལས་སྐྱེ་བ་འགོག་པའི་དོགས་དཔྱོད།
༢༢༽ མཐའ་བཞིའི་སྐྱེ་བ་བཀག་པས་གྲུབ་པའི་དོན།།
༢༣༽དེ་ལྟར་བཀག་པ་ལ་རྩོད་པ་སྤོང་བ།་་་་་་་
༢༤ ༽ རྟེན་འབྱུང་གི་སྐྱེ་བ་ཉིད་ཀྱིས་མཐར་འཛིན་པའི་ལོག་རྟོག་
|འགོག་ཚུལ།་་་་་་་་་་་་་་་་་་་་་་
༢༥༽ རིགས་པའི་དཔྱད་པ་བྱས་པའི་འབྲས་བུ་ངོས་བཟུང་བ།་་་་་
༢༦༽གང་ཟག་གི་བདག་མེད་གཏན་ལ་ཕབ་པ།་་་
༢༽བདག་རང་བཞིན་གྱིས་གྲུབ་པ་དགག་པ།་་་
༡༽ གཞན་སྡེའི་བཏགས་པའི་ཕུང་པོ་ལས་ངོ་བོ་ཐ་དད་པའི་བདག་དགག་པ། ༡༩༢
༢༽ རང་སྡེའི་བཏགས་པའི་ཕུང་པོ་བདག་ཏུ་འདོད་པ་དགག་པ།
༣༽ དེ་གཉིས་ཀྱི་ལྷག་མའི་ཕྱོགས་རྟེན་བརྟེན་པ་སོགས་གསུམ་དགག་པ་་ ༢༠༥
༡ ༩༢
༡༩༤



དཀར་ཆག།
༤༽ དེ་ཉིད་དང་གཞན་དུ་བརྗོད་དུ་མེད་པའི་བདག་རྫས་ཡོད་དགག་པ།་་་་་། ༢༠༧
༥༽ བདག་རྟེན་ནས་བཏགས་པ་ཙམ་དུ་བཞག་པ་དཔེ་དང་བཅས་ཏེ་བཤད་པ།
]༦༽ དེས་མཐར་འཛིན་གྱི་ལྟ་བ་སྤོང་སླ་བའི་ཡོན་ཏན་བསྟན་པ།་་་་་་་་
༢ར ༽ བདག་གི་བ་རང་བཞིན་གྱིས་གྲུབ་པ་དགག་པ།་་་་་
༢༩༽ བདག་དང་ཤིང་རྟའི་དཔྱད་པ་དངོས་པོ་གཞན་ལ་བསྒྲེ་བ།་་་་་
བདག་གཉིས་ཀྱི་དོགས་དཔྱོད།་་་་་་་་་་་་
༣༡༽ དེས་གྲུབ་པའི་སྟོང་ཉིད་ཀྱི་རབ་དབྱེ་བཤད་པ།་་་་
༣༢༽| སྟོང་ཉིད་བཅུ་དྲུག་ཏུ་རྒྱས་པར་ཕྱེ་སྟེ་བཤད་པ།།
༡༽ ནང་སྟོང་པ་ཉིད་ལ་སོགས་པ་བཞི་བཤད་པ།་་་་
༢༽ ཆེན་པོ་སྟོང་པ་ཉིད་ལ་སོགས་པ་བཞི་བཤད་པ།་་་
༣ ༽ མཐའ་ལས་འདས་པ་སྟོང་པ་ཉིད་ལ་སོགས་པ་བཞི་བཤད་པ།་་་་ ༢༤༣
༤༽ ཆོས་ཐམས་ཅད་སྟོང་པ་ཉིད་ལ་སོགས་པ་བཞི་བཤད་པ།་་་་
༣༣ ༽ སྟོང་ཉིད་བཞིར་རྒྱས་པར་ཕྱེ་སྟེ་བཤད་པ།་་་་་་་་་་་་་་
༣༤༽ སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ།་
༢༥༦
༢༣ ད
༢༤༡
༢༤༥
༢༥༤
༈ སེམས་བསྐྱེད་བདུན་པའི་རྣམ་བཤད།་་
༢༨༩
༈ སེམས་བསྐྱེད་བརྒྱུད་པའི་རྣམ་བཤད།
༡༽ | སྨོན་ལམ་ལྷག་ཅིང་འགོག་པ་ལས་སློང་ཚུལ།་་་་་་
ཉོན་མོངས་ཐམས་ཅད་ཟད་པར་བསྟན་པ་་་་་་
| དབང་བཅུ་ཐོབ་པར་བསྟན་པ།་་་་་་་
༢༦༡
༢༦༡
༢༦༢



ཁ-
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
-
༈ སེམས་བསྐྱེད་དགུ་པའི་རྣམ་བཤད།་
rus
.
༈ སེམས་བསྐྱེད་བཅུ་པའི་རྣམ་བཤད་་་་་
༈ ས་བཅུ་པོའི་ཡོན་ཏན་བཤད་པ།
༢༦༧
༢༦ར
༢༦༩
༢༧༡
༢༧༥
ས་དང་པོའི་ཡོན་ཏན་བཤད་པ།
ས་གཉིས་པ་ནས་བདུན་པའི་བར་གྱི་ཡོན་ཏན་བཤད་པ། ་
དག་པ་ས་གསུམ་གྱི་ཡོན་ཏན་བཤད་པ།
འབྲས་བུའི་ས་བཤད་པ།་་
༡༽ དང་པོར་སངས་རྒྱས་ཚུལ། ་་་་
༢༽ སྐུ་དང་ཡོན་ཏན་གྱི་རྣམ་གཞག་
༣༽ སྤྲུལ་པའི་སྐུ་བསྟན་ཚུལ། ་་་་་
༤༽ ཐེག་པ་གཅིག་ཏུ་སྒྲུབ་པ། ་་་་་་་་་
༥༽ མངོན་པར་བྱང་ཆུབ་པ་དང་བཞུགས་པའི་དུས་ཀྱི་ཁྱད་པར།་་་་་་
༥༽ སྐུ་བཞིའི་དོགས་དཔྱོད་་་་
[བསྟན་བཅོས་ཇི་ལྟར་རྩོམ་པའི་ཚུལ།་་་་་་་་་་་
བསྟན་བཅོས་བརྩམས་པའི་དགེ་བ་བསྔོ་བ།
མཇུག་གི་དོན།
༩༽ | སྨྲས་པ།་་་་་
མཇུག་བྱང་།་་
༣༩༠
»



སེམས་བསྐྱེད་དང་བོའི་རྣམ་བཤད།།
༄༅། །བསྟན་བཅོས་ཆེན་པོ་དབུ་མ་ལ་འཇུག་པའི་གཞུང་ལ་ཐོས་
བསམ་བྱ་བའི་ཚུལ་འཇམ་དབྱངས་ཞལ་ལུང་མཁས་པའི་
དགོངས་རྒྱན་ཞེས་བྱ་བ་བཞུགས་སོ། །
སེམས་བསྐྱེད་དང་བོའི་རྣམ་བཤད།
༄༅། །རྟེན་འབྱུང་ཟབ་མོའི་གནས་ལུགས་མངོན་དུ་མཛད། །རྟེན་འབྲེལ་
ལམ་བཟང་བརྩེ་བས་འགྲོ་ལ་འདོམས། །སྟོན་མཆོག་ཟླ་མེད་ཞབས་ལ་གུས་པས་
འདུད། །རྟེན་འབྱུང་སྣང་བའི་དགའ་སྟོན་ཅིར་ཡང་སྩོལ། །རྒྱལ་ཀུན་མཁྱེན་རབ་གཅིག་
བསྡུས་མཁྱེན་པའི་གཏེར། །རྒྱལ་བས་དངོས་སུ་ལུང་བསྟན་ཀླུ་ཡི་ཞབས། ། རྒྱས་སྲས་
ཟླ་བ་སངས་རྒྱས་བསྐྱངས་ལ་སོགས། །རྒྱལ་བསྟན་གསལ་མཛད་རྣམས་ལ་སྙིང་ནས་
འདུད། །རིགས་ཀུན་རྒྱུ་འཕྲུལ་གར་རོལ་ཙོང་ཁ་པ། །རིགས་ཚུལ་སྤྱན་སྟོང་རྟག་བཀྲ་
མཁས་གྲུབ་ཞབས། །རིགས་པའི་དབང་ཕྱུག་ཆོས་ཀྱི་རྒྱལ་མཚན་དང་། །རིགས་
ཀུན་འདུས་ཞལ་རྩ་བའི་བླ་མར་འདུད། །སྣང་སྟོང་ཟུང་འཇུག་ངོ་མཚར་རྟེན་འབྱུང་
ལམ༑ ༑ཁུངས་ལྡན་མཁས་པའི་གཞུང་བཟང་ལ་བརྟེན་ནས། །ཚིག་དོན་རབ་གསལ་
སྐལ་བཟང་མགྲིན་རྒྱན་དུ། །སྤེལ་ལ་བླ་མར་ལྷ་ཡིས་གནང་བ་སྩོལ། །
མཚན་གྱི་དོན།
དེ་ལ་འདིར་ཟབ་པ་དང་རྒྱ་ཆེ་བའི་དོན་ཕྱིན་ཅི་མ་ལོག་པར་གཏན་ལ་
འབེབས་པའི་བསྟན་བཅོས་ཆེན་པོ་དབུ་མ་ལ་འཇུག་པ་འཆད་པ་ལ་བཞི། མཚན་གྱི་
དོན། འགྱུར་གྱི་ཕྱག གཞུང་གི་དོན། མཇུག་གི་དོན་ནོ། །དང་པོ་༼མཚན་གྱི་དོན།༽ ལ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
གཉིས། མཚན་བསྒྱུར་བ་དང་། མཚན་བཤད་པའོ། །
དང་པོ་༼མཚན་བསྒྱུར་བ།༽ནི།
རྒྱ་གར་སྐད་དུ། མདྷྱ་མ་ཀ་ཨ་བ་ཏཱ་ར་ན་མ།
བོད་སྐད་དུ། དབུ་མ་ལ་འཇུག་པ་ཞེས་བྱ་བ།
རྒྱ་གར་ན་སྐད་རིགས་ཆེན་མོ་བཞི་ཡོད་པའི་ནང་ནས་ལེགས་སྦྱར་སཾསྐྲྀཏའི་
སྐད་དུ་བསྟན་བཅོས་འདིའི་མཚན་ལ། མདྨ་མ་ཀ་ཨ་བ་ཏ་ར་ནཱ་མ། ཞེས་འབྱུང་། དེ་
བོད་སྐད་དུ་བསྒྱུར་ན་དབུ་མ་ལ་འཇུག་པ་ཞེས་བྱ་བར་འགྱུར་ཏེ། མདྨ་མ་ཀ་ནི་དབུ་
མ་དང་། ཨ་བ་ཏ་ར་ནི་འཇུག་པ། ནཱ་མ་ནི་ཞེས་བྱ་བ་ལ་འཇུག་པའི་ཕྱིར།
གཉིས་པ་༼མཚན་བཤད་པ།༽ ནི་བསྟན་བཅོས་འདི་ཆོས་ཅན། ཁྱོད་ལ་དབུ་མ་
ལ་འཇུག་པ་ཞེས་བརྗོད་པའི་རྒྱུ་མཚན་ཡོད་དེ། བསྟན་བཅོས་རྩ་བ་ཤེས་རབ་དེ་ཁྱོད་
འཇུག་བྱའི་དབུ་མ་ཡིན་ལ། ཁྱོད་དེ་ལ་ཟབ་པ་དང་རྒྱ་ཆེ་བ་གཉིས་ཀྱི་སྒོ་ནས་འཇུག་
པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། །
འདིའི་སྐབས་སུ་གཞུང་དོན་ལ་གོ་བ་སྟེར་བའི་ཕྱིར་དུ་སྤྱིའི་དོན་ཅུང་ཟད་
བཤད། རྒྱུ་མཚན་དང་གཏན་ཚིགས་ཀྱིས་གཞུང་དོན་གཏན་ལ་འབེབས་པའི་ཕྱིར་
མཐའ་དཔྱད་པ་གཉིས། དང་པོ་༼སྤྱིའི་དོན།༽ ནི། བསྟན་བཅོས་འདི་ཆོས་ཅན། ཁྱོད་
རྩ་བ་ཤེས་རབ་ལ་རྒྱ་ཆེ་བའི་སྒོ་ནས་འཇུག་ཚུལ་ཡོད་དེ། རྩ་བ་ཤེས་རབ་ལས་རྒྱ་ཆེ་
བའི་ལམ་གྱི་རིམ་པ་དངོས་སུ་རྒྱས་པར་མ་བསྟན་ཀྱང་། རྒྱ་ཆེ་བའི་ལམ་འཕགས་
པའི་གཞུང་གཞན་གྱི་མན་ངག་གི་ཁ་བསྐངས་ནས་འགྲེལ་བའི་ཕྱིར། ཡང་བསྟན་
བཅོས་འདི་ཆོས་ཅན། ཁྱོད་རྩ་ཤེ་ལ་ཟབ་པའི་སྒོ་ནས་འཇུག་ཚུལ་ཡོད་དེ། རྩ་ཤེ་
དགོངས་པ་རང་རྒྱུད་པ་དང་སེམས་ཙམ་པ་དང་ཐུན་མོང་མ་ཡིན་པར་འགྲེལ་བའི་
ཕྱིར། དང་པོ་གྲུབ་སྟེ། ཐ་སྙད་བཏགས་པའི་བཏགས་དོན་བཙལ་བའི་ཚེ་ན་རྙེད་པའི་
རང་མཚན་ཐ་སྙད་དུ་ཡང་མི་བཞེད་པའི་རྒྱུ་མཚན་གྱིས། རང་རྒྱུད་ཀྱི་རྟགས་ཡང་
དག་མི་བཞེད་པ༑ འཕགས་པ་ཡིན་ན་སྟོང་ཉིད་དང་ཆོས་ཀྱི་བདག་མེད་མངོན་སུམ་



སེམས་བསྐྱེད་དང་པོའི་རྣམ་བཤད།
དུ་རྟོགས་པས་ཁྱབ་ལ། ཆོས་ཀྱི་བདག་འཛིན་ཉོན་སྒྲིབ་ཡིན་པ། ཞིག་པ་དངོས་པོར་
བཞེད་པ། དེའི་རྒྱུ་མཚན་གྱིས་དུས་གསུམ་གྱི་འཇོག་ཚུལ་ཐུན་མོང་མ་ཡིན་པར་
འཇོག་པའི་འགྲེལ་ཚུལ་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། རང་མཚན་
ཐ་སྙད་དུའང་མི་བཞེད་པའི་རྒྱུ་མཚན་གྱིས། ཚོགས་དྲུག་ལས་ངོ་བོ་ཐ་དད་ཅིང་
དམིགས་རྣམ་རིས་སུ་མ་ཆད་པའི་ཀུན་གཞི་མི་བཞེད་པ། གཟུང་རྣམ་ལ་གཉིས་
སྣང་ནུབ་པའི་རང་རིག་མི་བཞེད་པ། ནང་ཤེས་པ་ལས་དོན་གཞན་པའི་རྡུལ་ཆ་མེད་
བསགས་པའི་ཕྱི་དོན་མེད་ཀྱང་། སྐྱེས་བུའི་ཤེས་རྒྱུད་ཀྱིས་མ་བསྡུས་པའི་གཟུགས་
སྒྲ་སོགས་ཕྱི་དོན་ཐ་སྙད་དུ་བཞེད་པའི་འགྲེལ་ཚུལ་རྣམས་སུ་ཡོད་པའི་ཕྱིར། བསྟན་
བཅོས་རྩ་ཤེ་ཆོས་ཅན། ཁྱོད་བསྟན་བཅོས་འདིའི་འཇུག་བྱར་འཇོག་པའི་རྒྱུ་མཚན་
ཡོད་དེ། ཁྱོད་དབུ་མའི་བསྟན་བཅོས་གཞན་རྣམས་ཀྱི་འཕྲོས་གཞི་རྩ་བ་ལུས་ལྟ་བུ་
ཡིན་པའི་ཕྱིར།
གཉིས་པ་༼མཐའ་དཔྱད་པ།༽ ལ། མཁས་པའི་དབང་པོ་ཁ་ཅིག་ན་རེ། རིགས་
ཚོགས་དྲུག་ཀ་འདིའི་འཇུག་བྱའི་དབུ་མ་ཡིན་གསུངས་ན། རིགས་ཚོགས་གཞན་ལྔ་
ཆོས་ཅན། འདིའི་འཇུག་བྱའི་དབུ་མ་མ་ཡིན་པར་ཐལ། རྩ་བ་ཤེས་རབ་འདིའི་འཇུག་
བྱའི་དབུ་མ་ཡིན་ལ་གཞན་རྣམས་མ་ཡིན་པའི་ཁྱད་པར་འཐད་པའི་ཕྱིར། དེར་ཐལ།
ཟླ་བས་རང་འགྲེལ་ལས་རྩ་ཤེ་དྲངས་པའི་ཚེ་དབུ་མ་ལས་ཞེས་གསུངས་ལ་རིགས་
ཚོགས་གཞན་རྣམས་ལ་རང་རང་གི་མིང་སྨོས་ནས་དྲངས་པ་ལ་རྒྱུ་མཚན་ཞིག་ཡོད་
པའི་ཕྱིར། ཡང་ཁོ་ན་རེ། ཟབ་མོ་སྟོང་པ་ཉིད་ཆོས་ཅན། འདིའི་འཇུག་བྱའི་དབུ་མ་
ཡིན་པར་ཐལ། གཞི་དབུ་མ། ལམ་དབུ་མ། འབྲས་བུ་དབུ་མ་གསུམ་པོ་གང་རུང་
ཡིན་པའི་ཕྱིར་ན་མ་ཁྱབ། དེར་ཐལ། གཞི་དབུ་མ་ཡིན་པའི་ཕྱིར། མ་གྲུབ་ན་དེར་
ཐལ༑ ཆོས་ཅན་ཀུན་རྫོབ་བདེན་པ་རྣམས་ཀྱི་སྟེང་གི་སྟོང་ཉིད་དེ་གཞི་དབུ་མ། སྟོང་
ཉིད་རྟོགས་པའི་ཐེག་པ་གསུམ་གྱི་ལམ་རྣམས་ལམ་དབུ་མ། སྟོང་ཉིད་རྟོགས་པ་
མཐར་ཕྱིན་པའི་རྣམ་པ་ཐམས་ཅད་མཁྱེན་པའི་ཡེ་ཤེས་འབྲས་བུ་དབུ་མ་ལ་འཇོག་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
པའི་ཕྱིར། དེར་ཐལ། གཞི་ལམ་འབྲས་ཀྱི་རྣམ་གཞག་གསུམ་འཇོག་རིགས་པའི་
ཕྱིར། བྱས་པ་ལ། ཁོ་ན་རེ། སྙིང་པོ་དོན་གྱི་ཤེར་ཕྱིན་ཡིན་ན་ཤེར་ཕྱིན་དགོས་པར་
ཐལ༑ འདིའི་འཇུག་བྱའི་དབུ་མའི་བསྟན་བཅོས་ཡིན་ན་དབུ་མའི་བསྟན་བཅོས་ཡིན་
དགོས་པའི་ཕྱིར་ན་མ་ཁྱབ། འདོད་ན་སྟོང་ཉིད་ཆོས་ཅན། དེར་ཐལ། དེའི་ཕྱིར།
དེར་ཐལ། དུས་གསུམ་གྱི་སངས་རྒྱས་ཐམས་ཅད་ཀྱིས་སྙིང་པོ་དོན་གྱི་ཤེར་ཕྱིན་
བསྒོམས་པར་གསུངས་པ་དེ་སྟོང་ཉིད་བསྒོམས་པ་ལ་འཆད་རིགས་པའི་ཕྱིར། ཡང་
ཁོ་ན་རེ། དབུ་མ་འཇུག་པ་ཆོས་ཅན། རྩ་ཤེ་ལ་རྒྱ་ཆེ་བའི་སྒོ་ནས་མི་འཇུག་པར་ཐལ།
རྩ་ཤེས་རྒྱ་ཆེ་བའི་ལམ་གྱི་རིམ་པ་དངོས་སུ་མ་བསྟན་པའི་ཕྱིར་ན་མ་ཁྱབ། རྟགས་
གྲུབ་པར་ཐལ། ཀུན་མཁྱེན་ཙོང་ཁ་པས་འཇུག་འགྲེལ་དགོངས་པ་རབ་གསལ་ལས་
རྩ་ཤེ་ལས་ཟབ་མོའི་ཕྱོགས་མ་གཏོགས་པར་རྒྱ་ཆེ་བའི་ཐེག་ཆེན་གྱི་ཁྱད་ཆོས་མ་
བསྟན་ཀྱང་། ཞེས་གསུངས་པའི་ཕྱིར། ལུང་ཕྲན་ཚེགས་ཆོས་ཅན། སོ་ཐར་གྱི་མདོའི་
འགྲེལ་པ་མ་ཡིན་པར་ཐལ། དེའི་ཁ་སྐོང་ཡིན་པའི་ཕྱིར་ན་མ་ཁྱབ། གཞན་ཡང་། རྩ་
བ་ཤེས་རབ་ཆོས་ཅན། ཡུམ་གྱི་མདོའི་སྦས་དོན་མངོན་རྟོགས་ཀྱི་རིམ་པ་འགྲེལ་བར་
ཐལ༑ དེའི་འགྲེལ་པ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། ཡུམ་གྱི་མདོའི་
དངོས་བསྟན་གྱི་ཆ་གཙོ་བོར་འགྲེལ་བའི་ཕྱིར། ཡུམ་གྱི་མདོ་ལས་རྒྱ་ཆེ་བའི་ལམ་
གྱི་རིམ་པ་རྒྱས་པར་མ་བསྟན་པར་ཐལ། རྩ་ཤེ་ལས་རྒྱ་ཆེ་བའི་ལམ་གྱི་རིམ་པ་རྒྱས་
པར་མ་བསྟན་པའི་ཕྱིར་ན་མ་ཁྱབ། ཁོ་ན་རེ། རྩ་བ་ཤེས་རབ་ཆོས་ཅན། ཐེག་ཆེན་
ཐུན་མོང་མ་ཡིན་པའི་བསྟན་བཅོས་མ་ཡིན་པར་ཐལ། རྒྱ་ཆེ་བའི་ལམ་གྱི་རིམ་པ་
རྒྱས་པར་མ་བསྟན་པའི་ཕྱིར་ན་མ་ཁྱབ། འདོད་མི་ནུས་ཏེ། རིགས་པའི་རྣམ་གྲངས་
མཐའ་ཡས་པའི་སྒོ་ནས་སྟོང་ཉིད་སྟོན་པའི་བསྟན་བཅོས་ཡིན་པའི་ཕྱིར། རྟགས་ཊཱིཀ་
ཆེན་ལས་གསལ། ཀླུའི་ཞབས་ཀྱིས་རྩ་བ་ཤེས་རབ་རྩོམ་པ་ལ་དགོས་པ་མེད་པར་
ཐལ༑ ཡུམ་རྒྱས་འབྲིང་བསྡུས་གསུམ་ལས་སྟོང་ཉིད་རྒྱས་པར་བསྟན་པའི་ཕྱིར་ན་མ་
ཁྱབ། དེ་ལྟར་ཡིན་ཀྱང་གདུལ་བྱ་འགའ་ཞིག་དགོངས་འགྲེལ་ལ་མ་བརྟེན་པར་མདོ་



སེམས་བསྐྱེད་དང་བོའི་རྣམ་བཤད།
དོན་རྟོགས་མི་ནུས་པའི་ཕྱིར། རྩ་འགྲེལ་གཉིས་ཀས་སྟོང་ཉིད་སྟོན་ཚུལ་ཁྱད་པར་
མེད་པའི་ཕྱིར། བྱང་ཆུབ་སྤྱོད་འཇུག་ལས། སྔོན་ཆད་མ་བརྗོད་པ་ཡང་འདིར་བརྗོད་
མེད། །ཅེས་གསུངས་པའི་ཕྱིར། རྩ་བའི་རྟགས་དེར་ཐལ། ངེས་དོན་གྱི་གསུང་རབ་
ལྟ་བའི་མིག་ལྟ་བུའི་བསྟན་བཅོས་ཀྱིས་མདོ་དོན་ལེགས་པར་བཀྲལ་བ་ལ་བརྟེན་
ནས་ཡུམ་མདོའི་དངོས་བསྟན་གྱི་དོན་རྟོགས་དགོས་པའི་ཕྱིར། པཎྜི་ཏ་ཛ་ཡ་ཨ་ནནྟ་
ན་རེ། རྩ་ཤེར་བདེན་གཉིས་ཀྱི་རྣམ་གཞག་རེ་རེ་ནས་རྒྱས་པ་མ་བསྟན་ལ་འཇུག་
པར་དེ་རེ་རེ་ནས་རྒྱས་པར་བསྟན་གསུངས། འོ་ན་རྩ་ཤེར་དོན་དམ་གྱི་རྣམ་གཞག་
རྒྱས་པར་མ་བསྟན་ལ་འཇུག་པ་ལས་དོན་དམ་གྱི་རྣམ་གཞག་རྒྱས་པར་བསྟན་པར་
ཐལ༑ དམ་བཅའ་དེ་འཐད་པའི་ཕྱིར། འདོད་ན་མ་ཡིན་པར་ཐལ། འཇུག་པ་ལས་དོན་
དམ་གྱི་རྣམ་གཞག་རྩ་ཤེར་ཤིན་ཏུ་རྒྱས་པར་བསྟན་པའི་ཕྱིར། དེར་ཐལ། འཇུག་པའི་
ཊཱིཀ་ཆེན་ལས། སྟོང་ཉིད་གཏན་ལ་འབེབས་པའི་རིགས་པ་འཇུག་པ་ལས་རྩ་བ་ཤེས་
རབ་ཤིན་ཏུ་རྒྱས་པའི་ཕྱིར་བཤད་པ་དེ་ལེགས་པ་མི་སྣང་ངོ་། ཞེས་གསུངས་པའི་
ཕྱིར།
འགྱུར་ཕྱག
གཉིས་པ་༼འགྱུར་གྱི་ཕྱག༽ འགྱུར་ཕྱག་ནི།
འཇམ་དཔལ་གཞོན་ནུར་གྱུར་བ་ལ་ཕྱག་འཚལ་ལོ། །
འཇམ་དཔལ་གཞོན་ནུར་གྱུར་པ་ཞེས་སོགས་གསུངས། སྐབས་འདིར་ལོ་
པཎ་བདག་ཉིད་ཆེན་པོ་རྣམས་ཀྱིས་འགྱུར་ཕྱག་མཛད་པ་ལ་ཆོས་ཅན། དགོས་པ་
ཁྱད་པར་ཅན་ཡོད་དེ། འགྱུར་མཐར་ཕྱིན་པ་སོགས་གནས་སྐབས་མཐར་ཐུག་གི་
འདོད་དོན་བདེ་བླག་ཏུ་འགྲུབ་པའི་དགོས་པ་ཡོད་པའི་ཕྱིར། རྗེས་དྲན་གྱི་མདོ་ལས།
བསམ་མི་ཁྱབ་ལ་དད་བྱས་པའི། །རྣམ་པར་སྨིན་པའང་བསམ་མི་ཁྱབ། །ཅེས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
གསུངས་པའི་ཕྱིར། འགྱུར་ཕྱག་གི་ཡུལ་དུ་མགོན་པོ་འཇམ་དཔལ་བཀོད་པའི་རྒྱུ་
མཚན་ཡོད་དེ། འཇམ་དཔལ་ཤེས་རབ་ཀྱི་ལྷ་ཡིན་པས། བསྟན་བཅོས་འདི་ལྷག་
པ་ཤེས་རབ་ཀྱི་བསླབ་པ་བརྗོད་བྱའི་གཙོ་བོར་བྱེད་པའི་མངོན་པའི་སྡེ་སྣོད་ཡིན་
པར་གོ་བའི་ཆེད་ཡིན་པའི་ཕྱིར། དེས་དོན་དམ་པའི་ཆོས་མངོན་པ་སྟོང་ཉིད་དང་དེ་
རྟོགས་པའི་ལྟ་བ་བརྗོད་བྱར་བྱེད་པའི་ཕྱིར། ཁོ་ན་རེ། མངོན་པ་ཀུན་བཏུས་ཆོས་
ཅན། ལུགས་འདིར་མངོན་པའི་བསྟན་བཅོས་རྣམ་དག་ཡིན་པར་ཐལ། དངོས་སྨྲ་བའི་
འདོད་པ་ལྟར་གྱི་སྟོང་ཉིད་སྟོན་པའི་བསྟན་བཅོས་ཡིན་པའི་ཕྱིར་ན་མ་ཁྱབ། གཞན་
ཡང་བདག་མེད་རྟོགས་པའི་ཤེས་རབ་ཆོས་ཅན། ཐར་ལམ་ཡིན་པར་ཐལ། བདག་
འཛིན་གྱི་གཉེན་པོ་ཡིན་པའི་ཕྱིར་ན་མ་ཁྱབ། རྟགས་དེར་ཐལ། བཞི་བརྒྱ་པ་ལས།
འདི་ལ་ཐེ་ཚོམ་ཟོས་པས་ཀྱང་། །སྲིད་པ་ཧྲུལ་པོར་བྱེད་པར་འགྱུར། །ཞེས་གསུངས་
པའི་ཕྱིར།
གཞུང་དོན།
གསུམ་པ་༼གཞུང་གི་དོན་༽གཞུང་དོན་ལ་བཞི། བསྟན་བཅོས་བརྩམ་པ་ལ་
འཇུག་པའི་ཐབས་མཆོད་པར་བརྗོད་པ། བརྩམས་པའི་བསྟན་བཅོས་ཀྱི་ལུས་དངོས་
བཤད་པ། བསྟན་བཅོས་ཇི་ལྟར་རྩོམ་པའི་ཚུལ། བརྩམས་པའི་བསྟན་བཅོས་ཀྱི་
དགེ་བ་བསྔོ་བའོ། །དང་པོ་༼བསྟན་བཅོས་བརྩམ་བ་ལ་འཇུག་པའི་ཐབས་མཆོད་པར་བརྗོད་
བ།༽ལ་གཉིས། སྙིང་རྗེ་ཆེན་པོ་ལ་སོ་སོར་མ་ཕྱེ་བར་བསྟོད་པ། སོ་སོར་ཕྱེ་ནས་
བསྟོད་པའོ། །དང་པོ་༼སྙིང་རྗེ་ཆེན་པོ་ལ་སོ་སོར་མ་ཕྱེ་བར་བསྟོད་བ།༽ལ་གཉིས། སྙིང་རྗེ་
བྱང་སེམས་ཀྱི་གཙོ་བོའི་རྒྱུར་བསྟན་པ། བྱང་སེམས་ཀྱི་རྒྱུ་གཞན་གཉིས་ཀྱི་རྩ་བར་
ཡང་བསྟན་པའོ། །དང་པོ་༼སྙིང་རྗེ་བྱང་སེམས་ཀྱི་གཙོ་བོའི་རྒྱུར་བསྟན་པ།༽ལ་གསུམ། ཉན་
རང་ཐུབ་དབང་ལས་སྐྱེས་ཚུལ། སངས་རྒྱས་བྱང་སེམས་ལས་འཁྲུངས་ཚུལ། བྱང་



སེམས་བསྐྱེད་དང་བོའི་རྣམ་བཤད།
སེམས་ཀྱི་རྒྱུའི་གཙོ་བོ་བསྟན་པའོ། ། །
དང་པོ་༼ཉན་རང་ཐུབ་དབང་ལས་སྐྱེས་ཚུལ།༽ནི།
ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །
དཔལ་ལྡན་ཟླ་བས་བསྟན་བཅོས་རྩོམ་པའི་ཐོག་མར་ཉན་རང་བྱང་སེམས་
སོགས་དངོས་སུ་མཆོད་བརྗོད་ཀྱི་ཡུལ་དུ་མ་བཀོད་པར་སྙིང་རྗེ་ཆེན་པོ་ཁོ་ན་ལ་
དངོས་སུ་མཆོད་བརྗོད་མཛད་པའི་རྒྱུ་མཚན་ཡོད་དེ། ཉན་ཐོས་དགྲ་བཅོམ་དང་། དེ་
ཁོ་ན་ཉིད་རྟོགས་པ་འབྲིང་པོ་རང་རྒྱལ་དགྲ་བཅོམ་རྣམས་ཆོས་ཅན། ཐུབ་དབང་ལས་
སྐྱེས་པ་ཡིན་ཏེ། དེས་རྟེན་འབྲེལ་ཟབ་མོའི་ཆོས་བསྟན་པའི་དོན་ཉམས་སུ་བླངས་པ་
ལས་རང་རང་གི་བྱང་ཆུབ་ཐོབ་པའི་ཕྱིར།
གཉིས་པ་༼སངས་རྒྱས་བྱང་སེམས་ལས་འཁྲུངས་ཚུལ།༽ནི།
སངས་རྒྱས་བྱང་ཆུབ་སེམས་དཔའ་ལས་འཁྲུངས་ཤིང་། །
ཐུབ་དབང་སངས་རྒྱས་བཅོམ་ལྡན་འདས་ཆོས་ཅན། བྱང་ཆུབ་སེམས་དཔའ་
ལས་འཁྲུངས་པ་ཡིན་ཏེ། བྱང་སེམས་འགའ་ཞིག་གིས་ཡོངས་འཛིན་བྱས། རང་དང་
རྒྱུད་གཅིག་ཏུ་གྱུར་པའི་བྱང་སེམས་ཀྱིས་ཉེར་ལེན་བྱས་པ་ལས་འཁྲུངས་པའི་ཕྱིར།
ཤིང་ལྷག་མ་འདྲེན་པའི་ཚིག་གོ །
གསུམ་པ་༼བྱང་སེམས་ཀྱི་རྒྱུའི་གཙོ་བོ་བསྟན་པ།༽ནི། །
སྙིང་རྗེའི་སེམས་དང་གཉིས་སུ་མེད་བློ་དང་། །
བྱང་ཆུབ་སེམས་ནི་རྒྱས་སྲས་རྣམས་ཀྱི་རྒྱུ། །
དེ་མ་ཐག་ཏུ་འཆད་པར་འགྱུར་བའི་སྙིང་རྗེའི་སེམས་ཏེ་སྙིང་རྗེ་དང་། རྟག་
ཆད་ཀྱི་མཐའ་གཉིས་སུ་མེད་པ་སྟེ་དེ་གཉིས་དང་བྲལ་བའི་གནས་ལུགས་རྟོགས་
པའི་བློ་ཤེས་རབ་དང་། འདིར་བསྟན་བྱང་ཆུབ་ཀྱི་སེམས་གསུམ་ཆོས་ཅན། རྒྱལ་
སྲས་བྱང་ཆུབ་སེམས་དཔའ་རྣམས་ཀྱི་རྒྱུ་ཡིན་ཏེ། དེའི་སྐྱེད་བྱེད་ཡིན་པའི་ཕྱིར།།
གཉིས་པ་༼བྱང་སེམས་ཀྱི་རྒྱུ་གཞན་གཉིས་ཀྱི་རྩ་བར་ཡང་བསྟན་བ།༽ནི།



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གང་ཕྱིར་བརྩེ་ཉིད་རྒྱལ་བའི་ལོ་ཐོག་ཕུན་ཚོགས་འདིའི། །
ས་བོན་དང་ནི་སྤེལ་ལ་ཆུ་འདྲ་ཡུན་རིང་དུ། །
ལོངས་སྤྱོད་གནས་ལ་སྨིན་པ་ལྟ་བུར་འདོད་གྱུར་པ། །
དེའི་ཕྱིར་བདག་གིས་ཐོག་མར་སྙིང་རྗེ་བསྟོད་པར་བགྱི། ། །
དེ་ལྟར་ཡིན་ཡང་དཔལ་ལྡན་ཟླ་བ་བདག་གིས་སྙིང་རྗེ་ཆེན་པོ་ཁོ་ནར་བསྟོད་
པར་བགྱི་བ་སྟེ་དངོས་སུ་མཆོད་བརྗོད་མཛད་པའི་རྒྱུ་མཚན་ཅི་ཞེ་ན། གང་གི་ཕྱིར་
ན༑ བརྩེ་བ་སྙིང་རྗེ་ཆེན་པོ་ཉིད་རྒྱལ་བའི་ལོ་ཐོག་ཕུན་སུམ་ཚོགས་པ་འདིའི་ཐོག་
མར་བསྐྱེད་པ་ལ་གལ་ཆེ་བ་ས་བོན་དང་། བར་དུ་སྤེལ་བ་ལ་ཆུ་དང༌། མཐར་གདུལ་
བྱས་ཡུན་རིང་དུ་ལོངས་སྤྱོད་པའི་གནས་ལ་འབྲས་བུ་སྨིན་པ་ལྟ་བུར་འདོད་པ་གྱུར་
བ་དེའི་ཕྱིར།
གཉིས་པ་༼སོ་སོར་ཕྱེ་ནས་བསྟོད་བ།༽སྙིང་རྗེ་ཆེན་པོ་ལ་སོ་སོར་ཕྱེ་ནས་ཕྱག་
འཚལ་བ་ནི།
དང་པོར་ང་ཞེས་བདག་ལ་ཞེན་གྱུར་ཅིང་། །
བདག་གི་འདི་ཞེས་དངོས་ལ་ཆགས་བསྐྱེད་པ། །
ཟོ་ཆུན་འཕྱན་ལྟར་རང་དབང་མེད་པ་ཡི། །
འགྲོ་ལ་སྙིང་རྗེར་གྱུར་གང་དེ་ལ་འདུད། །
དཔལ་ལྡན་ཟླ་བ་ཆོས་ཅན། སེམས་ཅན་ལ་དམིགས་པའི་སྙིང་རྗེ་ལ་ཕྱག་
འཚལ་བ་ཡིན་ཏེ། ངར་འཛིན་པའི་འཇིག་ལྟས་དང་པོར་ང་ཞེས་བདག་ལ་བདེན་པར་
ཞེན་པར་གྱུར་ཅིང་། དེ་ནས་ངར་འཛིན་པའི་འཇིག་ལྟས་བདག་གི་འདིའོ་ཞེས་དངོས་
པོ་ལ་བདེན་པར་ཆགས་པ་སྟེ་བདག་འཛིན་བསྐྱེད་པས་ཟོ་ཆུན་གྱི་འཕྲུལ་འཁོར་
འཕྱན་པ་ལྟར་རང་དབང་མེད་པར་འཁོར་བའི་འགྲོ་བ་ལ་དམིགས་ནས་སྙིང་རྗེར་
གྱུར་པ་གང་ཡིན་པ་དེ་ལ་འདུད་པའི་ཕྱིར། །
འགྲོ་བ་གཡོ་བའི་ཆུ་ཡི་ནང་གི་ཟླ་བ་ལྟར། །



སེམས་བསྐྱེད་དང་པོའི་རྣམ་བཤད།
གཡོ་དང་རང་བཞིན་ཉིད་ཀྱིས་སྟོང་བར་མཐོང་བ་ཡི། །
དེ་ཆོས་ཅན། ཆོས་ལ་དམིགས་པའི་སྙིང་རྗེ་ལ་ཕྱག་འཚལ་བ་ཡིན་ཏེ། རླུང་
གིས་བསྐྱོད་པའི་ཆུ་ཡི་ནང་ནི་ཟླ་བའི་གཟུགས་བརྙན་ལྟར། སྐད་ཅིག་གིས་འཇིག་
པའི་གཡོ་བར་མཐོང་བའི་སྒོ་ནས་འགྲོ་བ་ལ་དམིགས་ནས་སྡུག་བསྔལ་དང་བྲལ་
བར་འདོད་པའི་སྙིང་རྗེ་ལ་འདུད་པའི་ཕྱིར། དེ་ཆོས་ཅན། དམིགས་མེད་ལ་དམིགས་
པའི་སྙིང་རྗེ་ལ་ཕྱག་འཚལ་བ་ཡིན་ཏེ། ཆུ་ནང་གི་ཟླ་བའི་གཟུགས་བརྙན་ལྟར་རང་
བཞིན་གྱིས་མ་གྲུབ་བཞིན་དུ་གྲུབ་པར་སྣང་བའི་འགྲོ་བ་བདེན་སྟོང་ཡིན་པར་མཐོང་
ནས༑ དེ་སྡུག་བསྔལ་དང་བྲལ་འདོད་པའི་སྙིང་རྗེ་ལ་འདུད་པའི་ཕྱིར། །
འདིར་བསྟན་ཆོས་གསུམ་གྱི་དོགས་དཔྱོད།
འདིའི་སྐབས་སུ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན། ༽ནི།
སྙིང་རྗེ་གང་ཞིག སེམས་ཅན་མི་རྟག་པར་རྟོགས་པའི་ཤེས་རབ་དང༌། བདེན་མེད་
རྟོགས་པའི་ཤེས་རབ་གང་རུང་གིས་དངོས་སུ་མ་ཟིན་པས་རབ་ཏུ་ཕྱེ་བའི་སྙིང་རྗེ་
དེ༑ སེམས་ཅན་ཙམ་ལ་དམིགས་པའི་སྙིང་རྗེའི་མཚན་ཉིད། དེ་གང་ཞིག་མི་རྟག་
པའི་རྟོགས་པའི་ཤེས་རབ་ཀྱིས་དངོས་སུ་ཟིན་པ་དེ། ཆོས་ལ་དམིགས་པའི་སྙིང་
རྗེའི་མཚན་ཉིད། དེ་གང་ཞིག་བདེན་མེད་རྟོགས་པའི་ཤེས་རབ་ཀྱིས་དངོས་སུ་ཟིན་
པ་དེ། དམིགས་མེད་ལ་དམིགས་པའི་སྙིང་རྗེའི་མཚན་ཉིད། སྙིང་རྗེ་གསུམ་པོ་འཛིན་
སྟངས་ཀྱི་ཁྱད་པར་གྱི་མི་འཇོག་སྟེ་དེ་གསུམ་ཀ་རང་ཡུལ་སེམས་ཅན་སྡུག་བསྔལ་
དང་བྲལ་བར་འདོད་པའི་རྣམ་པ་ཅན་དུ་མཚུངས་པའི་ཕྱིར། དེ་དམིགས་པའི་སྒོ་ནས་
འཇོག་ཅིང་། མི་རྟག་པ་དང་བདེན་མེད་གང་གིས་ཀྱང་ཁྱད་པར་དུ་མ་བྱས་པའི་སྡུག་
བསྔལ་ཅན་དང་པོའི་དམིགས་ཡུལ་དང༌། མི་རྟག་པས་ཁྱད་པར་དུ་བྱས་པའི་སེམས་
ཅན་སྡུག་བསྔལ་ཅན་གཉིས་པའི་དམིགས་ཡུལ་དང་། བདེན་མེད་ཀྱི་ཁྱད་པར་དུ་



༸ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
བྱས་པའི་སྡུག་བསྔལ་ཅན་གྱི་སེམས་ཅན་གསུམ་པའི་དམིགས་ཡུལ་དུ་འཇོག་
དགོས་པའི་ཕྱིར། སྙིང་རྗེ་དང་པོའི་ས་མཚམས་ལམ་མ་ཞུགས་ནས་རྒྱུན་མཐའི་བར་
དང་༑ གཉིས་པའི་ས་མཚམས་ལམ་མ་ཞུགས་ནས་སངས་རྒྱས་ཀྱི་བར་ན་ཡོད། གསུམ་
པའི་ས་མཚམས་སྟོང་ཉིད་རྟོགས་པའི་ལམ་མ་ཞུགས་ནས་སངས་རྒྱས་ཀྱི་སའི་བར་
ན་ཡོད། སྙིང་རྗེ་ཆེན་པོ་དང་སྙིང་རྗེ་ཚད་མེད་ལ་མུ་བཞི་འཇོག་ཚུལ་སླ། སྡུག་བསྔལ་
གསུམ་ཅི་རིགས་པས་མནར་བའི་འགྲོ་བ་ལ་དམིགས་ནས་སེམས་ཅན་མཐའ་དག་
སྡུག་བསྔལ་དང་བྲལ་བར་བདག་གིས་བྱ་བར་འདོད་པའི་བརྩེ་བ་དེ་འདིར་བསྟན་
སྙིང་རྗེ་ཆེན་པོ་ཡིན། རིགས་པའི་རྣམ་གྲངས་མཐའ་ཡས་པའི་སྒོ་ནས་གནས་ལུགས་
རྟོགས་པའི་ཤེས་རབ་དེ་འདིར་བསྟན་གཉིས་སུ་མེད་པའི་བློ་ཡིན། རང་གི་གྲོགས་སུ་
གྱུར་པའི་རྫོགས་པའི་བྱང་ཆུབ་ལ་དམིགས་པའི་འདུན་པ་དང་མཚུངས་ལྡན་དུ་གྱུར་
པའི་སེམས་ཁྱད་པར་ཅན་དེ་འདིར་བསྟན་བྱང་ཆུབ་ཀྱི་སེམས་སུ་འཇོག་པའི་ཕྱིར།
ཁོ་ན་རེ། ཐུབ་དབང་གིས་རྟེན་འབྲེལ་ཟབ་མོའི་ཆོས་བསྟན་པ་ཉན་རང་གི་
རིགས་ཅན་གྱིས་ཉམས་སུ་བླངས་པས་རང་རང་གི་འདོད་པ་རྫོགས་པར་བཤད་པ་
དེ་མི་འཐད་པར་ཐལ། ཉན་ཐོས་ཀྱི་རིགས་ཅན་གྱིས་སངས་རྒྱས་ལས་ཆོས་ཐོས་
པའི་ཚེ་དེ་ལ་མྱང་འདས་ཐོབ་པ་ཡོད་ཀྱང་། རང་རྒྱལ་གྱི་རིགས་ཅན་ལ་དེ་མེད་པའི་
ཕྱིར་ཟེར་ན་རྩོད་པ་དེས་སྐྱོན་མེད་དེ། རང་རྒྱལ་གྱི་རིགས་ཅན་གྱིས་སངས་རྒྱས་
ལས་ཆོས་ཐོས་པའི་ཚེ་དེ་ལ་མྱང་འདས་མ་ཐོབ་ཀྱང་། དེ་ལས་གཞན་བསྐལ་པ་བརྒྱ་
ཚུན་ཆད་ལ་ངེས་པར་འཐོབ་པའི་ཕྱིར། དཔེར་ན་མྱོང་ངེས་ཀྱི་ལས་བཞིན་ཏེ། དབུ་
མ་རྩ་བ་ལས། རྫོགས་སངས་རྒྱས་རྣམས་མ་བྱུང་ཞིང༌། །ཉན་ཐོས་རྣམས་ཀྱང་ཟད་
པ་ན། །རང་སངས་རྒྱས་ཀྱི་ཡེ་ཤེས་ནི། །རྟེན་པ་མེད་པར་རབ་ཏུ་སྐྱེ། །ཞེས་དང་།
ཨཱརྱ་དེ་བས། དེ་ཉིད་ཤེས་པས་གལ་ཏེ་འདིར། །མྱ་ངན་འདས་པ་མ་ཐོབ་ཀྱང་། །སྐྱེ་
བ་གཞན་དུ་འབད་མེད་དུ། །ངེས་པར་འཐོབ་འགྱུར་ལས་བཞིན་ནོ། །ཞེས་གསུངས་
པའི་ཕྱིར། འདོད་པའི་རྟེན་ཅན་གྱི་ཉན་ཐོས་དགྲ་བཅོམ་ཆོས་ཅན། ཁྱོད་ལ་ཉན་ཐོས་



སེམས་བསྐྱེད་དང་བོའི་རྣམ་བཤད།
ཞེས་བརྗོད་པའི་རྒྱུ་མཚན་ཡོད་དེ། ཡང་དག་པའི་གདམས་ངག་གཞན་ལས་ཉན་
ནས༑ བསྒོམས་པའི་འབྲས་བུ་བྱང་ཆུབ་ཐོབ་པ་ན་དོན་དེ་གཞན་ལ་ཐོས་པར་བྱེད་
པའི་ཕྱིར། ཐོས་པར་བྱེད་ཚུལ་ཡོད་དེ། འདི་ལྟར་བྱ་བ་བྱས་སོ། །འདི་ལས་སྲིད་པ་
གཞན་མི་ཤེས་སོ་ཞེས་གསུངས་པའི་ཕྱིར། དེ་ཆོས་ཅན། ཁྱོད་ལ་ཐོས་སྒྲོགས་ཞེས་
བརྗོད་པའི་རྒྱུ་མཚན་ཡོད་དེ། ཐེག་ཆེན་གྱི་གདམས་ངག་གཞན་ལས་ཉན་ནས་གཞན་
ལ་སྒྲོག་པར་བྱེད་པ་ཙམ་ཡིན་པའི་ཕྱིར། དམ་ཆོས་པད་དཀར་ལས། མགོན་པོ་དེ་
རིང་བདག་ཅག་ཉན་ཐོས་གྱུར། །བྱང་ཆུབ་དམ་པ་ཡང་དག་བསྒྲག་པར་བགྱི། །བྱང་
ཆུབ་པ་ཡི་སྒྲ་ཡང་རབ་ཏུ་བརྗོད། །དེ་བས་བདག་ཅག་ཉན་ཐོས་མི་ཟད་འདྲ། །ཞེས་
གསུངས་པའི་ཕྱིར། དེའི་བྱང་ཆུབ་སྔ་མ་ཐེག་ཆེན་གྱི་བྱང་ཆུབ་དང་། ཕྱི་མ་དེར་
བགྲོད་བྱེད་ཀྱི་ལམ་ལ་བྱེད་པར་རྗེའི་དགོངས་པའོ། །འགྱུར་འགའ་ཞིག་ལས་སངས་
རྒྱས་འབྲིང་ཞེས་འབྱུང་། རང་རྒྱལ་འཕགས་པ་ཆོས་ཅན། ཁྱོད་ལ་དེ་ཁོ་ན་ཉིད་
རྟོགས་པ་འབྲིང་པོ་ཞེས་བརྗོད་པའི་རྒྱུ་མཚན་ཡོད་དེ། ཉན་ཐོས་ལས་ལྷག་རྫོགས་
སངས་རྒྱས་ལས་དམན་པའི་ཕྱིར། དང་པོ་གྲུབ་སྟེ། རང་རྒྱལ་གྱིས་བསྐལ་ཆེན་
བརྒྱར་ལམ་ལ་གོམས་པ་བསྲིང་ནུས། ཉན་ཐོས་ཀྱིས་དེ་ལྟར་བྱེད་མི་ནུས་པའི་ཕྱིར།
གཉིས་པ་གྲུབ་སྟེ། རང་ལམ་དུ་ཚོགས་མཐར་ཕྱིན་པ་དང་། རྟག་ཏུ་སེམས་ཅན་ལ་
དམིགས་པའི་ཐུགས་རྗེ་ཆེན་པོ་འཇུག་པ་ཁྱད་པར་ཅན་མེད་པའི་ཕྱིར། སངས་རྒྱས་
བཅོམ་ལྡན་འདས་ཆོས་ཅན། ཁྱོད་ལ་ཐུབ་པའི་དབང་པོ་ཞེས་བརྗོད་པའི་རྒྱུ་མཚན་
ཡོད་དེ། ཉན་རང་བྱང་སེམས་རྣམས་ལས་གོང་ན་མེད་པའི་ཆོས་ཀྱི་དབང་ཕྱུག་
ཕུན་སུམ་ཚོགས་པ་མངའ་ཞིང་། དེ་རྣམས་ཁྱོད་ཀྱི་བཀས་ཆོས་ཀྱི་སྲིད་ལ་མངའ་
བསྒྱུར་བའི་ཕྱིར། འདིར་སངས་རྒྱས་བྱང་སེམས་ལས་འཁྲུངས་པར་གསུངས་པ་ལ་
དགོས་པ་བཞི་ཡོད་དེ། བྱང་སེམས་སངས་རྒྱས་ཀྱི་རྒྱུའི་གཙོ་བོར་རྟོགས་པ། རྒྱུ་
བྱང་སེམས་ལ་མཆོད་བརྗོད་བྱས་པས་འབྲས་བུ་སངས་རྒྱས་འཕགས་པ་ལ་མཆོད་
པར་བརྗོད་པར་གྱུར་པ། སྨན་གྱི་ལྗོན་ཤིང་གི་སྡོང་པོ་དོན་དུ་གཉེར་བས་ལྗོན་ཤིང་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
གི་མྱུ་གུ་ལ་གཅེས་སྤྲས་བྱེད་པ་བཞིན། རྫོགས་པའི་སངས་རྒྱས་ལ་གུས་ཤིང་དོན་
དུ་གཉེར་བས་དེའི་རྒྱུ་བྱང་སེམས་ལས་དང་པོ་ལ་གུས་པར་བྱེད་དགོས་པ། འཁོར་
གྱི་གདུལ་བྱ་རིགས་ཅན་གསུམ་ཀ་མཐར་ཐེག་ཆེན་ཉིད་ལ་སྦྱར་བའི་དགོས་པ་བཞི་
ཡོད་པས་དེ་ལྟར་གསུངས་པ་ལུང་གིས་སྒྲུབ་པ་ནི། དཀོན་མཆོག་བརྩེགས་པའི་མདོ་
ལས༑ འོད་སྲུང་ཟླ་བ་ཚེས་པ་ལ་ཕྱག་འཚལ་བ་ལྟར་ཉ་བ་ལ་ནི་མ་ཡིན་ནོ། །འོད་
སྲུང་དེ་བཞིན་དུ་གང་དག་ང་ལ་རབ་ཏུ་དད་པ་དེ་དག་གིས་བྱང་ཆུབ་སེམས་དཔའ་
རྣམས་ལ་ཕྱག་བྱ་ཡི། དེ་བཞིན་གཤེགས་པ་རྣམས་ལ་ནི་དེ་ལྟར་མ་ཡིན་ནོ། །དེ་
ཅིའི་ཕྱིར་ཞེ་ན། བྱང་ཆུབ་སེམས་དཔའ་རྣམས་ལས་དེ་བཞིན་གཤེགས་པ་རྣམས་
འབྱུང་ངོ་། །དེ་བཞིན་གཤེགས་པ་ལས་ཉན་ཐོས་དང་རང་སངས་རྒྱས་རྣམས་འབྱུང་
ངོ་། །ཞེས་གསུངས་པའི་ཕྱིར། དེས་ན་རྩ་བའི་དངོས་བསྟན་གྱི་དོན་འཆད་པའི་སྒོ་
ནས་བྱང་སེམས་དབང་རྣོན་གྱི་ཆོས་གཞན་གཉིས་སྙིང་རྗེ་ལ་ཐུག་ཚུལ་དང་། འགྲེལ་
པའི་དངོས་བསྟན་གྱི་དོན་འཆད་པའི་སྒོ་ནས་བྱང་སེམས་དབང་རྟུལ་གྱི་རྩ་བ་སྙིང་རྗེ་
ལ་ཐུག་ཚུལ་བཤད་པའི་ཕྱིར། དང་པོ་གྲུབ་སྟེ། བྱང་སེམས་དབང་རྣོན་གྱི་སྟོང་ཉིད་
རྟོགས་པའི་ཤེས་རབ་ཀྱི་རྩ་བ་སྙིང་རྗེ་ལ་རག་ལས་པ་ཡིན་ཏེ། ཐེག་ཆེན་གྱི་རིགས་
ཅན་དབང་རྣོན་དེས། རྒྱུ་འབྲས་མན་ངག་བདུན་ལ་བློ་སྦྱོང་བ་ན། མར་ཤེས་ནས་
སྙིང་རྗེ་ཆེན་པོའི་བར་བསྒོམས་པས་ན་སངས་རྒྱས་ཐོབ་དགོས་པར་ཤེས་ལ། དེ་
རྗེས་སྒྲིབ་གཉིས་སྤངས་པའི་སངས་རྒྱས་ཐོབ་ནུས་མི་ནུས་དཔྱོད་ཅིང་། དཔྱད་
པ་ན་བདེན་འཛིན་བག་ཆགས་དང་བཅས་པ་སྤོང་ནུས་སུ་མཐོང་ནས་རྫོགས་བྱང་
ཚད་མས་གྲུབ་པ་ན། སངས་རྒྱས་ཐོབ་འདོད་ཀྱི་དམ་བཅའ་ཁྱད་པར་ཅན་འཆའ་ཞིང་
སེམས་བསྐྱེད་ཤུགས་དྲག་པོ་བསྐྱེད་པའི་ཕྱིར། གཉིས་པ་དེར་ཐལ། བྱང་སེམས་
དབང་རྟུལ་གྱི་ཆོས་གཞན་གཉིས་ཀྱི་རྩ་བ་སྙིང་རྗེ་ཆེན་པོ་ལ་རག་ལས་པའི་ཕྱིར།
དེར་ཐལ། ཐེག་ཆེན་གྱི་རིགས་ཅན་དབང་རྟུལ་དེས་མན་ངག་བདུན་གྱི་སྒོ་ནས་
སེམས་བསྐྱེད་ཡང་ཡང་བསྒོམས་ལ་སངས་རྒྱས་ཐོབ་འདོད་ཕྱིན་དྲུག་གི་ཉམས་ལེན་



སེམས་བསྐྱེད་དང་བོའི་རྣམ་བཤད།
ལ་རག་ལས་པར་ཤེས་ནས་སྤྱོད་པའི་གཙོ་བོ་ཤེར་ཕྱིན་གྱི་ཉམས་ལེན་ལ་འཇུག་
པའི་སྟོང་ཉིད་བསྒོམ་པ་ཡིན་པའི་ཕྱིར། དེ་ཡང་བྱང་སེམས་དབང་པོ་རྣོ་རྟུལ་གཉིས་
ཀས་གང་བསྒོམས་པས་བྱང་སེམས་སུ་གྱུར་པའི་རྒྱུ་དང་། བྱང་སེམས་སུ་གྱུར་ནས་
ཉམས་སུ་ལེན་དགོས་པའི་སོ་སྐྱེའི་ལམ་གྱི་རིམ་པ་རྣམས་ལ་འདིར་བསྟན་ཆོས་
གསུམ་ཡང་ཡོད་པས་བསྟན་བཅོས་ཀྱི་ལུས་ཀྱི་ཐོག་མར་འཕགས་པའི་ས་ཉིད་ནས་
འཆད་པའི་རྒྱུ་མཚན་ཤེས་པ་གནད་ཀྱི་དོན་པོར་གཟུང་ངོ༌། །
གཉིས་པ་༼མཐའ་དཔྱད་པ།༽མཐའ་དཔྱད་པ་ལ་ཁ་ཅིག སྙིང་རྗེ་ཆེན་པོ་ཆོས་
ཅན༑ ལམ་མ་ཞུགས་ཀྱི་རྒྱུད་ཀྱིས་བསྡུས་པར་ཐལ། ཐོག་མར་གལ་ཆེ་བའི་སྙིང་རྗེ་
ཆེན་པོ་ཡིན་པའི་ཕྱིར་ན་མ་ཁྱབ། དེར་ཐལ། ཐོག་མཐའ་བར་གསུམ་ཀར་གལ་ཆེ་
བའི་སྙིང་རྗེ་ཡིན་པའི་ཕྱིར། གཞན་ཡང་། སྙིང་རྗེ་ཆེན་པོ་ཆོས་ཅན། བྱང་སེམས་
ཀྱི་རྒྱུད་ཀྱི་སྙིང་རྗེ་ཡིན་པར་ཐལ། བར་དུ་གལ་ཆེ་བའི་སྙིང་རྗེ་ཡིན་པའི་ཕྱིར་ན་མ་
ཁྱབ། གཞན་ཡང་། དེ་ཆོས་ཅན། འབྲས་དུས་ཀྱི་སྙིང་རྗེ་ཡིན་པར་ཐལ། སྨིན་པ་ལྟ་
བུའི་སྙིང་རྗེ་ཡིན་པའི་ཕྱིར་ན་མ་ཁྱབ། དེར་ཐལ། ཐ་མར་གལ་ཆེ་བའི་སྙིང་རྗེ་ཡིན་
པའི་ཕྱིར། གཞན་ཡང་། སངས་རྒྱས་འཕགས་པའི་རྒྱུད་ཀྱི་སྙིང་རྗེ་ཆེན་པོ་ཆོས་
ཅན༑ སེམས་ཅན་ཙམ་ལ་དམིགས་པའི་སྙིང་རྗེ་ཡིན་པར་ཐལ། སྡུག་བསྔལ་ཅན་གྱི་
སེམས་ཅན་སྤྱི་ལ་དམིགས་པའི་སྙིང་རྗེ་ཡིན་པའི་ཕྱིར་ན་མ་ཁྱབ། ཡང་བྱང་འཕགས་
ཀྱི་རྒྱུད་ཀྱི་སྙིང་རྗེ་ཡིན་ན་དམིགས་མེད་ལ་དམིགས་པའི་སྙིང་རྗེ་ཡིན་དགོས་པར་
ཐལ༑ དེ་ཡིན་ན་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་སྙིང་
རྗེ་ཡིན་དགོས་པའི་ཕྱིར། དེར་ཐལ། ལམ་ཤེས་ཡིན་ན་སྟོང་ཉིད་རྟོགས་པའི་ཤེས་
རབ་ཀྱིས་ཟིན་པའི་ལམ་ཡིན་དགོས་པའི་ཕྱིར་ཟེར་ན་རྩ་བར་མ་ཁྱབ། རྩ་བར་འདོད་
ན༑ ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ཀྱི་སྙིང་རྗེ་ཆེན་པོ་ཆོས་ཅན།
དེར་ཐལ། དེའི་ཕྱིར། འདོད་ན། སྟོང་ཉིད་རྟོགས་པའི་ཤེས་རབ་ཀྱིས་དངོས་སུ་ཟིན་
པར་ཐལ། འདོད་པའི་ཕྱིར། འདོད་ན། དེའི་རྒྱུད་ལ་སྟོང་ཉིད་རྟོགས་པའི་ཤེས་རབ་



14
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
དང་སྙིང་རྗེ་གཉིས་ཀ་མངོན་གྱུར་དུ་ཡོད་པར་ཐལ་ལོ། །གཞན་ཡང་། དམིགས་མེད་
ལ་དམིགས་པའི་སྙིང་རྗེ་ཡིན་ན་འདིར་བསྟན་སྙིང་རྗེ་ཡིན་དགོས་པར་ཐལ། འདིར་
བསྟན་སྙིང་རྗེ་ལ་དམིགས་མེད་ལ་དམིགས་པའི་སྙིང་རྗེ་ཞིག་ཡོད་པའི་ཕྱིར་ན་མ་
ཁྱབ། འདོད་ན། ཉན་ཐོས་འཕགས་པའི་རྒྱུད་ཀྱི་དམིགས་མེད་ལ་དམིགས་པའི་སྙིང་
རྗེ་ཆོས་ཅན། དེར་ཐལ། དེའི་ཕྱིར། དེ་ཡོད་པའི་ཕྱིར། དེར་ཐལ། སྟོང་ཉིད་རྟོགས་
པའི་ཤེས་རབ་མངོན་གྱུར་དུ་རྒྱུད་ལ་ལྡན་པ་དང་དུས་མཉམ་དུ་སྙིང་རྗེ་རྒྱུད་ལ་མངོན་
གྱུར་དུ་ལྡན་པའི་ཉན་ཐོས་ཡོད་པའི་ཕྱིར། རྟགས་སླ། གཞན་ཡང་། བྱང་སེམས་
རྒྱུན་མཐའ་བ་ཆོས་ཅན། དམིགས་མེད་ལ་དམིགས་པའི་སྙིང་རྗེ་རྒྱུད་ལྡན་ཡིན་པར་
ཐལ༑ དག་ས་ལ་གནས་པའི་བྱང་སེམས་ཡིན་པའི་ཕྱིར་ན་མ་ཁྱབ། འདོད་མི་ནུས་
པར་ཐལ། བར་ཆད་མེད་ལམ་པ་ཡིན་པའི་ཕྱིར། སློབ་པའི་རྒྱུད་ཀྱི་དམིགས་མེད་
ལ་དམིགས་པའི་སྙིང་རྗེ་ཆོས་ཅན། དམིགས་མེད་ལ་དམིགས་པར་ཐལ། དམིགས་
མེད་ལ་དམིགས་པའི་སྙིང་རྗེ་ཡིན་པའི་ཕྱིར་ན་མ་ཁྱབ། འདོད་ན། སྟོང་ཉིད་རྟོགས་
པའི་བློ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། བྱམས་སོགས་རྨོངས་
དང་འགལ་མེད་ཕྱིར། །ཤིན་ཏུ་ཉེས་པ་ཚར་གཅོད་མིན། །ཞེས་གསུངས་པའི་ཕྱིར།
གཞན་ཡང་། སྙིང་རྗེ་དང་པོ་ཆོས་ཅན། བདེན་མེད་ཀྱི་ཁྱད་པར་དུ་བྱས་པའི་སེམས་
ཅན་ལ་དམིགས་པའི་སྙིང་རྗེ་ཡིན་པར་ཐལ། བདེན་མེད་དུ་གྱུར་པའི་སེམས་ཅན་ལ་
དམིགས་པའི་སྙིང་རྗེ་ཡིན་པའི་ཕྱིར་ན་མ་ཁྱབ། དེར་ཐལ། སེམས་ཅན་ཡིན་ན་བདེན་
མེད་དུ་གྱུར་པའི་སེམས་ཅན་ཡིན་དགོས་པའི་ཕྱིར། རྩ་བར་འདོད་ན། དངོས་སྨྲ་བའི་
རྒྱུད་ཀྱི་སྙིང་རྗེ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། བདེན་པས་སྟོང་
བཞིན་དེར་ཞེན་པའི་སེམས་ཅན་ཡིན་པར་བློ་ཡུལ་དུ་ལེགས་པར་ཤར་ནས་དེ་ལ་
སྙིང་རྗེ་སྐྱེས་བཞིན་པའི་དངོས་སྨྲ་བ་མེད་པའི་ཕྱིར། དེར་ཐལ། སྟོང་ཉིད་རྟོགས་པའི་
དངོས་སྨྲ་བ་མེད་པའི་ཕྱིར། དེར་ཐལ། སྟོང་ཉིད་རྟོགས་པའི་རང་རྒྱུད་པ་མེད་པའི་
ཕྱིར།



སེམས་བསྐྱེད་དང་པོའི་རྣམ་བཤད།
གཞན་ཡང་། ཉན་རང་འཕགས་པ་གཉིས་ལ་དམན་མཆོག་གི་ཁྱད་པར་མེད་
པར་ཐལ། གཉིས་ཀ་སྟོང་ཉིད་རྟོགས་པའི་གང་ཟག་ཡིན་པའི་ཕྱིར་ན་མ་ཁྱབ། རང་
རྒྱལ་འཕགས་པའི་རྒྱུད་ཀྱི་བསོད་ནམས་ཀྱི་ཚོགས་ཕལ་པ་ཆོས་ཅན གཟུགས་སྐུའི་
ལག་རྗེས་འཇོག་བྱེད་ཐུན་མོང་མ་ཡིན་པ་ཡིན་པར་ཐལ། བསོད་ནམས་ཀྱི་ཚོགས་
ཡིན་པའི་ཕྱིར་ན་མ་ཁྱབ། དེར་ཐལ། དེའི་རྒྱུད་ལ་དེ་ཡོད་པའི་ཕྱིར། དེར་ཐལ། དོན་
དེ་མ་ཚང་བ་ནི་ཚོགས་ཕལ་པའོ། །ཞེས་གསུངས་པའི་ཕྱིར། རང་རྒྱལ་དགྲ་བཅོམ་
པས་ཤེས་སྒྲིབ་སྤངས་པར་ཐལ། དེས་བདེན་འཛིན་ས་བོན་དང་བཅས་པ་སྤངས་པའི་
ཕྱིར་ན་མ་ཁྱབ། དེར་ཐལ། དེས་ཉོན་སྒྲིབ་ཟད་པར་སྤངས་པའི་ཕྱིར། འདིར་བསྟན་
སྙིང་རྗེ་ཆེན་པོ་ཆོས་ཅན། བྱང་སེམས་ཀྱི་རྒྱུ་མ་ཡིན་པར་ཐལ། བྱང་སེམས་ཀྱི་རྒྱུད་
ཀྱི་ཁྱོད་ཡོད་པའི་ཕྱིར་ན་མ་ཁྱབ། དེར་ཐལ། བྱང་སེམས་སོ་སྐྱེའི་རྒྱུད་ཀྱི་འདིར་
བསྟན་སྙིང་རྗེ་ཡོད་པའི་ཕྱིར། དེར་ཐལ། འདིར་བསྟན་སྙིང་རྗེ་རྒྱུད་ལྡན་གྱི་བྱང་
སེམས་སོ་སྐྱེ་ཡོད་པའི་ཕྱིར། རྟགས་ཊཱིཀ་ཆེན་ལས་གསལ། གཞན་ཡང་། སྟོང་ཉིད་
རྟོགས་པའི་ཤེས་རབ་ཆོས་ཅན། བྱང་ཆུབ་སེམས་དཔའ་ཡིན་ན་ཁྱོད་ལས་འཁྲུངས་
པས་ཁྱབ་པར་ཐལ། ཁྱོད་བྱང་སེམས་ལས་དང་པོ་བའི་རྒྱུ་ཡིན་པའི་ཕྱིར་ན་མ་ཁྱབ།
འདོད་མི་ནུས་ཏེ། སྟོང་ཉིད་མ་རྟོགས་པའི་བྱང་སེམས་དབང་རྟུལ་ལས་དང་པོ་བ་
ཡོད་པའི་ཕྱིར། དེར་ཐལ། སེམས་བསྐྱེད་པའི་རྗེས་སུ་སྟོང་ཉིད་རྟོགས་པའི་བྱང་
སེམས་དབང་རྟུལ་ཡོད་པའི་ཕྱིར། གཞན་ཡང་། བྱང་སེམས་དབང་རྟུལ་ཡིན་ན་ལམ་
ལ་མ་ཞུགས་པའི་གནས་སྐབས་སུ་སྟོང་ཉིད་མ་རྟོགས་པས་ཁྱབ་པར་ཐལ། སྟོང་ཉིད་
མ་རྟོགས་པའི་བྱང་སེམས་དབང་རྟུལ་ཡོད་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ ལམ་མ་ཞུགས་ཀྱི་གནས་སྐབས་སུ་སྟོང་ཉིད་རྟོགས་པའི་བྱང་སེམས་དབང་
རྟུལ་ཆེས་མང་བའི་ཕྱིར། འདིར་བསྟན་སེམས་བསྐྱེད་དེ་སེམས་བསྐྱེད་བཏགས་པ་
ཡིན་པར་ཐལ། དེ་བྱང་སེམས་ལས་དང་པོ་བའི་རྒྱུ་ཡིན་པའི་ཕྱིར། དེར་ཐལ། འདིར་
བསྟན་ཆོས་གསུམ་པོ་དེ་བྱང་སེམས་ལས་དང་པོ་བ་སྐྱེད་བྱེད་ཡིན་པའི་ཕྱིར། རྩ་



16
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
བར་འདོད་མི་ནུས་པར་ཐལ། དེ་ལ་སེམས་བསྐྱེད་དངོས་གནས་པ་ཞིག་ཡོད་པའི་
ཕྱིར་ན་མ་ཁྱབ། མ་གྲུབ་ན། དེར་ཐལ། འདིར་བསྟན་སེམས་བསྐྱེད་ཀྱང་ཡིན། ཐེག་
ཆེན་གྱི་ལམ་ཡང་ཡིན་པའི་གཞི་མཐུན་པ་ཞིག་ཡོད་པའི་ཕྱིར། བྱང་སེམས་ཚོགས་
ལམ་པའི་རྒྱུད་ཀྱི་སེམས་བསྐྱེད་དེ་འདིར་བསྟན་སེམས་བསྐྱེད་ཡིན་པའི་ཕྱིར། དེར་
ཐལ༑ བྱང་སེམས་སོ་སྐྱེའི་སེམས་བསྐྱེད་དེ་འདིར་བསྟན་སེམས་བསྐྱེད་ཡིན་པའི་
ཕྱིར། གཞན་ཡང་། འདིར་བསྟན་སེམས་བསྐྱེད་ཡིན་ན་སེམས་བསྐྱེད་མཚན་ཉིད་
པ་ཡིན་དགོས་པར་ཐལ། དེ་ཡིན་ན་དམིགས་ཡུལ་གཉིས་ལྡན་གྱི་མཚན་ཉིད་ཚང་
བ་ཡིན་དགོས་པའི་ཕྱིར་ན་མ་ཁྱབ། གཞན་ཡང་། གཞན་ཡང་ལྗོན་ཤིང་གི་མྱུ་གུའི་
དཔེས་བསྟན་པའི་དོན་ཡིན་ན་བྱང་སེམས་ཡིན་དགོས་པར་ཐལ། འདིར་བསྟན་
བྱང་སེམས་སྨན་གྱི་ལྗོན་ཤིང་གི་མྱུ་གུའི་དཔེས་བསྟན་པའི་ཕྱིར་ན་མ་ཁྱབ། འདོད་
མི་ནུས་པར་ཐལ། རྒྱུད་བླ་མར། མྱུ་གུ་དང་མཐོང་ལམ་དཔེ་དོན་སྦྱར་བའི་ཕྱིར། མ་
གྲུབ་ན། དེར་ཐལ། ཇི་ལྟར་སྨྱུག་སོགས་རིམ་སྐྱེས་པས། །ཞེས་གསུངས་པའི་ཕྱིར།
ཟླ་བའི་དཔེས་བསྟན་པའི་བྱང་སེམས་མེད་པར་ཐལ། མངོན་རྟོགས་རྒྱན་དུ་ཟླ་བའི་
དཔེས་སེམས་བསྐྱེད་བསྟན་པའི་ཕྱིར་ན་མ་ཁྱབ། དེར་ཐལ། དེ་ཡང་ས་གསེར་ཟླ་བ་
མེ༑ ༑ཞེས་གསུངས་པའི་ཕྱིར། ཟླ་བའི་དཔེས་བྱང་སེམས་ལས་དང་པོ་བ་བསྟན་མི་
རིགས་པར་ཐལ། ཆོས་དབྱིངས་བསྟོད་པར་འགོག་བདེན་དང་ཟླ་བ་དཔེ་དོན་སྦྱར་
ནས་བསྟན་པའི་ཕྱིར། རྟགས་དེར་ཐལ། ཇི་ལྟར་མར་ངོའི་བཅུ་བཞི་ན། ། ཟླ་བ་ཅུང་
ཟད་གསལ་བ་ལྟར། །ཞེས་སོགས་གསུངས་པའི་ཕྱིར་ཟེར་ན་རྩ་བར་མ་ཁྱབ།
བརྩམས་པའི་བསྟན་བཅོས་ཀྱི་ལུས་དངོས་བཤད་པ།
གཉིས་པ་བརྩམས་པའི་བསྟན་བཅོས་ཀྱི་ལུས་དངོས་བཤད་པ་ལ་གཉིས།
རྒྱུའི་ས་བཤད་པ་དང༌། འབྲས་བུའི་ས་བཤད་པའོ། །དང་པོ་༼རྒྱུའི་ས་བཤད་པ།༽ལ་



སེམས་བསྐྱེད་དང་པོའི་རྣམ་བཤད།
གཉིས། ས་སོ་སོའི་རྣམ་གཞག་དང་། ས་བཅུའི་ཡོན་ཏན་བསྟན་པའོ། །དང་པོ་༼ས་
སོ་སོའི་རྣམ་གཞག་༽ལ་གསུམ། རབ་དགའ་ལ་སོགས་པའི་ས་ལྔ་བཤད་པ་དང་། དྲུག་
པ་མངོན་དུ་གྱུར་པ་བཤད་པ་དང་། རིང་དུ་སོང་བ་སོགས་བཞི་བཤད་པའོ། །དང་
པོ་༼རབ་དགའ་ལ་སོགས་པའི་ས་ལྔ་བཤད་པ་༽ལ་ལྔ། ས་དང་པོ་རབ་ཏུ་དགའ་བ་དང་།
ས་གཉིས་པ་དྲི་མ་མེད་པ་དང༌། ས་གསུམ་པ་འོད་བྱེད་དང༌། ས་བཞི་པ་འོད་འཕྲོ་
བ་དང་། ས་ལྔ་པ་སྦྱང་དཀའ་བ་བཤད་པའོ། །དང་པོ་༼ས་དང་པོ་རབ་ཏུ་དགའ་བ་ལ།༽
གསུམ། ཁྱད་གཞི་སའི་ངོ་བོ་མདོར་བསྟན་པ་དང༌། ཁྱད་ཆོས་སའི་ཡོན་ཏན་རྒྱས་
པར་བཤད་པ། སའི་ཡོན་ཏན་བརྗོད་པའི་སྒོ་ནས་འཇུག་བསྡུ་བའོ། ། །
དང་པོར་༼ཁྱད་གཞི་སའི་ངོ་བོ་མདོར་བསྟན་པ།༽། །
རྒྱལ་བའི་སྲས་བོ་འདི་ཡི་སེམས་གང་འགྲོ་བ་རྣམས། །
རྣམ་པར་གྲོལ་བར་བྱ་ཕྱིར་སྙིང་རྗེའི་དབང་གྱུར་ཅིང་། །
ཀུན་ཏུ་བཟང་པོའི་སྨོན་པས་རབ་བསྔོས་དགའ་བ་ལ། །
རབ་ཏུ་གནས་པ་དེ་ནི་དང་པོ་ཞེས་བྱའོ། །
རྒྱལ་བའི་སྲས་པོ་སོགས་རྐང་པ་བཞི་གསུངས། འགྲོ་བ་རྣམས་འཁོར་བ་
ལས་གྲོལ་བར་བྱ་བའི་ཕྱིར། སྙིང་རྗེ་ཆེན་པོས་གཞན་དབང་དུ་གྱུར་ཅིང་། དགེ་རྩ་
རྣམས་བྱང་སེམས་ཀུན་ཏུ་བཟང་པོའི་སྨོན་པ་སྟེ་སྨོན་ལམ་གྱིས་རབ་ཏུ་བསྔོས་པའི་
རབ་ཏུ་དགའ་བ་ཞེས་པའི་ས་ལ་རབ་ཏུ་གནས་པའི་རྒྱལ་བའི་སྲས་པོ་འདི་ཡི་སྟོང་
ཉིད་ལ་མཉམ་པར་བཞག་པའི་སེམས་གང་ཡིན་པ་དེ་ནི་འཇིག་རྟེན་ལས་འདས་པའི་
ས་དང་པོ་ཞེས་བྱ་སྟེ། སྟོང་ཉིད་ལ་གཉིས་སྣང་ནུབ་པའི་དོན་དམ་པའི་སེམས་བསྐྱེད་
དང་པོ་ཡིན་པའི་ཕྱིར། །
རང་རྒྱུད་མཛེས་པར་བྱེད་པའི་ཡོན་ཏན།
གཉིས་པ་ལ་གསུམ། རང་རྒྱུད་མཛེས་པར་བྱེད་པའི་ཡོན་ཏན། གཞན་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
རྒྱུད་ཟིལ་གྱིས་གནོན་པའི་ཡོན་ཏན། ས་དང་པོར་ལྷག་པའི་ཡོན་ཏན་གཞན་བསྟན་
པའོ། །དང་པོ་༼རང་རྒྱུད་མཛེས་བར་བྱེད་པའི་ཡོན་ཏན།༽ལ་གཉིས། ཡོན་ཏན་སོ་སོར་
ཕྱེ་སྟེ་བསྟན་པ། ཡོན་ཏན་མདོར་བསྡུས་ཏེ་བསྟན་པའོ། །དང་པོ་༼ཡོན་ཏན་སོ་སོར་བྱེ་
སྟེ་བསྟན་བ།༽ལ་གསུམ། དོན་ལྡན་གྱི་མཚན་ཐོབ་པའི་ཡོན་ཏན། རིགས་སུ་སྐྱེས་པ་
སོགས་བཞིའི་ཡོན་ཏན། ས་གོང་མ་གནོན་པ་སོགས་གསུམ་གྱི་ཡོན་ཏན་བསྟན་
པའོ། །
དང་པོ་༼དོན་ལྡན་གྱི་མཚན་ཐོབ་པའི་ཡོན་ཏན། ༽ལ། །
དེ་ནས་བཟུང་སྟེ་དེ་ནི་ཐོབ་པར་གྱུར་པར་ཡིས། །
བྱང་ཆུབ་སེམས་དཔའ་ཞེས་བྱའི་སྒྲ་ཉིད་ཀྱིས་བསྙད་དོ། །
དེ་ནས་བཟུང་སྟེ་ཞེས་སོགས་རྐང་པ་གཉིས་གསུངས། ས་དང་པོ་ཐོབ་པ་དེ་
ནས་བཟུང་སྟེ། བྱང་སེམས་དེ་ནི་ཆོས་ཅན། དོན་དམ་པའི་བྱང་ཆུབ་སེམས་དཔའ་
ཞེས་བྱ་བའི་སྒྲ་ཉིད་ཀྱིས་བསྙད་པ་སྟེ་བཤད་དེ། དོན་དམ་པའི་སེམས་བསྐྱེད་ཐོབ་
པར་གྱུར་པའི་སེམས་དཔའ་ཡིན་པའི་ཕྱིར། །
གཉིས་པ་༼རིགས་སུ་སྐྱེས་བ་སོགས་བཞིའི་ཡོན་ཏན།༽དེ་ཙམ་དུ་མ་ཟད་རིགས་སུ་
སྐྱེ་བ་སོགས་ཀྱི་ཡོན་ཏན་དང་ལྡན་ཞེས་འཆད་པ་ལ།
འདི་ནི་དེ་བཞིན་གཤེགས་པ་རྣམས་ཀྱི་རིགས་སུའང་སྐྱེས་པ་སྟེ། །
འདི་ནི་ཀུན་ཏུ་སྦྱོར་བ་གསུམ་བོ་ཐམས་ཅད་སྤངས་པ་ཡིན། ། །
བྱང་ཆུབ་སེམས་དཔའ་དེ་ནི་དགའ་བ་མཆོག་ཏུ་གྱུར་འཆང་ཞིང་། །
འཇིག་རྟེན་ཁམས་བརྒྱ་ཀུན་ནས་གཡོ་བར་ནུས་པར་གྱུར་པའང་ཡིན། །
འདི་ནི་དེ་བཞིན་གཤེགས་པ་ཞེས་སོགས་རྐང་པ་བཞི་གསུངས། ས་དང་པོ་
བ་འདི་ཆོས་ཅན། དེ་བཞིན་གཤེགས་པ་རྣམས་ཀྱི་རིགས་སུ་སྐྱེས་པ་ཡིན་ཏེ། སོ་སྐྱེ་
དང་ཉན་རང་གི་ལམ་ལས་འདས་ཤིང་། སངས་རྒྱས་སུ་བགྲོད་པར་ངེས་པའི་ལམ་
རྒྱུད་ལ་སྐྱེས་པའི་གང་ཟག་ཡིན་པའི་ཕྱིར། བྱང་སེམས་སོ་སྐྱེ་དེ་བཞིན་གཤེགས་



སེམས་བསྐྱེད་དང་བོའི་རྣམ་བཤད།
པའི་རིགས་སུ་སྐྱེས་པར་གསུངས་པ་དང་མི་འགལ་ཏེ། ལུགས་འདིར་ཐེག་པ་
གསུམ་པོ་གང་རུང་གི་མཐོང་ལམ་ཐོབ་ནས་རང་ལམ་དུ་རིགས་ངེས་པར་གསུངས་
པས་འདིར་དེའི་ཡོན་ཏན་བཤད་པའོ། །ས་དང་པོ་བ་འདི་ནི་ཆོས་ཅན། མཐོང་སྤང་
ཀུན་ཏུ་སྦྱོར་བ་གསུམ་པོ་ཐམས་ཅད་སྤངས་པ་ཡིན་ཏེ། སླར་མི་སྐྱེ་བའི་ཆོས་ཅན་དུ་
བྱས་པའི་ཕྱིར། འདི་ས་དང་པོ་ཐོབ་མ་ཐག་ནས་སྤངས་པ་མིན་ཀྱང་རྣམ་གྲོལ་ལམ་
ཐོབ་དུས་སྤངས་པ་གཞུང་གི་དོན་ནོ། །ས་དང་པོ་བ་དེ་ཆོས་ཅན། དགའ་བ་མཆོག་
ཏུ་གྱུར་པ་འཆང་བ་ཡིན་ཏེ། ས་དང་པོའི་ཡོན་ཏན་དང་ལྡན་ཞིང༌། སྤང་བྱའི་སྐྱོན་ཅི་
རིགས་སུ་སྤང་ནུས་པའི་དགའ་བ་མང་པོ་སྐྱེ་བའི་ཡོན་ཏན་དང་ལྡན་པའི་ཕྱིར། ཞིང་
ནི་འོག་མ་འདྲེན་པའི་ཚིག་གོ །དེ་ཆོས་ཅན། ནུས་མཐུ་ཁྱད་པར་ཅན་དང་ལྡན་ཏེ།
དུས་གཅིག་ཏུ་འཇིག་རྟེན་གྱི་ཁམས་མི་འདྲ་བ་བརྒྱ་གཡོ་བར་འགྱུར་པར་ནུས་པའང་
ཡིན་པའི་ཕྱིར། །
གསུམ་པ་༼ས་གོང་མ་གནོན་པ་སོགས་གསུམ་གྱི་ཡོན་ཏན་བསྟན་པ།༽ནི།
ས་ནས་སར་གནོན་བྱེད་ཅིང་གོང་མར་རབ་ཏུ་འགྲོ་བར་འགྱུར། །
དེའི་ཚེ་འདི་ཡི་ངན་འགྲོའི་ལམ་རྣམས་མཐའ་དག་འགག་པར་འགྱུར། །
དེའི་ཚེ་འདི་ཡི་སོ་སོ་སྐྱེ་བོའི་ས་རྣམས་ཐམས་ཅད་ཟད། ། །
ས་ནས་སར་གནོན་སོགས་རྐང་པ་གསུམ་གསུངས། དེར་མ་ཟད། དེ་ཆོས་
ཅན༑ ས་གོང་མ་གནོན་པའི་ཡོན་ཏན་དང་ལྡན་ཏེ། ས་དང་པོ་ནས་ས་གཉིས་པར་
གནོན་པ་ལ་སྤྲོ་བ་ཤིན་ཏུ་ཆེ་ཞིང༌། དེ་ནས་ཀྱང་ས་གོང་མར་རབ་ཏུ་འགྲོ་བར་འགྱུར་
བའི་ཕྱིར། ས་དང་པོ་ཐོབ་པ་དེའི་ཚེ་བྱང་ཆུབ་སེམས་དཔའ་དེ་ནི་ཆོས་ཅན། ངན་
འགྲོའི་ལམ་རྣམས་མཐའ་དག་འགག་པར་འགྱུར་བ་སྟེ་ཟད་པར་འགྱུར་ཏེ། དེར་སྐྱེ་
བའི་ས་བོན་འགགས་པའི་ཕྱིར། ཐེག་ཆེན་སྦྱོར་ལམ་བཟོད་པ་ཐོབ་ནས་ངན་འགྲོར་
མི་སྐྱེ་བ་དང་མི་འདྲ་སྟེ་རྐྱེན་མ་ཚང་བ་ཙམ་ཡིན་པས་སོ། །དེའི་ཚེ་སེམས་དཔའ་དེ་
ནི་ཆོས་ཅན། སོ་སོའི་སྐྱེ་བོའི་ས་རྣམས་ལས་འདས་པ་ཡིན་ཞིང་། བྱིས་པའི་རྒུད་པ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
ཀུན་སེལ་བ་ཡིན་ཏེ། བྱང་སེམས་འཕགས་པ་ཡིན་པའི་ཕྱིར།
གཉིས་པ་༼ཡོན་ཏན་མདོར་བསྡུས་ཏེ་བསྟན་པ། ༽ནི།
འདི་ནི་འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་བསྟན། །
འདི་ནི་སོགས་རྐང་པ་གཅིག་གསུངས། ། ས་དང་པོ་འདི་ནི་ཆོས་ཅན།
འཕགས་པ་བརྒྱད་པ་རྒྱུན་ཞུགས་ཞུགས་པ་ཇི་ལྟ་དེ་ལྟར་བསྟན་པ་ཡིན་ཏེ། དེས་
འཕགས་པའི་ཆོས་ཐོབ་པ་ལས་རང་དང་རྗེས་སུ་མཐུན་པའི་སྐྱོན་ཟད་ཅིང་ཡོན་ཏན་
འབྱུང་བ་བཞིན་ཁྱོད་ཀྱིས་ས་དང་པོ་ཐོབ་པ་ལས་དེའི་སྐྱོན་ཟད་ཅིང་ཡོན་ཏན་འབྱུང་
བ་ཡིན་པའི་ཕྱིར།
འདིའི་སྐབས་སུ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན། ༽ནི།
འདིའི་འཕགས་པ་བརྒྱད་པ་རྒྱུན་ཞུགས་ཞུགས་པ་ལ་བྱེད། དེས་དཔེ་བསྟན་པའི་
དོན་བྱང་སེམས་ས་དང་པོ་བ་ལ་བྱེད་པའི་ཕྱིར། བཅོམ་ལྡན་འདས་ཀྱི་མདོ་ལས། ཇི་
ལྟར་བར་སྣང་བྱ་རྗེས་མཁས་རྣམས་ཀྱིས། །བརྗོད་པར་ནུས་མ་ཡིན་ཞིང་མི་མཐོང་
བ༑ །དེ་ལྟར་རྒྱལ་བའི་སྲས་ཀྱི་ས་ཀུན་ཀྱང་། །བརྗོད་མི་ནུས་ན་མཉན་པར་ག་ལ་
ནུས། །ཞེས་གསུངས། གཞུང་འདིས་དངོས་བསྟན་གྱི་ས་དང་པོ་དོན་དམ་པའི་ས་
དང་པོ་སྟོང་ཉིད་མངོན་སུམ་དུ་རྟོགས་པའི་དོན་དམ་སེམས་བསྐྱེད་གཙོར་གྱུར་ལ་
འཇོག་གོ །ས་དང་པོ་ཙམ་ལ་དེས་མ་ཁྱབ། དེས་གཞན་རྣམས་ཀྱང་འདྲའོ། །རིན་
ཆེན་ཕྲེང་བ་ལས། ཇི་ལྟར་ཉན་ཐོས་ཐེག་པ་ལས། །ཉན་ཐོས་ས་ནི་བརྒྱད་བཤད་
པ༑ ༑དེ་བཞིན་ཐེག་པ་ཆེན་པོ་ལས། །བྱང་ཆུབ་སེམས་དཔའི་ས་བཅུའོ། །ཞེས་
གསུངས་པ་ལྟར། སྙིང་རྗེ་ཆེན་པོ་དང་སྟོང་ཉིད་མངོན་སུམ་དུ་རྟོགས་པའི་ཤེས་རབ་
ཀྱིས་ཟིན་པའི་བྱང་སེམས་འཕགས་པའི་མངོན་རྟོགས་དེ་བྱང་སེམས་འཕགས་པའི་
སའི་མཚན་ཉིད། དངོས་བསྟན་གྱི་དབང་དུ་བྱས་ན། སྙིང་རྗེ་ཆེན་པོ་སོགས་ཐབས་
ཁྱབ་པར་ཅན་གྱི་གྲོགས་ཀྱིས་ཟིན་པའི་བྱང་སེམས་འཕགས་པའི་རྒྱུད་ཀྱི་ཆོས་ཉིད་
མངོན་སུམ་དུ་རྟོགས་པའི་ཡེ་ཤེས་དེ། བྱང་སེམས་ཀྱི་དོན་དམ་པའི་སའི་མཚན་ཉིད།



སེམས་བསྐྱེད་དང་པོའི་རྣམ་བཤད།
21
སྤྱིར་དེ་ལ་དབྱེ་ན་ས་དང་པོ་རབ་ཏུ་དགའ་བ། གཉིས་པ་དྲི་མ་མེད་པ། གསུམ་པ་འོད་
བྱེད་པ། བཞི་པ་འོད་འཕྲོ་བ། ལྔ་པ་སྦྱང་དཀའ་བ། དྲུག་པ་མངོན་དུ་གྱུར་པ། བདུན་
པ་རིང་དུ་སོང་བ། བརྒྱད་པ་མི་གཡོ་བ། དགུ་པ་ལེགས་པའི་བློ་གྲོས། བཅུ་པ་ཆོས་
ཀྱི་སྤྲིན་རྣམས་སུ་ཡོད། རང་རང་གི་སྐབས་སུ་འཆད་འགྱུར་ལྟར་གྱི་ས་དང་པོ་ལ་
སྦྱིན་པའི་ཕར་ཕྱིན་གྱི་ཉམས་ལེན་ཆེས་ལྷག་པ་ནས། གཉིས་པ་ཚུལ་ཁྲིམས་སོགས་
ནས་བཅུ་པ་ཡེ་ཤེས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ་པ་ཡིན། ས་དང་
པོ་བ་དེས་འཛམ་བུ་གླིང་ལ་དབང་བསྒྱུར་བའི་འཁོར་བསྒྱུར་དུ་སྐྱེ་བ་ལེན་པ་ནས། ས་
བཅུ་པས་གནས་གཙང་མའི་རྒྱལ་པོར་བསམ་བཞིན་དུ་སྐྱེ་བ་ལེན་པར་བྱེད། །
དོན་དམ་པའི་ས་བཅུ་ཀ་ཟག་མེད་ཡེ་ཤེས་སུ་འཇོག་ཅིང་། ལུགས་འདིའི་
ཟག་བཅས་ཟག་མེད་ཀྱི་དོན་ནི། མ་རིག་པ་བདེན་འཛིན་དང་དེའི་བག་ཆགས་གང་
རུང་གིས་བསླད་མ་བསླད་ཀྱིས་འཇོག་ཅིང་། མངོན་པ་ལྟར་ཟག་པ་དམིགས་པ་
དང་མཚུངས་ལྡན་གང་རུང་གི་སྒོ་ནས་རྒྱས་སུ་རུང་མི་རུང་གི་སྒོ་ནས་མི་འཇོག་
སྟེ༑ ཀུན་མཁྱེན་ཙོང་ཁ་པས་འཇུག་འགྲེལ་དུ། ཁ་ཅིག་མངོན་པ་ནས་བཤད་པ་ལྟར་
གྱི་ཟག་པ་རྒྱས་སུ་མི་རུང་བ་ཟག་མེད་དུ་འཆད་པ་ནི། ལུགས་འདིས་ཟག་མེད་དུ་
འཇོག་པའི་དོན་ཐུན་མོང་མ་ཡིན་པ་མ་རྟོགས་པར་སྣང་བས། ཞེས་གསུངས་པའི་
ཕྱིར། ཀླུའི་ཞབས་ཀྱིས་ཆོས་དབྱིངས་བསྟོད་པ་ལས་བཤད་པ་དང་སྔར་མདོ་དྲངས་
པའི་དོན་ལྟར། ས་བཅུའི་མཉམ་བཞག་ཡེ་ཤེས་རྣམས་སྟོང་ཉིད་ལ་གཉིས་སྣང་ནུབ་
པ་ཤ་སྟག་ཡིན་ཀྱང་། དེ་ལྟ་ན་ཡང་གློ་བུར་དྲི་བྲལ་གྱི་ཆོས་སྐུ་དངོས་སམ། དེར་
འགྱུར་རུང་གི་འགོག་བདེན་ཅི་རིགས་མཐོང་ཚུལ་མི་འདྲ་བར་དཔེས་བསྟན་པའི་དོན་
བཤད་དུ་ཡོད་དེ། ས་དང་པོའི་རྣམ་གྲོལ་ལམ་གྱིས་རང་རྒྱུད་ལྡན་གྱི་གང་ཟག་གི་
རྒྱུད་ཀྱི་སེམས་ཀྱི་ཆོས་ཉིད་མཐོང་སྤང་དང་བྲལ་བའི་བྲལ་ཆ་མངོན་སུམ་དུ་རྟོགས།
ས་གཉིས་པའི་རྣམ་གྲོལ་ལམ་དེས་རང་རྒྱུད་ལྡན་གྱི་གང་ཟག་གི་རྒྱུད་ཀྱི་སེམས་
ཀྱི་ཆོས་ཉིད་སྒོམ་སྤང་བདེན་འཛིན་ལྷན་སྐྱེས་ཆེན་པོ་ལ་ཕྲ་རགས་གཉིས་སུ་ཕྱེ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
བའི་རགས་པ་དང་བྲལ་བའི་བྲལ་ཆ་མངོན་སུམ་དུ་རྟོགས་པ་ནས། ས་བརྒྱད་པའི་
རྣམ་གྲོལ་ལམ་དང་པོ་དེས་རང་རྒྱུད་ལྡན་གྱི་གང་ཟག་གི་རྒྱུད་ཀྱི་སེམས་ཀྱི་ཆོས་
ཉིད་སྒོམ་སྤང་བདེན་འཛིན་ལྷན་སྐྱེས་མཐའ་དག་དང་བྲལ་བའི་བྲལ་ཆ་མངོན་སུམ་
དུ་རྟོགས། བརྒྱད་པའི་རྣམ་གྲོལ་ལམ་གཉིས་པ་ནས། ས་བཅུ་པའི་རྣམ་གྲོལ་ལམ་
རྣམས་ཀྱིས་རང་དངོས་སུ་འདྲེན་བྱེད་ཀྱི་བར་ཆད་མེད་ལམ་དེ་དང་དེའི་ངོ་སྐལ་གྱི་
ཤེས་སྒྲིབ་ཅི་རིགས་དང་བྲལ་བའི་བྲལ་ཆ་རྣམས་མངོན་སུམ་དུ་རྟོགས་པ་ཡིན་པའི་
ཕྱིར། ས་རེ་རེ་ལ་ཡང་མཉམ་བཞག་ཡེ་ཤེས། རྗེས་ཐོབ་ཡེ་ཤེས། དེ་གཉིས་གང་རུང་
མ་ཡིན་པ་དང་གསུམ་རེ་ཡོད། མཉམ་བཞག་ཡེ་ཤེས་ལ་ཡང་བར་ཆད་མེད་ལམ་
རེ་དང་རྣམ་གྲོལ་ལམ་རེ། དེ་གཉིས་གང་རུང་མ་ཡིན་པའི་མཉམ་བཞག་ཡེ་ཤེས་
དང་གསུམ་རེ་ཡོད། ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་ས་དང་པོའི་ཡེ་
ཤེས་དེ་ས་དང་པོའི་མཉམ་བཞག་ཡེ་ཤེས་ཀྱི་མཚན་ཉིད། དེས་གཞན་ལ་ཡང་འདྲ།
རང་གི་རྒྱུར་གྱུར་པའི་ས་དང་པོའི་མཉམ་བཞག་ཡེ་ཤེས་ལས་ལངས་པའི་ས་དང་
པོའི་ཡེ་ཤེས་གང་ཞིག རང་རྒྱུད་ལྡན་གྱི་གང་ཟག་གི་རྒྱུད་ལ་མངོན་གྱུར་དུ་འབྱུང་བ་
དེ༑ ས་དང་པོའི་རྗེས་ཐོབ་ཡེ་ཤེས་ཀྱི་མཚན་ཉིད། དེས་གཞན་རྣམས་ལ་རིགས་འགྲེ།
ས་དང་པོའི་མཐོང་ལམ་མཉམ་བཞག་ཡེ་ཤེས་གང་ཞིག་རང་གི་ངོས་སྐལ་གྱི་སྤང་
བྱར་གྱུར་པའི་བདེན་འཛིན་ཀུན་བཏགས་ཀྱི་དངོས་གཉེན་བྱེད་པ་དེ། ས་དང་པོའི་
མཐོང་ལམ་བར་ཆད་མེད་ལམ་གྱི་མཚན་ཉིད། དེ་ལ་དབྱེ་བ་བཟོད་པ་བརྒྱད་ཡོད་པ་
སོགས་གཞུང་གཞན་དང་། ལུགས་འདིར་ས་དང་པོའི་སྒོམ་ལམ་བར་ཆད་མེད་ལམ།
ས་གཉིས་པའི་བར་ཆད་མེད་ལམ། ས་གསུམ་པའི་བར་ཆད་མེད་ལམ། ས་བཞི་པའི་
བར་ཆད་མེད་ལམ་རྣམས་ཀྱིས་རིམ་པ་བཞིན། བདེན་འཛིན་ལྷན་སྐྱེས་ཆེན་པོ་ལ་ཕྲ་
རགས་གཉིས་སུ་ཕྱེ་ནས། རགས་པ། ཕྲ་བ། ཆེན་པོའི་འབྲིང་། ཆེན་པོའི་ཆུང་རྣམས་
ཀྱི་དངོས་གཉེན་བྱེད། ས་ལྔ་པ། དྲུག་པ། བདུན་པའི་བར་ཆད་མེད་ལམ་སྔ་ཕྱི་གཉིས་
ཡོད་པས་སྔ་མ་རྣམས་ཀྱིས་རིམ་པ་བཞིན། བདེན་འཛིན་འབྲིང་གི་ཆེན་པོ། འབྲིང་



སེམས་བསྐྱེད་དང་པོའི་རྣམ་བཤད།
ས་པ་ཡིན་ན། །
གི་འབྲིང་། འབྲིང་གི་ཆུང་ངུ་རྣམས་ཀྱི་དངོས་གཉེན་བྱེད། བདུན་པའི་བར་ཆད་མེད་
ལམ་ཕྱི་མས། བདེན་འཛིན་ལྷན་སྐྱེས་ཆུང་ངུ་སྐོར་གསུམ་ཀའི་ཅིག་ཅར་དངོས་
གཉེན་བྱེད་ཅིང་། ས་བརྒྱད་པའི་ཐོག་མའི་རྣམ་གྲོལ་ལམ་ཐོབ་པ་དང་དུས་མཉམ་དུ།
བདེན་འཛིན་ཉོན་སྒྲིབ་མཐའ་དག་སྤངས་པ་ཡིན་ནོ། །
གཉིས་པ་༼མཐའ་དཔྱད་པ།༽ལ་ཁོ་ན་རེ། སྤང་བྱ་ཅིག་ཅར་བའི་རྒྱུན་ཞུགས་
ཞུགས་པའི་རྒྱུད་ལ་སྤང་བ་ཡོད་པར་ཐལ། དེས་འགོག་བདེན་ཐོབ་པའི་ཕྱིར། དེར་
ཐལ༑ རྒྱུན་ཞུགས་ཞུགས་པ་དང་ས་དང་པོ་བ་དཔེ་དོན་སྦྱར་ནས་བཤད་པའི་ཕྱིར་ན་
མ་ཁྱབ། ཡང་ཁོ་ན་རེ། རྒྱུན་ཞུགས་ཞུགས་པའི་རྒྱུད་ལ་སྤང་བ་ཡོད་པར་ཐལ། སོ་
སོ་སྐྱེ་བོའི་རྒྱུད་ལ་སྤངས་པ་ཡོད་པའི་ཕྱིར། མ་གྲུབ་ན། དེར་ཐལ། འདོད་ཉོན་སྤངས་
པའི་སོ་སྐྱེ་ཡོད་པའི་ཕྱིར། མ་གྲུབ་ན། དེར་ཐལ། འཇུག་པར། འདི་ནི་ཀུན་ཏུ་སྦྱོར་
བ་གསུམ་པོ་ཐམས་ཅད་སྤངས་པ་ཡིན། །ཞེས་བཤད་པའི་ཕྱིར་ན་མ་ཁྱབ། གཞན་
ཡང་༑ ས་དང་པོ་ཡིན་ན་ཟག་མེད་ཡིན་དགོས་པར་ཐལ། རང་འགྲེལ་ལས། བྱང་ཆུབ་
སེམས་དཔའ་རྣམས་ཀྱི་ཟག་པ་མེད་པའི་ཡེ་ཤེས་ཞེས་གསུངས་པའི་ཕྱིར་ཟེར་ན་མ་
ཁྱབ། འདོད་ན། ཐེག་ཆེན་མཐོང་ལམ་རྗེས་ཐོབ་ཡེ་ཤེས་ཆོས་ཅན། དེར་ཐལ། དེའི་
ཕྱིར། འདོད་ན། དེ་ཆོས་ཅན། དེ་མ་ཡིན་པར་ཐལ། ཟག་བཅས་ཀྱི་ཤེས་པ་ཡིན་པའི་
ཕྱིར། རྟགས་དེར་ཐལ། སྟོང་ཉིད་མངོན་སུམ་དུ་མ་རྟོགས་པའི་ཤེས་པ་ཡིན་པའི་ཕྱིར།
དེར་ཐལ། སློབ་པའི་རྗེས་ཐོབ་ཡེ་ཤེས་ཡིན་པའི་ཕྱིར། གཞན་ཡང་། བདེན་འཛིན་
ཆུང་ངུ་སྐོར་གསུམ་ཆོས་ཅན། ཁྱོད་ལ་ནང་གསེས་ཀྱིས་སྤང་དཀའ་སླའི་ཁྱད་པར་
མེད་པར་ཐལ། ས་བདུན་པའི་བར་ཆད་མེད་ལམ་ཐ་མ་དེས་དེ་གསུམ་ཅིག་ཅར་དུ་
སྤོང་བའི་ཕྱིར་ན་མ་ཁྱབ། བདེན་འཛིན་ཀུན་བཏགས་དང་། གང་ཟག་རང་རྐྱ་ཐུབ་པའི་
རྫས་ཡོད་དུ་འཛིན་པའི་བློ་ཀུན་བཏགས་གཉིས་ལ་སྤང་དཀའ་སླའི་ཁྱད་པར་མེད་
པར་ཐལ། ས་དང་པོའི་བར་ཆད་མེད་ལམ་དེས་དེ་གཉིས་ཅིག་ཅར་དུ་སྤོང་བའི་ཕྱིར།
ཁྱད་པར་དངོས་སུ་ཁས། འདོད་ན། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པ་དང་། གང་ཟག་གི་བདག་མེད་ཕྲ་མོ་གཉིས་ལ་རྟོགས་དཀའ་སླའི་ཁྱད་པར་མེད་
པར་ཐལ། འདོད་པའི་ཕྱིར། འདོད་ན། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་
པར་རྟོགས་པའི་གང་ཟག་ཡིན་ན་སྟོང་ཉིད་རྟོགས་པས་ཁྱབ་པར་ཐལ། འདོད་པའི་
ཕྱིར། འདོད་ན་སླ། ས་བདུན་པའི་བར་ཆད་མེད་ལམ་ཐ་མ་ཆོས་ཅན། རང་གི་ངོ་སྐལ་
གྱི་ཤེས་སྒྲིབ་ཀྱི་དངོས་གཉེན་བར་ཆད་མེད་ལམ་ཡིན་པར་ཐལ། བདེན་འཛིན་གྱི་ས་
བོན་གྱི་དངོས་གཉེན་བར་ཆད་མེད་ལམ་ཡིན་པའི་ཕྱིར་ན་མ་ཁྱབ། ཡང་དེ་ཆོས་ཅན།
བདེན་འཛིན་གྱི་བག་ཆགས་ཀྱི་དངོས་གཉེན་ཡིན་པར་ཐལ། བདེན་འཛིན་གྱི་ས་བོན་
གྱི་དངོས་གཉེན་ཡིན་པའི་ཕྱིར་ཟེར་ན་འགལ་ཁྱབ་ཡིན་ནོ། །གཞན་ཡང་། མ་དག་
ས་བདུན་གང་རུང་ཡིན་ན་ཉོན་སྒྲིབ་མ་སྤངས་པས་ཁྱབ་པར་ཐལ། དག་པ་ས་གསུམ་
གང་རུང་ཡིན་ན་ཉོན་སྒྲིབ་སྤངས་པའི་ཡེ་ཤེས་ཡིན་དགོས་པའི་ཕྱིར། དེར་ཐལ། ས་
བརྒྱད་པ་ཐོབ་པའི་གང་ཟག་ཡིན་ན་ཉོན་སྒྲིབ་སྤངས་པས་ཁྱབ་པའི་ཕྱིར། རྟགས་གྲུབ་
པར་ཐལ། རྩ་བར། ས་བརྒྱད་པ་ལ་དྲི་མ་དེ་དག་རྩ་བཅས་ཉེ་བར་ཞི་ཞེས་གསུངས་
པའི་ཕྱིར། གསུངས་ན་རྩ་བར་མ་ཁྱབ། གཞན་ཡང་། མཐོང་སྤང་གི་དངོས་གཉེན་
བར་ཆད་མེད་ལམ་དུ་གྱུར་པའི་ཉན་ཐོས་ཀྱི་མཐོང་ལམ་མེད་པར་ཐལ། དེ་མེད་པར་
ཁས་ལེན་པའི་དབུ་མ་པ་ཡོད་པའི་ཕྱིར། དེར་ཐལ། རྣལ་འབྱོར་སྤྱོད་པའི་དབུ་མ་རང་
རྒྱུད་པ་དེ་དེ་ཡིན་པའི་ཕྱིར་ན་ཐལ་འགྱུར་དང་པོ་ལ་མ་ཁྱབ། གཞན་ཡང་། རང་རྒྱལ་
དགྲ་བཅོམ་པས་སྤངས་པའི་ཤེས་སྒྲིབ་ཡོད་པར་ཐལ། དེ་ཡོད་པར་ཞལ་གྱིས་བཞེས་
པའི་དབུ་མ་པ་ཡོད་པའི་ཕྱིར་ན་མ་ཁྱབ། འདོད་མི་ནུས་ཏེ། གཟུགས་ཕྱི་རོལ་དོན་
དུ་འཛིན་པའི་རྟོག་པ་སྒྲིབ་པ་མ་ཡིན་པའི་ཕྱིར། རྟགས་དེར་ཐལ། གཟུགས་ཕྱི་རོལ་
དོན་དུ་གྲུབ་པའི་ཕྱིར། དེར་ཐལ། སྔོན་པོ་གཟུགས་འཛིན་དབང་ཤེས་ཀྱི་དམིགས་
རྐྱེན་མཚན་ཉིད་པར་འཇོག་ཚུལ་ཞིག་ཡོད་པའི་ཕྱིར། དེར་ཐལ། དེ་གཉིས་རྒྱུ་འབྲས་
སུ་འཇོག་པའི་རྣམ་གཞག་ཐུན་མོང་མ་ཡིན་པ་ཞིག་ཡོད་པའི་ཕྱིར། གཞན་ཡང་། ས་
བཅུ་པའི་མཉམ་གཞག་ཡེ་ཤེས་ལ་དམིགས་རྣམ་མི་འདྲ་བའི་ཁྱད་པར་རེ་རེ་ནས་



སེམས་བསྐྱེད་དང་བོའི་རྣམ་བཤད།
25
ཡོད་པར་ཐལ། དེ་ལ་འགོག་བདེན་མཐོང་ཚུལ་མི་འདྲ་བ་རེ་ཡོད་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། རྗེས་ཐོབ་ཀྱི་སྐབས་སུ་དེ་མི་འདྲ་བ་དྲན་ཚུལ་སོ་སོར་མེད་
པའི་ཕྱིར། དཔེར་ན། མཁའ་ལྡིང་གི་དབང་པོ་བཅུ་ནམ་མཁའ་ལ་འཕུར་བའི་ཚེ་འཕུར་
ཡུལ་གྱི་ནམ་མཁའ་མི་འདྲ་བ་དང་། འཕུར་བའི་རྗེས་མི་འདྲ་བ་མེད་པ་བཞིན་ཡིན་
པའི་ཕྱིར། རྟགས་མདོ་ལུང་གིས་གྲུབ། ཉན་ཐོས་འཕགས་པ་རང་རྒྱལ་ལམ་དུ་འཇུག་
པ་ཡོད་པར་ཐལ། མདོ་རྒྱན་དུ། ཉན་ཐོས་མ་ངེས་རྣམ་གཉིས་ཏེ། །ཞེས་གསུངས་
པའི་ཕྱིར་ན་མ་ཁྱབ། དེ་རང་རྒྱུད་པས་སྒྲ་ཇི་བཞིན་པར་ཁས་ལེན་ཀྱང་སྐབས་འདིར་
དེ་དང་མི་འདྲ་བའི་ཕྱིར། འོ་ན་བདེན་འཛིན་གྱིས་བཅིངས་པའི་གཞི་ཤེས་ཡོད་པར་
ཐལ༑ དེ་ཡོད་པར་འདོད་པའི་པཎྜི་ཏ་དང་དེ་ལྟར་བཤད་པའི་གཞུང་མང་པོ་ཡོད་པའི་
ཕྱིར། ཁྱབ་པ་ཁས། །
གཞན་རྒྱུད་ཟིལ་གྱིས་གནོན་པའི་ཡོན་ཏན།
གཉིས་པ་གཞན་རྒྱུད་ཟིལ་གྱིས་གནོན་པའི་ཡོན་ཏན་ལ་གཉིས། ས་འདིར་
ཉན་རང་རིགས་སྟོབས་གྱིས་ཟིལ་གྱིས་གནོན་པ་དང༌། ས་བདུན་པར་ཉན་རང་བློ་
སྟོབས་ཀྱིས་ཟིལ་གྱིས་གནོན་པའོ། །
དང་པོ་༼ས་འདིར་ཉན་རང་རིགས་སྟོབས་གྱིས་ཟིལ་གྱིས་གནོན་བ།༽ནི།
རྫོགས་པའི་བྱང་ཆུབ་སེམས་ལྟ་དང་བོ་ལ་གནས་ཀྱང་། །
ཐུབ་དབང་གསུང་སྐྱེས་དང་བཅས་རང་སངས་རྒྱས་རྣམས་ནི། །
བསོད་ནམས་དག་གི་དབང་གིས་ཕམ་བྱས་རྣམ་པར་འཕེལ། །
རྫོགས་པའི་བྱང་ཆུབ་ཞེས་སོགས་རྐང་པ་གསུམ་གསུངས། རྫོགས་པའི་
བྱང་ཆུབ་སེམས་ལྟ་ས་གཉིས་པ་སོགས་སུ་མ་ཟད། ས་དང་པོ་རབ་ཏུ་དགའ་བ་ལ་
གནས་པས་ཀྱང་ཆོས་ཅན། ཉན་རང་རིགས་སྟོབས་ཀྱིས་ཟིལ་གྱིས་གནོན་ཏེ་ཐུབ་



26
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
དབང་གི་གསུང་སྐྱེས་ཉན་ཐོས་རང་སངས་རྒྱས་རྣམས་ནི། བྱང་ཆུབ་ཀྱི་སེམས་དང་
སྙིང་རྗེའི་བསོད་ནམས་དག་གི་དབང་གིས་ཕམ་པའམ་ཟིལ་གྱིས་གནོན་པར་བྱས་པ་
སྟེ་དེ་དག་ལས་བསོད་ནམས་འཕེལ་བའི་ཕྱིར། །
གཉིས་པ་༼ས་བདུན་བར་ཉན་རང་བློ་སྟོབས་ཀྱིས་ཟིལ་གྱིས་གནོན་བ།༽ནི།
དེ་ནི་རིང་དུ་སོང་བར་བློ་ཡང་ལྷག་པར་འགྱུར། །
དེ་ནི་ཞེས་སོགས་རྐང་པ་གཅིག་གསུངས། ས་དང་པོ་བ་དེ་ནི་ཆོས་ཅན།
བདུན་པ་རིང་དུ་སོང་བར་སོན་པ་ན། ཀུན་རྫོབ་སེམས་བསྐྱེད་དུ་མ་ཟད་བློ་དོན་
དམ་སེམས་བསྐྱེད་ཀྱང་ལྷག་པར་འགྱུར་ཏེ། བྱ་རྫོགས་ཀྱི་སྐད་ཅིག་མའི་ཐུང་མཐའ་
གཅིག་གི་ཡུན་ལ་འགོག་པ་ལ་འཇུག་ལྡང་བྱེད་ཚུལ་གྱིས་དེ་ལྟར་ཡིན་པའི་ཕྱིར།
འགྲེལ་བའི་རིགས་པ་གསུམ་དང་ལུང་བདུན།
འདིའི་སྐབས་སུ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽ནི།
བྱམས་པའི་རྣམ་པར་ཐར་པའི་མདོ་ལས་མཁའ་ལྡིང་གི་ཕྲུ་གུའི་དཔེ་དང་། ས་བཅུ་
པའི་མདོ་ལས། རྒྱལ་པོའི་ཁྱེའུ་དཔེའི་མཚོན་ནས་བསྟན་པའི་ས་དང་པོ་བའི་རྒྱུད་ཀྱི་
ལྷག་བསམ་དག་པའི་སེམས་བསྐྱེད་ཀྱི་རིགས་ཀྱི་སྟོབས་ཀྱིས་ཉན་རང་ཟིལ་གྱིས་
གནོན་པར་བཤད་པའི་ཕྱིར། འདིའི་སྐབས་ཀྱི་ལྷག་པའི་བསམ་པ་ལྷག་བསམ་དག་
པའི་སེམས་བསྐྱེད་ལ་འཇོག་པ་ཤས་ཆེ་ཡང་རྗེ་དྲུང་ཤེས་རབ་དབང་པོས་སྙིང་རྗེ་
ཆེན་པོ་ལ་བྱེད་གསུངས། གང་ལྟར་ཡང་སེམས་བསྐྱེད་སྙིང་རྗེ་གཉིས་ཀ་ཉན་རང་
རིགས་སྟོབས་ཀྱིས་ཟིལ་གྱིས་གནོན་པ་ལ་སྦྱར་དུ་རུང་བར་མངོན་ནོ། །མདོ་ལས་
རྡོ་རྗེ་རིན་པོ་ཆེ་ཆག་ཀྱང་རིན་ཆེན་ཕལ་པ་ཟིལ་གྱིས་གནོན་པ་བཞིན་སེམས་བསྐྱེད་
སྤྱོད་པ་དང་བྲལ་ཡང་ཉན་རང་ཟིལ་གྱིས་གནོན་པར་གསུངས་པས་སོ་སྐྱེའི་སྐབས་
ལའང་རིགས་ཀྱིས་ཟིལ་གྱིས་གནོན་པ་ཡོད་ཀྱང་འདིར་དངོས་བསྟན་ལྷག་བསམ་



སེམས་བསྐྱེད་དང་པོའི་རྣམ་བཤད།
དག་པའི་སེམས་བསྐྱེད་ཀྱིས་ཟིལ་གྱིས་གནོན་པ་ལ་བྱེད་པས་ཁྱད་པར་ཤིན་ཏུ་ཆེ་
བ་ཤེས་པ་གལ་ཆེའོ། །འོ་ན་གང་ནས་ཉན་རང་བློ་སྟོབས་ཀྱིས་ཟིལ་གྱིས་གནོན་ཞེ་
ན་ཞེས་འབྲེལ་བཙལ་བས། ས་བདུན་པ་ནས་བློ་སྟོབས་ཀྱིས་ཟིལ་གྱིས་གནོན་པ་
འདིར་བཤད་པ་སྐབས་སུ་མ་བབས་པའི་སྐྱོན་མེད་པར་མ་ཟད་འབྲེལ་ཆེ་བ་ཡིན་ལ།
དེ་ཡང་ཐལ་འགྱུར་བའི་ལུགས་ལ་འཕགས་པ་ཡིན་ན། ཆོས་ཀྱི་བདག་མེད་མངོན་
སུམ་དུ་རྟོགས་པས་ཁྱབ་པར་བཞེད་པའི་གནད་ཀྱིས། ས་བདུན་པ་ནས་ཉན་རང་བློ་
སྟོབས་ཀྱིས་ཟིལ་གྱིས་གནོན་པ་དང་། ཉན་རང་འཕགས་པ་ལ་སྟོང་ཉིད་དང་ཆོས་
ཀྱི་བདག་མེད་ཕྲ་མོ་རྟོགས་པས་ཁྱབ་པ་ནི་འཇུག་འགྲེལ་ལས་བཤད་པའི་རིགས་པ་
གསུམ་དང་། ལུང་ཚན་པ་བདུན་གྱིས་སྒྲུབ་པར་བྱེད་པའི་ཕྱིར། །
དེ་ལ་རིགས་པ་གསུམ་ནི། བྱང་སེམས་ས་དང་པོ་བ་ཆོས་ཅན། ཉན་རང་
དགྲ་བཅོམ་བློ་སྟོབས་ཀྱིས་ཟིལ་གྱིས་གནོན་པར་ཐལ། ས་དང་པོ་བས་ཆོས་ཀྱི་
བདག་མེད་མངོན་སུམ་དུ་རྟོགས། ཉན་རང་དགྲ་བཅོམ་པ་ཆོས་ཀྱི་བདག་མེད་མངོན་
སུམ་དུ་རྟོགས་པའི་གང་ཟག་མ་ཡིན་པའི་ཕྱིར། རྟགས་དངོས་སྨྲ་བ་རྣམས་དང་།
རང་རྒྱུད་པས་ཞལ་གྱིས་བཞེས། དེས་འཇིག་རྟེན་ཆགས་བྲལ་རྣམས་བློས་ཟིལ་གྱིས་
གནོན་པ་བཞིན། འདོད་ན། མདོ་སྡེ་ས་བཅུ་པ་དང་འགལ། ཉན་རང་དགྲ་བཅོམ་ཆོས་
ཅན། ཁམས་གསུམ་གྱི་ཉོན་མོངས་ཕྲ་རྒྱས་མ་སྤངས་པར་ཐལ། སྟོང་ཉིད་མངོན་སུམ་
དུ་རྟོགས་པའི་བློ་རྒྱུད་ལྡན་མ་ཡིན་པའི་ཕྱིར། ཕྱི་རོལ་པའི་དྲང་སྲོང་བཞིན། རྟགས་
སྔར་བཞིན། ཉན་རང་དགྲ་བཅོམ་ཆོས་ཅན། གང་ཟག་གི་བདག་མེད་ཚད་མས་ངེས་
ཟིན་མ་ཡིན་པར་ཐལ། ཆོས་ཀྱི་བདག་མེད་ཚད་མས་མ་ངེས་ཤིང་དོན་གྱིས་ཆོས་
བདག་ཁས་ལེན་པའི་ཕྱིར། རྗེའི་དྲང་ངེས་རྣམ་འབྱེད་ལས། ཆོས་བདག་ཁས་ལེན་
ན་གང་ཟག་གི་བདག་མེད་རྟོགས་པ་འོང་ས་མེད་པས་འཇུག་འགྲེལ་ལས་ཀྱང་ཆོས་
ལ་བདག་ཏུ་འཛིན་པ་མི་འདོར་ན་གང་ཟག་གི་བདག་མེད་མི་རྟོགས་པར་གསུངས་
སོ༑ ༑ཞེས་གསུངས་པའི་ཕྱིར། ཐལ་བ་གསུམ་པོ་དེ་འདོད་པ་རྟགས་སུ་བཀོད་ནས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
མི་འདོད་པ་ཐལ་བར་འཕེན་པའོ། །ས་དྲུག་པ་མན་ཆད་དུ་ཉན་རང་བློ་སྟོབས་ཀྱིས་
ཟིལ་གྱིས་གནོན་མི་ནུས་ལ་ས་བདུན་པ་ནས་ནུས་པའི་དོན་དག་གང་ཞེ་ན། བདུན་
པ་མན་ཆད་འགོག་པ་ལ་འཇུག་ལྡང་བྱེད་ཚུལ་ཁྱད་པར་ཅན་བདུན་པ་ལྟ་བུ་མ་ཐོབ་
པའི་རྒྱུ་མཚན་གྱིས་ཡིན་པའི་ཕྱིར། དེ་ཡང་ས་དྲུག་པ་མན་ཆད་ཀྱི་སྤང་བྱ་སྤངས་
པའི་ཁྱད་པར་དུ་བྱས་པའི་འགོག་པ་ཞིག་ལྡང་འཇུག་བྱེད་ཡུལ་ལ་དགོས་པར་ཆེན་
པོ་ཤཱཀ་མཆོག་པའི་རྩོད་ལན་ལྟ་ངན་མུན་སེལ་ལས་བཤད་དོ། །སྤྱིར་མོས་སྤྱོད་ཀྱི་
སོ་སྐྱེ་ཡི་སྐབས་སུ་འཇུག་ལྡང་བྱེད་མི་དཀའ་ཡང་སེམས་དང་ཆོས་ཉིད་གཉིས་ཡུལ་
ཡུལ་ཅན་གནས་ཚུལ་མཐུན་ཚབ་ཤིན་ཏུ་མཐུན་པའི་གཉིས་སྣང་ནུབ་པའི་འཕགས་
པའི་སྐབས་སུ་དཀའ་བར་གསུངས་སོ། །འདིར་རང་གི་མཚན་ཉིད་ཀྱིས་གྲུབ་པའི་
ཆོས་ཤིག་ཡོད་པར་དམ་བཅའ་བའི་དམ་བཅའ་དེ་མ་དོར་བ་དེ་སྲིད་དུ་སྟོང་ཉིད་
རྟོགས་པ་མེད་པར་ཤེས་པ་ནི་རིགས་པ་འདི་དག་གི་གནད་མཐར་ཐུག་པའོ། །
འདིར་བདག་མེད་ཕྲ་མོ་གཉིས་ལས་སྔོན་དུ་གང་ཟག་གི་བདག་མེད་ཕྲ་མོ་
རྟོགས་ནས་དེ་རྗེས་ཆོས་ཀྱི་བདག་མེད་ཕྲ་མོ་རྟོགས་དགོས་པ་ནི། ལྷག་མཐོང་ཆུང་
བ་ལྟར་གཞིར་བཞག་ནས་གང་ཟག་གི་གདགས་གཞི་ཕུང་པོ་ནམ་བདེན་མེད་དུ་
རྟོགས་པའི་ཚེ་ན་ཆོས་ཀྱི་བདག་མེད་རྟོགས་པར་བཞེད་ལ། རྗེ་དྲུང་ཤེས་རབ་དབང་
པོས་ཆོས་ཀྱི་བདག་མེད་གང་རུང་ཞིག་རྟོགས་ཚེ་ཆོས་ཀྱི་བདག་མེད་པར་རྟོགས་
པ་འཇོག་དགོངས་ནས་སྔོན་ལ་ཆོས་ཀྱི་བདག་མེད་རྟོགས་པར་བཞེད་ལ། འདིར་ཞི་
བ་ལྷ་དང་ཟླ་བའི་ཞབས་གཉིས་དགོངས་པ་གཅིག་ཏུ་བཞེད་པས། སྤྱོད་འཇུག་གི་རྩོད་
ལན་གྱི་འགྲེལ་པ་རྣམས་སུ་འདིར་བཀོད་མཛད་པ་ལས་མདོར་བསྡུས་ཞིག་འགོད་ན།
དངོས་སྨྲ་བ་རྣམས་ན་རེ། ཉན་རང་དགྲ་བཅོམ་པ་རྣམས་ཆོས་ཅན། ཆོས་ཀྱི་བདག་
མེད་རྟོགས་མི་དགོས་པར་ཐལ། བདེན་བཞི་ཁྱད་ཆོས་བཅུ་དྲུག་མཐོང་བས་གྲོལ་བ་
ཐོབ་ནུས་པའི་ཕྱིར་ཟེར། ཞི་བ་ལྷས། དེ་མི་འཐད་པར་ཐལ། ཐེག་པ་གསུམ་གང་རུང་
གི་ངེས་ལེགས་ཐོབ་པ་ལ་སྟོང་ཉིད་ཕྲ་མོ་རྟོགས་དགོས་པའི་ཕྱིར། མངོན་པ་གཉིས་



སེམས་བསྐྱེད་དང་བོའི་རྣམ་བཤད།
ནས་བཤད་པའི་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་མཐོང་ཟིན་གོམས་
པ་ལས་གྲོལ་བ་ཐོབ་ན། དེའི་དེ་མ་ཐག་ཏུ་དགྲ་བཅོམ་པ་དངོས་གནས་པ་ཐོབ་པར་
ཐལ༑ དམ་བཅའ་དེ་འཐད་པའི་ཕྱིར། འདོད་ན། སྲེད་པ་ལ་གང་ཟག་རང་རྐྱ་ཐུབ་པའི་
རྫས་ཡོད་དུ་འཛིན་པས་དངོས་སུ་དྲངས་པའི་སྲེད་པ་དང་། བདེན་འཛིན་ཕྲ་མོས་
དངོས་སུ་དྲངས་པའི་སྲེད་པ་གཉིས་ཡོད་པར་ཐལ། མ་རིག་པ་ལ་ཉོན་མོངས་ཅན་
ཡིན་མིན་གཉིས་ཡོད་པའི་ཕྱིར། རྟགས་ཁས། འདོད་ན་སྲེད་པ་སྔ་ཕྱི་ཅི་རིགས་ཡོད་
པ་དེ་སྲིད་དུ་ཉོན་མོངས་སྐྱེ་བས་འཕེན་བྱེད་ཀྱི་ལས་བསགས་པར་ངེས་པས། མངོན་
པ་གཉིས་ནས་བཤད་པའི་དགྲ་བཅོམ་དེ་ཡང་དགྲ་བཅོམ་དངོས་གནས་པ་མིན་པར་
ཐལ༑ དེ་ཡང་སྲིད་ཕྱི་མ་སྐྱེ་བ་ལེན་པ་ཡོད་པའི་ཕྱིར། མ་གྲུབ་ན། འཕགས་པ་བསམ་
གཏན་དཔེ་འཁྱུད་ཀྱི་མདོ་ལས། དེ་འདི་སྙམ་དུ་བདག་སྡུག་བསྔལ་ཐམས་ཅད་ལས་
གྲོལ་བར་འགྱུར་ཏེ། ཡང་སྲིད་ཀྱི་བྱ་བ་ཅི་ཡང་མེད་ཅིང་། བདག་ནི་དགྲ་བཅོམ་པར་
འགྱུར་རོ། །ཞེས་བྱ་བར་བདག་ཉིད་ཤེས་སོ། །དེ་འཆི་བའི་དུས་བྱེད་པའི་ཚེ་བདག་
ཉིད་སྐྱེ་བར་མཐོང་བས། ཞེས་གསུངས་སོ། །བསྟན་པའི་རྩ་བ་དོན་དམ་པའི་དགེ་
སློང་དགྲ་བཅོམ་པ་བཞག་ཏུ་མེད་པར་ཐལ། ཆོས་ཀྱི་བདག་མེད་མ་རྟོགས་པའི་དགྲ་
བཅོམ་ཡོད་པའི་ཕྱིར། རྟགས་དངོས་སྨྲ་བས་ཁས་བླངས། རང་ལུགས་ཀྱི་སྲེད་པ་
ལྡོག་ཚུལ་ཇི་ལྟར་ཡིན་ཞེ་ན། དེ་ཡོད་དེ་སྲེད་པའི་འཁོར་གསུམ་རང་བཞིན་མེད་
པར་རྟོགས་པའི་ལྟ་བ་གོམས་པར་བྱས་པས་སྲེད་པ་སྤོང་བ་ཡིན་པའི་ཕྱིར། དེས་
ན་གནས་ལུགས་ཕྲ་མོ་རྟོགས་ཟིན་གོམས་པར་བྱས་ནས་ཐར་པ་དང་ཐམས་ཅད་
མཁྱེན་པའི་གོ་འཕང་ཐོབ་པ་ཡིན་པའི་ཕྱིར། སྟོང་ཉིད་ལ་ཞི་སྒོ་གཉིས་སུ་མེད་པ་
ཞེས་གསུངས་པའི་ཕྱིར། དེས་ན་འདིར་མངོན་པ་གཉིས་ནས་བཤད་པའི་དགྲ་བཅོམ་
དགྲ་བཅོམ་མ་ཡིན་པར་ཐལ། དེ་གཉིས་ནས་བཤད་པའི་འགོག་བདེན་འགོག་བདེན་
མ་ཡིན་པའི་ཕྱིར། དེ་གཉིས་ནས་བཤད་པའི་འགོག་བདེན་འགོག་བདེན་མིན་ཀྱང་
འགོག་བདེན་རགས་པ་ཙམ་ཡིན།



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ལུགས་འདིར་བདེན་བཞི་ལ་སྒྲས་བརྗོད་རིགས་ཀྱི་སྒོ་ནས་དབྱེ་བ་ཕྲ་རགས་
གཉིས་གཉིས་ཡོད་དེ། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཇིག་
ལྟས་བསྐྱེད་པའི་ཟག་བཅས་ཉེར་ལེན་གྱི་ཕུང་པོ་དེ་སྡུག་བདེན་རགས་པ། གང་ཟག་
རང་གི་མཚན་ཉིད་ཀྱིས་གྲུབ་པར་འཛིན་པའི་འཇིག་ལྟས་བསྐྱེད་པའི་ཟག་བཅས་
ཉེར་ལེན་གྱི་ཕུང་པོ་དེ་སྡུག་བདེན་ཕྲ་མོ། གང་ཟག་རང་རྐྱ་ཐུབ་པའི་རྫས་ཡོད་དུ་
འཛིན་པའི་བདག་འཛིན་རགས་པ་མཚུངས་ལྡན་དང་བཅས་པ་དང་དེས་དངོས་སུ་
དྲངས་པའི་དུག་གསུམ་མངོན་འགྱུར་བ་རྣམས་ཀུན་འབྱུང་རགས་པ། རང་མཚན་
གྱིས་གྲུབ་པར་འཛིན་པའི་བློ་དང་དེས་དངོས་སུ་བསྐྱེད་པའི་ཉོན་མོངས་རྣམས་ཀུན་
འབྱུང་ཕྲ་བ། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་མངོན་སུམ་དུ་རྟོགས་
ཟིན་གོམས་པར་བྱས་པས་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཛིན་
པ་མངོན་གྱུར་པ་རེ་ཞིག་སྤངས་པ་དེ་རགས་པའི་འགོག་བདེན། སྟོང་ཉིད་རྟོགས་
པའི་སྟོབས་ཀྱིས་རང་རྒྱུད་ལྡན་གྱི་གང་ཟག་གི་རྒྱུད་ཀྱི་སེམས་ཀྱི་ཆོས་ཉིད། སྤང་བྱ་
ཉོན་མོངས་ཅི་རིགས་བྲལ་བའི་འགོག་བདེན་དེ་ཕྲ་བའི་འགོག་བདེན། གང་ཟག་རང་
རྐྱ་ཐུབ་པའི་རྫས་ཡོད་ཀྱིས་སྟོང་པ་མངོན་སུམ་དུ་རྟོགས་པའི་སོ་སྐྱེའི་ལམ་འགའ་
ཞིག་རགས་པའི་ལམ་བདེན། སྟོང་ཉིད་མངོན་སུམ་དུ་རྟོགས་པའི་འཕགས་རྒྱུད་ཀྱི་
ལམ་དང་། དེས་ཟིན་པའི་འཕགས་ལམ་རྣམས་ཕྲ་བའི་ལམ་བདེན་དུ་འཇོག་དགོས་
པའི་ཕྱིར། རགས་པའི་མི་རྟག་སོགས་རྟོགས་ཟིན་གོམས་པར་བྱས་པས་གྲོལ་བ་
ཐོབ་མི་ནུས་ལ། ཕྲ་བའི་མི་རྟག་སོགས་བཅུ་དྲུག་གི་ནང་ཚན་གྱི་བདག་མེད་ཕྲ་མོ་
རྟོགས་ཟིན་གོམས་པར་བྱས་པས་གྲོལ་བ་ཐོབ་ནུས་པར་གོ་བ་འདི་ཤིན་ཏུ་གནད་ཆེ་
ཤིང་རྩོད་ལན་གྱི་དོན་མཐར་ཐུག་པའོ། །
གཉིས་པ་མཐའ་དཔྱད་པ་ལ། མཁས་པ་དག་ན་རེ། ས་བདུན་པར་ཉན་རང་
བློའི་སྟོབས་ཀྱིས་ཟིལ་གྱིས་གནོན་ནུས་པར་ཐལ། དེ་རྫོགས་པའི་བྱང་ཆུབ་དང་ཉེ་
བའི་ཕྱིར་ཟེར་ན། འོ་ན་ས་དྲུག་པ་ཆོས་ཅན། དེར་ཐལ། དེའི་ཕྱིར། རྫོགས་པའི་སངས་



སེམས་བསྐྱེད་དང་པོའི་རྣམ་བཤད།
རྒྱས་ཆོས་ལ་མངོན་ཕྱོགས་ཤིང་། །གསུངས་པའི་ཕྱིར། གཞན་ཡང་། ས་བདུན་པར་
ཉན་རང་བློའི་སྟོབས་ཀྱིས་ཟིལ་གྱིས་གནོན་ནུས་པར་ཐལ། དེས་ཏིང་ངེ་འཛིན་ལ་
ཐོད་རྒལ་དུ་སྙོམས་པར་འཇུག་ནུས་པའི་ཕྱིར་ཟེར་ན་དེ་མི་འཐད་པར་ཐལ། དེ་ལྟར་
ནུས་པའི་ཕྱིར་མི་འོང་ཡོད་པའི་ཕྱིར། རྟགས་སླ། བྱང་སེམས་མོས་སྤྱོད་ཀྱི་ས་ལ་
གནས་པ་ལ་ཆོས་ཉིད་མངོན་སུམ་དུ་རྟོགས་པ་མེད་པར་ཐལ། མོས་སྤྱོད་ཀྱི་གནས་
སྐབས་དེ་ཁོ་ན་ཉིད་ལ་གཉིས་སྣང་མ་ནུབ་པར་བཤད་ཚུལ་ཞིག་ཡོད་པའི་ཕྱིར་ན་མ་
ཁྱབ། འདོད་ན། ཉན་ཐོས་ཀྱི་དགྲ་བཅོམ་རྟོགས་པ་སྔོན་སོང་གི་བྱང་སེམས་ཚོགས་
ལམ་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། གང་
ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གོམས་པར་བྱས་པས་དགྲ་བཅོམ་ཐོབ་
པར་གསུངས་པའི་མདོ་རྣམས་དྲང་དོན་དགོངས་པ་ཅན་ཡིན་ཏེ། དཔེར་ན་གཟུང་
འཛིན་རྫས་གཞན་གྱིས་སྟོང་པ་རྟོགས་ཟིན་གོམས་པར་བྱས་པས་ཐེག་ཆེན་གྱི་ལམ་
ཕྱི་མ་གསུམ་བགྲོད་པར་གསུངས་པ་དྲང་དོན་དགོངས་པ་ཅན་དུ་འགྲེལ་བ་བཞིན་ནོ་
བྱས་པ་ལ། ཁོ་ན་རེ། སྟོང་ཉིད་མ་རྟོགས་པའི་སྦྱོར་ལམ་པ་ཡོད་པར་ཐལ། སེམས་
ཙམ་པར་གྱུར་པའི་སྦྱོར་ལམ་པ་ཡོད་པའི་ཕྱིར། དེར་ཐལ། ལམ་ཕྱི་མ་གསུམ་བགྲོད་
པར་གསུངས་པ་དྲང་དོན་དགོངས་པ་ཅན་དུ་གསུངས་པའི་ཕྱིར་ན་མ་ཁྱབ། ཐེག་ཆེན་
དུ་མ་ཟད་ཐེག་དམན་སྦྱོར་ལམ་ཐོབ་པ་ལ་ཡང་སེམས་ཙམ་པའི་གྲུབ་མཐའ་བཏང་
དགོས་པའི་ཕྱིར། དེར་ཐལ། སྦྱོར་ལམ་ཐོབ་པ་ལ་སྟོང་ཉིད་རྟོགས་དགོས་པའི་ཕྱིར།
མ་གྲུབ་ན་དེར་ཐལ། སྦྱོར་ལམ་ཐོབ་པ་ལ་སྟོང་ཉིད་ལ་དམིགས་པའི་སྒོམ་བྱུང་ཐོབ་
དགོས་པའི་ཕྱིར། རྟགས་སླ། གཞན་ཡང་། སྦྱོར་ལམ་པར་གྱུར་པའི་ཉན་ཐོས་སྡེ་པ་
ཡོད་པར་ཐལ། ཇོ་བོ་རྗེའི་མཁན་པོར་གྱུར་པའི་བྱེ་བྲག་སྨྲ་བ་སྦྱོར་ལམ་པ་ཞིག་ཡོད་
པའི་ཕྱིར། དེར་ཐལ། དེར་གྱུར་པའི་བྱེ་བྲག་སྨྲ་བའི་སྡེ་པའི་དགེ་སློང་ཡོད་པའི་ཕྱིར་
ན་མ་ཁྱབ། སྟོན་པ་སངས་རྒྱས་ཆོས་ཅན། ཕལ་ཆེན་སྡེ་པ་ཡིན་པར་ཐལ། ཕལ་ཆེན་
སྡེ་པའི་དགེ་སློང་ཡིན་པའི་ཕྱིར་ཁྱབ་པ་ཁས། འདོད་མི་ནུས་ཏེ། དབུ་མ་ཐལ་འགྱུར་



32
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
པ་ཡིན་པའི་ཕྱིར། གཞན་ཡང་། གཟུགས་བརྙན་གྱི་མཐུན་དཔེ་དང་རྟེན་འབྲེལ་གྱི་
གཏན་ཚིགས་ཀྱིས་གང་ཟག་བདེན་མེད་དུ་སྒྲུབ་པ་སྐབས་སུ་བབས་པའི་ཕྱི་རྒོལ་
རྒྱུད་སྨིན་པ་ཡང་དག་ཆོས་ཅན། ཆོས་ཀྱི་བདག་མེད་རྟོགས་པའི་གང་ཟག་ཡིན་པར་
ཐལ༑ དེས་རྟོགས་པའི་ཆོས་ཀྱི་བདག་མེད་ཕྲ་མོ་ཞིག་ཡོད་པའི་ཕྱིར་ན་མ་ཁྱབ། དེར་
ཐལ༑ རྟེན་འབྲེལ་བདེན་སྟོང་དེ་དེ་ཡིན་པའི་ཕྱིར། དེར་ཐལ། དེ་འདྲའི་གང་ཟག་ལ་
རྟེན་འབྲེལ་བདེན་སྟོང་དུ་ཚད་མས་ངེས་ནས་གང་ཟག་བདེན་སྟོང་ལ་ཤེས་འདོད་
ཞུགས་པ་ཞིག་དགོས་པའི་ཕྱིར། རྩ་བར་འདོད་མི་ནུས་པར་ཐལ། གང་ཟག་གི་
བདག་མེད་ཕྲ་མོ་རྟོགས་ཁ་མའི་གང་ཟག་ཡིན་པའི་ཕྱིར། རྟགས་སླ། གཞན་ཡང་།
གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་བདག་མེད་རགས་པ་ཆོས་ཅན།
ཁྱོད་རྟོགས་ཟིན་གོམས་པར་བྱས་པའི་ཐར་ལམ་དེས་གྲོལ་བ་ཐོབ་ནུས་པར་ཐལ། དེ་
འདྲའི་ལམ་དེ་ལམ་ཞུགས་ཀྱི་མངོན་རྟོགས་ཡིན་པའི་ཕྱིར་ན་མ་ཁྱབ་སྟེ། ལམ་གཙོ་
ལས༑ ངེས་འབྱུང་བྱང་སེམས་ལ་གོམས་བྱས་ཀྱང་། །སྲིད་པའི་རྩ་བ་གཅོད་པར་མི་
ནུས་པས། །ཞེས་དང་། ཏིང་འཛིན་རྒྱལ་པོ་ལས། རྒྱུ་གཞན་གང་ཡིན་དེས་ནི་ཞིར་
མི་འགྱུར། །ཞེས་གསུངས་པའི་ཕྱིར། གཞན་ཡང་། མངོན་པ་གཉིས་ནས་བཤད་པའི་
འགོག་བདེན་ཆོས་ཅན། འགོག་བདེན་ཡིན་པར་ཐལ། འགོག་བདེན་རགས་པ་ཡིན་
པའི་ཕྱིར་ན་མ་ཁྱབ། བདག་མེད་རགས་པ་མངོན་སུམ་དུ་རྟོགས་པའི་སོ་སྐྱེའི་ལམ་
ཆོས་ཅན། ལམ་བདེན་ཡིན་པར་ཐལ། རགས་པའི་ལམ་བདེན་ཡིན་པའི་ཕྱིར། ཁྱབ་
པ་ཁས། འདོད་མི་ནུས་ཏེ། འཕགས་རྒྱུད་ཀྱི་མཁྱེན་པ་མ་ཡིན་པའི་ཕྱིར། དེར་ཐལ།
སོ་སྐྱེའི་ཤེས་པ་ཡིན་པའི་ཕྱིར། ཁ་ཅིག ཐེག་དམན་དགྲ་བཅོམ་ཆོས་ཅན། དགྲ་
བཅོམ་མ་ཡིན་པར་ཐལ། མངོན་པ་གཉིས་ནས་བཤད་པའི་དགྲ་བཅོམ་དགྲ་བཅོམ་
མ་ཡིན་པའི་ཕྱིར་ན་མ་ཁྱབ། འདོད་ན་དེ་ཡིན་པར་ཐལ། ཐེག་དམན་དགྲ་བཅོམ་དགྲ་
བཅོམ་མ་ཡིན་པར་སྨྲས་ན་སྐུར་འདེབས་སུ་གྱུར་པའི་ཕྱིར། དེ་ལྟར་སྨྲ་བ་པོ་འཇུག་
སྡོམ་དང་ལྡན་ན་བྱང་སེམས་ཀྱི་རྩ་ལྟུང་འབྱུང་བའི་ཕྱིར། སློབ་པའི་ཐེག་པས་ཆགས་



སེམས་བསྐྱེད་དང་བོའི་རྣམ་བཤད།
ལ་སོགས། ། སྤོང་བར་འགྱུར་བ་མིན་ཞེས་འཛིན། །ཞེས་གསུངས་པའི་ཕྱིར།
རང་ལུགས་ལ་ལུང་བདུན་གྱིས་སྒྲུབ་པ་ནི། ལྷག་པའི་བསམ་པ་བརྟན་པས་
ཞུས་པའི་མདོ། འཕགས་པ་བསམ་གཏན་དཔེ་འཁྱུད་ཀྱི་མདོ། རྡོ་རྗེ་གཅོད་པའི་མདོ།
རིན་ཆེན་ཕྲེང་བ། ཉན་ཐོས་ལ་བསྟན་པའི་མདོ། རིགས་པ་དྲུག་ཅུ་པའི་འགྲེལ་པར་
དྲངས་པའི་ཐེག་དམན་གྱི་མདོ། ལུང་ཕྲན་ཚེགས་ཀྱི་ཀ་ཏྱཱ་ན་ལ་གདམས་པའི་མདོ་
རྣམས་ཀྱིས་གྲུབ་པའི་ཕྱིར། འདིར་ལུང་རྣམས་ཡི་གེ་མང་བས་འཇིགས་ནས་མ་
བཀོད་དོ། །བྱས་པ་ལ། ཁོ་ན་རེ། ཇི་སྲིད་ཕུང་པོ་འཛིན་ཡོད་པ། །སོགས་རིན་ཆེན་
ཕྲེང་བའི་ལུང་གི་ཕྱོགས་སྔ་ཉན་ཐོས་སྡེ་པ་ཡིན་པར་ཐལ། གཅིག་པ་དེའི་ཕྱིར་བཟོད་
པ་གྱིས། །ཞེས་པའི་ཕྱོགས་སྔ་སྨྲ་བ་པོ་ཉན་ཐོས་སྡེ་པ་ཡིན་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། དངོས་སྨྲ་བ་དང་རང་རྒྱུད་པ་རྣམས་དེའི་ཕྱོགས་སྔ་སྨྲ་བ་
པོ་ཡིན་པའི་ཕྱིར། རིན་ཆེན་ཕྲེང་བའི་ལུང་དོན་ཕུང་པོ་རང་གི་མཚན་ཉིད་ཀྱིས་གྲུབ་
པར་དམ་བཅའ་བ་པོའི་གང་ཟག་ཡིན་ན། གང་ཟག་གི་བདག་མེད་མ་རྟོགས་པས་
ཁྱབ་པའི་དོན་ཡིན་བྱས་པ་ལ་ཁོ་ན་རེ། གང་ཟག་གི་བདག་མེད་གསར་དུ་རྟོགས་མ་
ཐག་པའི་གང་ཟག་ཆོས་ཅན། ཆོས་ཀྱི་བདག་མེད་རྟོགས་པའི་གང་ཟག་ཡིན་པར་
ཐལ༑ ཁྱོད་ཀྱིས་ཆོས་ཀྱི་བདག་ཡོད་པར་གྲུབ་མཐས་དམ་མི་འཆའ་བའི་ཕྱིར་ན་མ་
ཁྱབ། གང་ཟག་གི་བདག་མེད་རྟོགས་ན་ཆོས་ཀྱི་བདག་མེད་རྟོགས་པས་ཁྱབ་པར་
ཐལ༑ གང་ཟག་གི་བདག་མེད་མངོན་སུམ་དུ་རྟོགས་ན་ཆོས་ཀྱི་བདག་མེད་མངོན་
སུམ་དུ་རྟོགས་པས་ཁྱབ་པའི་ཕྱིར་ན་འདིར་མ་ཁྱབ།
༼མ་དཔེ་ནང་། གསུམ་པ་ལ་བཞི། ས་དང་བོ་ལ་གནས་པའི་སྦྱིན་བ་བཤད་པ། རྟེན་དམན་པ་
རྣམས་ཀྱི་སྦྱིན་བ་བཤད་པ། བྱང་ཆུབ་སེམས་དཔའ་རྣམས་ཀྱི་སྦྱིན་བ་བཤད་བ། སྦྱིན་པའི་བར་བྱིན་གྱི་
དབྱེ་བ་བསྟན་པའོ། །དང་བོ་༼ས་དང་པོ་ལ་གནས་བའི་སྤྲིན་པ་བཤད་པ།༽ནི། ཞེས་པ་ཆད་དམ་སྙམ།༽
གསུམ་པ་༼ས་དང་བོར་ལྷག་པའི་ཡོན་ཏན་གཞན་བསྟན་པ།༽ ལ་བཞི། ས་དང་པོ་ལ་གནས་
པའི་སྦྱིན་པ་བཤད་པ། རྟེན་དམན་པ་རྣམས་ཀྱི་སྦྱིན་པ་བཤད་པ། བྱང་ཆུབ་སེམས་



34
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
དཔའ་རྣམས་ཀྱི་སྦྱིན་པ་བཤད་པ། སྦྱིན་པའི་ཕར་ཕྱིན་གྱི་དབྱེ་བ་བསྟན་པའོ། །དང་
པོ་༼ས་དང་བོ་ལ་གནས་བའི་སྦྱིན་པ་བཤད་པ།༽ནི།
དེ་ཚེ་དེ་ལ་རྫོགས་སངས་བྱང་ཆུབ་རྒྱུ། །
དང་པོ་སྦྱིན་པ་ཉིད་ནི་ལྷག་པར་འགྱུར། །
རང་ཤ་སྟེར་ལའང་གུས་པར་བྱས་པ་ཡིས། །
སྣང་དུ་མི་རུང་དཔོག་པའི་རྒྱུར་ཡང་འགྱུར། །
ཞེས་གསུངས། །
གཉིས་པ་རྟེན་དམན་པ་རྣམས་ཀྱི་སྦྱིན་པ་བཤད་པ་ལ་གཉིས། སྦྱིན་པས་
སྲིད་པའི་བདེ་བ་ཐོབ་པར་བཤད། མྱང་འདས་ཀྱི་བདེ་བ་ཐོབ་པར་བཤད་པའོ། །
དང་པོ་༼སྦྱིན་བས་སྲིད་བའི་བདེ་བ་ཐོབ་པར་བཤད།༽ནི།
སྐྱེ་བོ་འདི་ཀུན་བདེ་བ་མངོན་འདོད་ཅིང་། །
མི་རྣམས་བདེ་བའང་ལོངས་སྤྱོད་མེད་མིན་ལ། །
ལོངས་སྤྱོད་ཀྱང་ནི་སྦྱིན་ལས་འབྱུང་མཁྱེན་ནས། །
ཐུབ་པས་དང་པོར་སྦྱིན་པའི་གཏམ་མཛད་དོ། །
སྙིང་རྗེ་དམན་ཞིང་ཤིན་ཏུ་རྩུབ་སེམས་ཅན། །
རང་དོན་ལྷུར་ལེན་ཉིད་དུ་འགྱུར་བ་གང་། །
དེ་དག་གི་ཡང་འདོད་པའི་ལོངས་སྤྱོད་རྣམས། །
སྡུག་བསྔལ་ཉེར་ཞིའི་རྒྱུར་གྱུར་སྦྱིན་ལས་འབྱུང་། །
སྐྱེ་བོ་འདི་ཀུན་སོགས་ཤོ་ལོ་ཀ་གཉིས་གསུངས། ཤེས་བྱ་ཆོས་ཅན། ཐུབ་
པས་ཕྱིན་དྲུག་གི་ཉམས་ལེན་རིམ་ཅན་དུ་གསུངས་པ་ལས་དང་པོ་སྦྱིན་པའི་གཏམ་
མཛད་པའི་རྒྱུ་མཚན་ཡོད་དེ། མི་སོགས་སྐྱེ་བོ་འདི་ཀུན་བཀྲེས་སྐོམ་སོགས་སེལ་
བའི་བདེ་བ་མངོན་པར་འདོད་ཅིང་། མི་རྣམས་ཀྱི་བདེ་བ་དེ་ཡང་བཟའ་བཏུང་སོགས་
ལོངས་སྤྱོད་མེད་པར་འབྱུང་བ་མ་ཡིན་ལ། ལོངས་སྤྱོད་དེ་རྣམས་ཀྱང་ནི་སྔོན་སྦྱིན་



སེམས་བསྐྱེད་དང་བོའི་རྣམ་བཤད།
པ་བཏང་བ་ལས་འབྱུང་བར་མཁྱེན་ནས་ཐབས་དེས་གྲུབ་སླ་བའི་ཕྱིར། ལོངས་སྤྱོད་
འབྱུང་བ་གཏོང་བ་པོ་ཚུལ་དང་མཐུན་པ་དགོས་སམ་ཞེ་ན་མི་དགོས་ཏེ། སྙིང་རྗེ་ཤིན་
ཏུ་དམན་ཞིང་ཤིན་ཏུ་རྩུབ་པའི་སེམས་དང་ལྡན་པ་ཅན། རང་དོན་མངོན་མཐོ་ཙམ་
ལྷུར་ལེན་པ་ཉིད་དུ་གྱུར་པ་གང་ཡིན་པ་དེ་དག་གི་སྟེ་དེ་དག་ལ་ཡང་བཀྲེས་སྐོམ་གྱི་
སྡུག་བསྔལ་ཉེ་བར་ཞི་བའི་རྒྱུར་གྱུར་པའི་ལོངས་སྤྱོད་སྦྱིན་པ་བཏང་བ་ལས་འབྱུང་
བའི་ཕྱིར།
གཉིས་པ་༼མྱང་འདས་ཀྱི་བདེ་བ་ཐོབ་པར་བཤད་བ།༽ནི། །
འདི་ཡང་སྦྱིན་པའི་སྐབས་ཀྱི་ནམ་ཞིག་ཚེ། །
འཕགས་པའི་སྐྱེ་བོ་དང་འཕྲད་མྱུར་དུ་འཐོབ། །
དེ་ནས་སྲིད་རྒྱུན་ཡང་དག་བཅད་བྱས་ཏེ། །
དེ་ཡི་རྒྱུ་ཅན་ཞི་བར་འགྲོ་བར་འགྱུར། །
འདི་ཡང་སོགས་རྐང་པ་བཞི་འབྱུང་། ཤེས་བྱ་ཆོས་ཅན། དེར་མ་ཟད། སྔར་
བཤད་པའི་རྟེན་དམན་པ་འདི་ཡང་སྦྱིན་པ་བཏང་བའི་སྐབས་ཀྱི་དུས་ནམ་ཞིག་གི་
ཚེ༑ སློང་བ་པོ་འཕགས་པའི་སྐྱེ་བོ་དང་འཕྲད་པ་མྱུར་དུ་ཐོབ་ཅིང་དེ་ནས་དེས་ཆོས་
བསྟན་པ་ཉམས་སུ་བླངས་པས་སྲིད་པའི་རྒྱུན་ཡང་དག་བཅད་པར་བྱས་ཏེ། འཕགས་
པ་དང་འཕྲད་པ་དེའི་རྒྱུ་ཅན་དེ་དག་གིས་ཞི་བ་ཉན་རང་གི་མྱང་འདས་སུ་འགྲོ་བར་
འགྱུར་བའི་ཕྱིར། །
གསུམ་པ་༼བྱང་ཆུབ་སེམས་དཔའ་རྣམས་ཀྱི་སྦྱིན་བ་བཤད་བ།༽བྱང་སེམས་ཀྱི་སྦྱིན་
པ་བཤད་པ་ལ་བཞི། དེའི་ཕན་ཡོན་ཐུན་མོང་མ་ཡིན་པ་བཤད་པ། རྟེན་གཉིས་ཀ་ལ་
སྦྱིན་པའི་གཏམ་གཙོ་བོར་བསྟན་པ། དེའི་ཚེ་དགའ་བ་ཇི་ལྟར་ཐོབ་པ། ལུས་སྦྱིན་པ་
ལ་སྡུག་བསྔལ་ཡོད་མེད་བསྟན་པའོ། །
དང་པོ་༼དེའི་ཕན་ཡོན་ཐུན་མོང་མ་ཡིན་བ་བཤད་བ།༽ནི།
འགྲོ་ལ་ཕན་པར་དམ་བཅས་ཡིད་ཅན་རྣམས། །



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
སྦྱིན་པས་རིང་བོར་མི་ཐོགས་དགའ་བ་འཐོབ། །
འགྲོ་ལ་ཕན་པར་སོགས་རྐང་པ་གཉིས་བྱུང་། བྱང་སེམས་རྣམས་ཆོས་ཅན།
སྦྱིན་པས་རིང་པོ་མི་ཐོགས་པར་ཕ་རོལ་པོའི་ཡིད་ཚིམ་པ་ན་སྦྱིན་འབྲས་དགའ་བ་
མཆོག་ཏུ་ཐོབ་པ་ཡིན་ཏེ། ཁྱོད་འགྲོ་བ་ལ་འཕྲལ་དང་ཡུན་དུ་ཕན་བདེ་སྒྲུབ་པར་དམ་
བཅའ་བའི་ཡིད་ཅན་ཡིན་པའི་ཕྱིར། །
གཉིས་པ་༼རྟེན་གཉིས་ཀ་ལ་སྦྱིན་བའི་གཏམ་གཙོ་བོར་བསྟན་པ།༽ནི།
གང་ཕྱིར་བརྩེ་བདག་བརྩེ་བདག་མ་ཡིན་པ། །
དེའི་ཕྱིར་སྦྱིན་པའི་གཏམ་ཉིད་གཙོ་བོ་ཡིན། །
གང་ཕྱིར་བརྩེ་བདག་སོགས་རྐང་པ་གཉིས་བྱུང་། ཤེས་བྱ་ཆོས་ཅན། རྟེན་
གཉིས་ཀ་ལ་སྦྱིན་པའི་གཏམ་གཙོ་བོར་གལ་ཆེ་སྟེ། རྒྱུ་མཚན་གང་གི་ཕྱིར་ན་བརྩེ་
བའི་བདག་ཉིད་བྱང་སེམས་དང་བརྩེ་བའི་བདག་ཉིད་མ་ཡིན་པ་དེ་ལས་གཞན་པའི་
སྐྱེ་བོ་གཉིས་ཀའི་མངོན་མཐོ་ངེས་ལེགས་ཀྱི་བདེ་བ་སྦྱིན་པས་འདྲེན་པའི་ཕྱིར།
གསུམ་པ་༼དེའི་ཚེ་དགའ་བ་ཇི་ལྟར་ཐོབ་པ་༽ནི།
ཇི་ལྟར་བྱིན་ཅིག་ཅེས་སྒྲ་ཐོས་བསམས་ལས། །
རྒྱལ་སྲས་བདེ་འབྱུང་དེ་ལྟར་ཐུབ་རྣམས་ལ། །
ཞི་བར་ཞུགས་པས་བདེ་བ་བྱེད་མིན་ན། །
ཐམས་ཅད་བཏང་བས་ལྟ་ཞིག་སྨོས་ཅི་དགོས། །
ཇི་ལྟར་བྱིན་ཅིག་སོགས་རྐང་པ་བཞི་བྱུང་། ཤེས་བྱ་ཆོས་ཅན། ལུས་ལོངས་
སྤྱོད་ཐམས་ཅད་བཏང་བས་སློང་བ་པོ་ཡིད་ཚིམ་པར་མཐོང་བས་ན་བྱང་སེམས་དེ་
ལ་བདེ་བ་ཉན་རང་ཞི་བའི་དབྱིངས་སུ་ཞུགས་པ་ལས་ལྟ་ཞིག་སྨོས་ཅི་དགོས་ཏེ། ཇི་
ལྟར་སློང་མོ་པས་བྱིན་ཅིག་ཅེས་པའི་སྒྲ་ཐོས་ཤིང་བསམ་པ་ལས། བྱང་སེམས་རང་
ལ་སློང་བར་གོ་བས་ན། རྒྱལ་སྲས་དེ་ལ་བདེ་བ་འབྱུང་བ་དེ་ལྟར་ནི། ཉན་རང་དགྲ་
བཅོམ་ལ་ཞི་བར་ཞུགས་པའི་བདེ་བ་དེ་ལྟ་བུ་སྐྱེད་པ་མ་ཡིན་པའི་ཕྱིར།



སེམས་བསྐྱེད་དང་བོའི་རྣམ་བཤད།།
37
བཞི་པ་༼ལུས་སྦྱིན་པ་ལ་སྡུག་བསྔལ་ཡོད་མེད་བསྟན་པ།༽ནི།
ལུས་བཅད་སྟེར་ཞིང་བདག་གི་སྡུག་བསྔལ་གྱིས། །
གཞན་དག་རྣམས་ཀྱི་དམྱལ་བ་ལ་སོགས་པའི།།
སྡུག་བསྔལ་རང་རིག་ཉིད་དུ་མཐོང་ནས་དེ། །
དེ་གཅད་བྱ་ཕྱིར་མྱུར་དུ་བརྩོན་འགྲུས་རྩོམ། །
ས་མ་ཐོབ་པའི་བྱང་སེམས་རྣམས་ཆོས་ཅན། སྡུག་བསྔལ་འབྱུང་ཡང་ལུས་
བཏང་བ་ལ་འཇུག་སྟེ། སློང་བ་པོ་ལ་རང་གི་ལུས་བཅད་ནས་སྟེར་ཞིང་བདག་གི་
སྡུག་བསྔལ་གྱིས་དཔག་ནས་སེམས་ཅན་གཞན་དག་རྣམས་ཀྱིས་དམྱལ་བ་ལ་
སོགས་པའི་སྡུག་བསྔལ་བ་སྲན་དུ་མེད་པ་རང་ཉིད་ཀྱིས་རིག་ཅིང་མྱོང་བ་དང་འདྲ་
བ་ཉིད་དུ་མཐོང་ནས་ནི། དམྱལ་བའི་སྡུག་བསྔལ་བཅད་པའི་ཕྱིར་དུ་མྱུར་དུ་བརྩོན་
འགྲུས་རྩོམ་པའི་ཕྱིར། །
འདིའི་སྐབས་སུ་ཐེག་དམན་གྱི་མྱང་འདས་གང་ཞིག བདེན་སྣང་ནུབ་པས་
ཁྱད་པར་བྱས་པ་དེ། ལྷག་མེད་མྱང་འདས་ཀྱི་མཚན་ཉིད། ཉན་ཐོས་དགྲ་བཅོམ་
མཉམ་བཞག་པའི་རྒྱུད་ཀྱི་འགོག་བདེན་ལྟ་བུ། དེ་གང་ཞིག བདེན་སྣང་དང་བཅས་
པས་ཁྱད་པར་དུ་བྱས་པ། ལྷག་བཅས་མྱང་འདས་ཀྱི་མཚན་ཉིད། དཔེར་ན། ཉན་
ཐོས་དགྲ་བཅོམ་རྗེས་ཐོབ་པའི་རྒྱུད་ཀྱི་འགོག་བདེན་ལྟ་བུ། བྱས་པ་ལ། ཁོ་ན་རེ།
བདེ་བ་ཅན་གྱི་རྟེན་ཅན་གྱི་ཉན་ཐོས་དགྲ་བཅོམ་རྗེས་ཐོབ་པའི་རྒྱུད་ཀྱི་མྱང་འདས་
ཆོས་ཅན། ལྷག་མེད་མྱང་འདས་ཡིན་པར་ཐལ། སྡུག་བསྔལ་གྱི་ཕུང་པོ་དང་བྲལ་
བའི་མྱང་འདས་ཡིན་པའི་ཕྱིར་ན་མ་ཁྱབ། གཞན་ཡང་འདོད་པའི་རྟེན་ཅན་གྱི་སྟོང་
ཉིད་ལ་མཉམ་པར་བཞག་པའི་ཉན་ཐོས་དགྲ་བཅོམ་པའི་རྒྱུད་ཀྱི་མྱང་འདས་ཆོས་
ཅན༑ ལྷག་བཅས་མྱང་འདས་ཡིན་པར་ཐལ། སྡུག་བསྔལ་གྱི་བདེན་པ་བཅས་པའི་
མྱང་འདས་ཡིན་པའི་ཕྱིར་ན་མ་ཁྱབ།



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
བཞི་པ་༼སྦྱིན་པའི་ཕར་ཕྱིན་གྱི་དབྱེ་བ་བསྟན་པ།༽སྦྱིན་པའི་དབྱེ་བ་ནི།
སྦྱིན་པ་སྦྱིན་བྱ་ལེན་བོ་གཏོང་བོས་སྟོང་། །
འཇིག་རྟེན་འདས་པའི་ཕ་རོལ་ཕྱིན་ཅེས་བྱ། །
གསུམ་པོ་དག་ལ་ཆགས་སྐྱེས་གྱུར་པས་དེ། །
འཇིག་རྟེན་པ་ཡི་ཕ་རོལ་ཕྱིན་ཅེས་བསྟན། །
སྦྱིན་པ་སྦྱིན་བྱ་སོགས་རྐང་པ་བཞི་བྱུང་། ཤེས་བྱ་ཆོས་ཅན། སྦྱིན་པའི་ཕར་
ཕྱིན་ལ་དབྱེ་ན་གཉིས་ཡོད་དེ། སྦྱིན་རྫས། སྦྱིན་ཡུལ། སྦྱིན་པ་པོ་གསུམ་རང་བཞིན་
གྱིས་གྲུབ་པས་སྟོང་པ་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་བྱང་
སེམས་ཀྱི་སྦྱིན་པ་དེ་ལ་འཇིག་རྟེན་ལས་འདས་པའི་སྦྱིན་པའི་ཕར་ཕྱིན་ཞེས་བྱ་ལ།
སྦྱིན་པའི་འཁོར་གསུམ་དག་ལ་བདེན་པར་ཆགས་པ་སྐྱེ་བར་འགྱུར་བས་བཅིངས་
པའི་བྱང་སེམས་ཀྱི་སྦྱིན་པ་དེ་ལ་འཇིག་རྟེན་པའི་སྦྱིན་པའི་ཕར་ཕྱིན་ཅེས་བསྟན་པའི་
ཕྱིར། །
གསུམ་པ་༼སའི་ཡོན་ཏན་བརྗོད་པའི་སྒོ་ནས་འཇུག་བསྡུ་བ། ༽སའི་ཡོན་ཏན་བརྗོད་
པའི་སྒོ་ནས་མཇུག་བསྡུ་བ་ནི། །
དེ་ལྟར་རྒྱལ་བའི་སྲས་ཀྱི་ཡིད་ལ་རབ་གནས་ཤིང་། །
དམ་པའི་རྟེན་ལ་འོད་ཆགས་མཛེས་པ་རྙེད་གྱུར་པའི། །
དགའ་བ་འདི་ནི་ནོར་བུ་ཆུ་ཤེལ་ཇི་བཞིན་དུ། །
མུན་པ་སྟུག་པོ་ཐམས་ཅད་རྣམ་པར་བསལ་ནས་རྒྱལ། །
དེ་ལྟར་རྒྱལ་བའི་སོགས་རྐང་པ་བཞི་བྱུང༌། ས་དང་པོ་རབ་ཏུ་དགའ་བ་འདི་
ནི་ཆོས་ཅན། ནོར་བུ་ཆུ་ཤེལ་ལས་གྲུབ་པའི་ཟླ་བའི་དཀྱིལ་འཁོར་ཉ་གང་བ་ཇི་ལྟ་བ་
དེ་བཞིན་གནས་པ་ཡིན་ཏེ། ཟླ་བ་དེ་རྟེན་ནམ་མཁའ་མཐོན་པོར་གནས། ནམ་མཁའ་
དེ་འོད་དཀར་པོས་མཛེས་པར་བྱེད་པ་དང༌། མུན་པ་སྟུག་པོ་ཐམས་ཅད་རྣམ་པར་



སེམས་བསྐྱེད་དང་བོའི་རྣམ་བཤད།
བསལ་ནས་གནས་པ་དེ་བཞིན་དུ། ཁྱོད་ཀྱང་སྔར་བཤད་པ་དེ་ལྟར་ས་དང་པོ་ལ་
གནས་པའི་རྒྱལ་སྲས་ཀྱི་ཡིད་ལ་གནས་ཤིང་། རང་གི་དམ་པའི་རྟེན་ས་དང་པོ་བའི་
ཡིད་ལ་ཡེ་ཤེས་ཀྱི་འོད་ཆགས་པས་མཛེས་པ་རྙེད་པར་གྱུར་པ་དང་། རང་གི་མི་
མཐུན་ཕྱོགས་མཐོང་སྤང་ལས་རྒྱལ་བ་ཡིན་པའི་ཕྱིར།
དབུ་མ་པ་ལ་འཇུག་པ་ལས། སེམས་བསྐྱེད་པ་དང་པོའོ།། །།
སེམས་བསྐྱེད་དང་པོའི་རྣམ་པར་བཤད་པའོ། ། །།



40
༸ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
སེམས་བསྐྱེད་གཉིས་པའི་རྣམ་བཤད།
༈ གཉིས་པ་ས་དྲི་མ་མེད་པ་བཤད་པ་ལ་ལྔ། ས་འདིར་ཚུལ་ཁྲིམས་དག་པར་
བསྟན་པ། ཚུལ་ཁྲིམས་ཀྱི་བསྔགས་པ་བརྗོད་པ། ཚུལ་ཁྲིམས་ཀྱི་མི་མཐུན་ཕྱོགས་
དང་མ་འདྲེས་པའི་དཔེ་བསྟན་པ། ཚུལ་ཁྲིམས་ཀྱི་ཕར་ཕྱིན་གྱི་དབྱེ་བ། སའི་ཡོན་
ཏན་བརྗོད་པའི་སྒོ་ནས་མཇུག་བསྡུ་བའོ། །དང་པོ་༼ས་འདིར་ཚུལ་ཁྲིམས་དག་པར་བསྟན་
བ་།༽ལ་བཞི། ས་འདིར་ཚུལ་ཁྲིམས་ཕུན་སུམ་ཚོགས་པར་བསྟན་པ། དེ་ལ་བརྟེན་
ནས་ཡོན་ཏན་དག་པར་བསྟན་པ། ས་དང་པོ་ལས་ཚུལ་ཁྲིམས་ལྷག་པར་བསྟན་པ།
ཚུལ་ཁྲིམས་དག་པའི་རྒྱུ་གཞན་བསྟན་པའོ། །
དང་པོ་༼ས་འདིར་ཚུལ་ཁྲིམས་ཕུན་སུམ་ཚོགས་པར་བསྟན་པ།༽ནི།
དེ་ཚུལ་ཕུན་ཚོགས་ཡོན་ཏན་དག་ལྡན་ཕྱིར། །
རྨི་ལམ་དུ་ཡང་འཆལ་ཁྲིམས་དྲི་མ་སྤངས། །
དེ་ཚུལ་ཕུན་ཚོགས་སོགས་རྐང་པ་གཉིས་བྱུང་། ས་གཉིས་པ་ལ་གནས་
པའི་བྱང་སེམས་ཆོས་ཅན། སད་པར་མ་ཟད་རྨི་ལམ་དུ་ཡང་ཚུལ་འཆལ་གྱི་དྲི་མ་
སྤངས་པ་སྟེ་དེས་མ་གོས་པ་ཡིན་ཏེ། ཚུལ་ཁྲིམས་ཕུན་སུམ་ཚོགས་པའི་ཡོན་ཏན་
ཡོངས་སུ་དག་པ་དང་ལྡན་པའི་ཕྱིར།
གཉིས་པ་༼དེ་ལ་བརྟེན་ནས་ཡོན་ཏན་དག་བར་བསྟན་པ།༽ལ།
ལུས་ངག་ཡིད་ཀྱི་རྒྱུ་བ་དག་གྱུར་པས། །
དམ་པའི་ལས་ལམ་བཅུ་ཆར་གསོག་པར་བྱེད། ། །
ལུས་ངག་སོགས་རྐང་པ་གཉིས་བྱུང་། དེ་ཆོས་ཅན། ཚུལ་ཁྲིམས་ཕུན་སུམ་
ཚོགས་པའི་ཡོན་ཏན་དང་ལྡན་ཏེ། ལུས་ངག་ཡིད་ཀྱི་རྒྱུ་བ་ཀུན་སྤྱོད་སད་པ་རྨི་ལམ་
གཉིས་ཀའི་གནས་སྐབས་ཀུན་ཏུ་ལྟུང་བ་ཕྲ་མོས་ཀྱང་དག་པར་འགྱུར་བས་དམ་པ་



སེམས་བསྐྱེད་གཉིས་བའི་རྣམ་བཤད།
སྟེ༑ དགེ་བའི་ལས་ལམ་བཅུ་ཆར་མ་ཚང་བ་མེད་པར་གསོག་པར་བྱེད་པའི་ཕྱིར།
གསུམ་པ་༼ས་དང་པོ་ལས་ཚུལ་ཁྲིམས་ལྷག་བར་བསྟན་བ།༽ནི།
དགེ་བའི་ལམ་འདི་ལྟ་ཞིག་བཅུ་ཆར་ཡང་། །
དེ་ལ་བཀླགས་ཏེ་ཤིན་ཏུ་དག་པར་འགྱུར། །
སྟོན་ཀའི་ཟླ་ལྟར་རྟག་ཏུ་རྣམ་དག་དེ། །
ཞི་འོད་ཆགས་པར་དེ་དག་གིས་རྣམ་མཛེས། །
དགེ་བའི་ལམ་འདི་སོགས་རྐང་པ་བཞི་བྱུང༌། དེ་ཆོས་ཅན། ས་དང་པོ་བ་
ལས་ཚུལ་ཁྲིམས་ལྷག་པ་ཡིན་ཏེ། དགེ་བའི་ལས་ཀྱི་ལམ་འདི་ལྟ་ཞིག་བཅུ་ཆར་ཡང་
ཁྱོད་ལ་ཀླགས་པ་སྟེ་ཤིན་ཏུ་ཕུལ་དུ་བྱུང་བར་དག་པར་འགྱུར་བ་དེ་ལྟར་ནི་ས་དང་
པོ་བ་མ་ཡིན་པའི་ཕྱིར། རྟགས་ཇི་འདྲ་དང་ལྡན་པར་འཆད་པ་ལ་སྟོན་ཀའི་ཟླ་ལྟར་
སོགས་རྐང་པ་གཉིས་བྱུང༌། རྟག་ཏུ་ཚུལ་ཁྲིམས་རྣམ་དག་དང་ལྡན་པའི་ས་གཉིས་
པ་བ་དེ་ཆོས་ཅན། ཁྱོད་སྟོན་ཀའི་ཟླ་ལྟར་གྱུར་པ་ཡིན་ཏེ། དེས་ཚ་གདུང་ཞི་བར་བྱེད་
པ༑ དཀར་བའི་འོད་ཀྱིས་མཛེས་པ་གཉིས་ཡོད་པར་ལྟར། ཁྱོད་ཀྱང་དབང་པོའི་སྒོ་
སྡོམ་པས་འཆལ་ཚུལ་གྱི་ཚ་གདུང་ཞི་བ། ལྷམ་མེར་གསལ་བའི་ལུས་ཀྱི་འོད་ཆགས་
པ་དེ་དག་གིས་རྣམ་པར་མཛེས་པ་དེ་ཡིན་པའི་ཕྱིར། །
བཞི་པ་༼ཚུལ་ཁྲིམས་དག་པའི་རྒྱུ་གཞན་བསྟན་བ།༽ནི།
གལ་ཏེ་དེ་ནི་ཁྲིམས་དག་རང་བཞིན་ལྟ། །
དེ་ཕྱིར་དེ་ནི་ཚུལ་ཁྲིམས་དག་མི་འགྱུར། །
དེའི་ཕྱིར་དེ་ནི་རྟག་ཏུ་གསུམ་ཆར་ལའང་། །
གཉིས་བློའི་རྒྱུ་བ་ཡང་དག་བྲལ་བར་འགྱུར། །
གལ་ཏེ་དེ་ནི་སོགས་རྐང་པ་བཞི་བྱུང་། བྱང་སེམས་ས་གཉིས་པ་དེ་ནི་ཆོས་
ཅན༑ རྟག་ཏུ་ཚུལ་ཁྲིམས་ཀྱི་འཁོར་གསུམ་ཆར་ལའང་། དངོས་པོ་དང་དངོས་པོ་མེད་
པར་བདེན་པར་ལྟ་བ་གཉིས་བློའི་རྒྱུ་བ་དང་ཡང་དག་པར་བྲལ་བར་འགྱུར་ཏེ། གཞུང་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
འདིའི་དངོས་བསྟན་གྱི་བྱང་སེམས་ཀྱི་ཚུལ་ཁྲིམས་རྣམ་པར་དག་པ་དང་ལྡན་པའི་
ཕྱིར། གལ་ཏེ་གང་ཟག་དེ་ནི་སོ་ཐར་ལས་བརྩམས་པའི་ཚུལ་ཁྲིམས་ཡོངས་སུ་དག་
ཀྱང་། རང་བཞིན་གྱིས་གྲུབ་པར་ལྟ་བ་མི་སྤོང་ན། དེའི་ཕྱིར་དེའི་རྒྱུ་མཚན་གྱིས་གང་
ཟག་དེ་ནི། འདི་ནས་བཤད་པ་ལྟར་གྱིས་བྱང་སེམས་ཀྱི་ཚུལ་ཁྲིམས་རྣམ་པར་དག་
པར་མི་འགྱུར་བ་དེའི་ཕྱིར། །
གཉིས་པ་ཚུལ་ཁྲིམས་ཀྱི་བསྔགས་པ་བསྟན་པ་ལ་ལྔ། སྦྱིན་འབྲས་བདེ་
འགྲོར་ལོངས་སྤྱོད་པ་ཚུལ་ཁྲིམས་ལ་རག་ལས་པ། སྐྱེ་བ་རྒྱུན་མར་དེ་ལ་ལོངས་སྤྱོད་
པ་ཚུལ་ཁྲིམས་ལ་རག་ལས་པ། ཚུལ་ཁྲིམས་དང་བྲལ་བ་ངན་འགྲོ་ལས་ཐར་དཀའ་
བ༑ སྦྱིན་པ་དང་ཚུལ་ཁྲིམས་རིམ་ཅན་དུ་བསྟན་པའི་རྒྱུ་མཚན། མངོན་མཐོ་ངེས་
ལེགས་གཉིས་ཀའི་རྒྱུར་ཚུལ་ཁྲིམས་བསྔགས་པའོ། །
དང་པོ་༼སྦྱིན་འབྲས་བདེ་འགྲོར་ལོངས་སྤྱོད་བ་ཚུལ་ཁྲིམས་ལ་རག་ལས་པ།༽ནི།
སྦྱིན་པས་ལོངས་སྤྱོད་དག་ནི་འགྲོ་ངན་ནའང་། །
སྐྱེ་བོ་ཚུལ་ཁྲིམས་རྐང་བ་ཉམས་པས་འབྱུང་། །
སྦྱིན་པས་ལོངས་སྤྱོད་སོགས་རྐང་པ་གཉིས་བྱུང་། ཤེས་བྱ་ཆོས་ཅན། སྦྱིན་
འབྲས་བདེ་འགྲོར་ལོངས་སྤྱོད་འདོད་པས་ཚུལ་ཁྲིམས་བསྲུང་དགོས་ཏེ། ཚུལ་ཁྲིམས་
ལྡན་པས་སྦྱིན་པ་བཏང་བའི་ལོངས་སྤྱོད་དག་ནི་ལྷ་མིའི་ནང་དུ་འབྱུང་སྟེ། སྐྱེ་བོ་ཚུལ་
ཁྲིམས་རྐང་པ་ཉམས་པ་ལ་སྦྱིན་འབྲས་འགྲོ་བ་ངན་པ་སྟེ་ངན་འགྲོའི་རྟེན་ལ་འབྱུང༌
བའི་ཕྱིར། ནའང་ཞེས་པ་སྦྱིན་འབྲས་ཙམ་འབྱུང་ནའང་ཕུན་ཚོགས་མི་འབྱུང་བའོ། །
གཉིས་པ་༼སྐྱེ་བ་རྒྱུན་མར་དེ་ལ་ལོངས་སྤྱོད་བ་ཚུལ་ཁྲིམས་ལ་རག་ལས་བ་༽ནི།
སྐྱེད་བཅས་དངོས་འདུ་ཡོངས་སུ་ཟད་པས་ན། །
ཕྱིན་ཆད་དེ་ལ་ལོངས་སྤྱོད་འབྱུང་མི་འགྱུར། །
སྐྱེད་བཅས་སོགས་རྐང་པ་གཉིས་བྱུང་། ཤེས་བྱ་ཆོས་ཅན། སྦྱིན་འབྲས་
བར་མ་ཆད་དུ་འབྱུང་བ་ཚུལ་ཁྲིམས་ལ་རག་ལས་ཏེ། ཚུལ་ཁྲིམས་ཉམས་པས་སྦྱིན་



སེམས་བསྐྱེད་གཉིས་པའི་རྣམ་བཤད།
འབྲས་ངན་འགྲོའི་རྟེན་ལ་སྨིན་ན་སྦྱིན་པ་བཏང་བའི་སྐྱེད་དང་བཅས་པའི་དངོས་པོའི་
འདུ་བ་སྟེ་རྩ་བ་ཡོངས་སུ་ཟད་པས་ན། ཕྱིན་ཆད་དེ་ལ་ལོངས་སྤྱོད་རྒྱུད་མར་འབྱུང་
བར་མི་འགྱུར་བའི་ཕྱིར།
གསུམ་པ་༼ཚུལ་ཁྲིམས་དང་བྲལ་བ་ངན་འགྲོ་ལས་ཐར་དཀའ་བ།༽ནི།
གང་ཚེ་རང་དབང་འཇུག་ཅིང་མཐུན་གནས་པ། །
གལ་ཏེ་འདི་བདག་འཛིན་པར་མི་བྱེད་ན། །
གཡང་སར་ལྷུང་བས་གཞན་དབང་འཇུག་འགྱུར་པ། །
དེ་ལས་ཕྱི་ནས་གང་གིས་སློང་བར་འགྱུར། །
གང་ཚེ་རང་དབང་སོགས་རྐང་པ་བཞི་བྱུང་། ཤེས་བྱ་ཆོས་ཅན། ཚུལ་
ཁྲིམས་ཉམས་པས་ངན་སོང་ལས་ཐར་བར་དཀའ་སྟེ། གང་ཚེ་རང་དབང་དུ་འཇུག་
ཅིང་ལྷ་མིའི་འགྲོ་བ་ན་གནས་པ། གལ་ཏེ་གང་ཟག་འདི་ཚུལ་ཁྲིམས་བསྲུང་བས་ངན་
འགྲོར་འགྲོ་བ་ལས་བདག་ཉིད་འཛིན་པར་མི་བྱེད་ན། ཕྱིས་ཚུལ་ཁྲིམས་ཉམས་པས་
ངན་སོང་གི་གཡང་སར་ལྷུང་བའི་ལས་ཉོན་གྱི་གཞན་དབང་གིས་འཇུག་པར་གྱུར་
པའི་ཚེ། དེ་ལས་ཕྱི་ནས་ཐབས་གང་གིས་ངན་སོང་ལས་སློང་བ་སྟེ་ཐར་བར་འགྱུར་
བར་དཀའ་བའི་ཕྱིར། །
བཞི་པ་༼སྦྱིན་བ་དང་ཚུལ་ཁྲིམས་རིམ་ཅན་དུ་བསྟན་བའི་རྒྱུ་མཚན། ༽ནི།
དེ་ཕྱིར་རྒྱལ་བས་སྦྱིན་པའི་གཏམ་མཛད་ནས། །
ཚུལ་ཁྲིམས་རྗེས་འགྲོའི་གཏམ་ཉིད་མཛད་པ་ཡིན། །
དེ་ཕྱིར་རྒྱལ་བས་སོགས་རྐང་པ་གཉིས་བྱུང་། རྒྱལ་བས་སྦྱིན་པའི་གཏམ་
དང་པོར་མཛད་ནས་དེའི་འཇུག་ཐོགས་སུ་ཚུལ་ཁྲིམས་སྦྱིན་པའི་རྗེས་སུ་འགྲོ་བའི་
བསྒྲུབ་དགོས་ཞེས་གཏམ་ཉིད་མཛད་པའི་རྒྱུ་མཚན་ཡོད་དེ། སྦྱིན་སོགས་ཀྱི་ཡོན་
ཏན་མི་ཟད་པར་འཕེལ་བའི་ཕྱིར་དང༌། ཚུལ་ཁྲིམས་ཉམས་པ་ཉེས་པ་དུ་མའི་འབྱུང་
གནས་ཡིན་པ་དེའི་ཕྱིར།



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ཡོན་ཏན་ཚུལ་ཁྲིམས་ཞིང་དུ་རྣམ་འཕེལ་ན། །
འབྲས་བུ་ཉེར་སྤྱོད་ཆད་པ་མེད་པར་འགྱུར། །
ཡོན་ཏན་ཚུལ་ཁྲིམས་སོགས་རྐང་པ་གཉིས་ཀྱི་དོན་ནི། ཤེས་བྱ་ཆོས་ཅན།
སྦྱིན་སོགས་ཀྱི་འབྲས་བུ་ཕུན་ཚོགས་སྤྱོད་པ་ཚུལ་ཁྲིམས་ལ་རག་ལས་ཏེ། རང་
འབྲས་ཡོན་ཏན་ཐམས་ཅད་ཀྱི་རྟེན་དུ་གྱུར་པའི་ཚུལ་ཁྲིམས་ཀྱི་ཞིང་དུ་སྦྱིན་སོགས་
ཀྱི་ཡོན་ཏན་རྣམ་པར་འཕེལ་བ་ན། རྒྱུ་སྦྱིན་སོགས་ཀྱི་འབྲས་བུ་ལོངས་སྤྱོད་སོགས་
སྐྱེ་བ་བརྒྱུད་མར་ཉེ་བར་སྤྱད་པ་ཆད་པ་མེད་པར་འབྱུང་བར་འགྱུར་ལ། ཚུལ་ཁྲིམས་
ཉམས་ན་དེ་དག་མི་འབྱུང་བའི་ཕྱིར། །
ལྔ་པ་༼མངོན་མཐོ་ངེས་ལེགས་གཉིས་ཀའི་རྒྱུར་ཚུལ་ཁྲིམས་བསྔགས་པ།༽ནི།
སོ་སོ་སྐྱེ་བོ་རྣམས་དང་གསུང་སྐྱེས་དང་། །
རང་བྱང་ཆུབ་ལ་བདག་ཉིད་ངེས་རྣམས་དང་། །
རྒྱལ་སྲས་རྣམས་ཀྱི་ངེས་པར་ལེགས་པ་དང་། །
མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། །
སོ་སོ་སྐྱེ་བོ་སོགས་རྐང་པ་བཞི་བྱུང་། ཤེས་བྱ་ཆོས་ཅན། སོ་སོ་སྐྱེ་བོ་ལམ་
མ་ཞུགས་རྣམས་དང་། ཐུབ་དབང་གི་གསུང་ལས་སྐྱེས་པའི་ཉན་ཐོས། རང་གི་བྱང་
ཆུབ་ལ་བདག་ཉིད་ངེས་པ་རང་རྒྱལ་རྣམས་དང་། རྒྱལ་སྲས་བྱང་སེམས་རྣམས་ཀྱི་
ངེས་པར་ལེགས་པ་དང་མངོན་མཐོའི་རྒྱུ་ནི་ཚུལ་ཁྲིམས་དང་འབྲེལ་བ་ལས་གཞན་
མེད་དེ། ལུས་དང་ལོངས་སྤྱོད་ཕུན་སུམ་ཚོགས་པ་འབྱུང་བ་ཚུལ་ཁྲིམས་ལ་རག་
ལས་ཤིང་། ངེས་ལེགས་བསྒྲུབ་པ་ལ་དེ་མེད་དུ་མི་རུང་བ་ཡིན་པའི་ཕྱིར། །
གསུམ་པ་ཚུལ་ཁྲིམས་ཀྱི་མི་མཐུན་ཕྱོགས་དང་མ་འདྲེས་པའི་དཔེ་བསྟན་པ་
ཇི་ལྟར་རྒྱ་མཚོ་རོ་དང་ལྷན་ཅིག་དང་། །
བཀྲ་ཤིས་རྣ་ནག་མ་དང་ལྷན་ཅིག་བཞིན། །



སེམས་བསྐྱེད་གཉིས་བའི་རྣམ་བཤད།
45
དེ་ལྟར་ཚུལ་ཁྲིམས་དབང་བྱས་བདག་ཉིད་ཆེ། །
དེ་འཆལ་བ་དང་ལྷན་ཅིག་གནས་མི་འདོད། །
ཇི་ལྟར་རྒྱ་མཚོ་སོགས་རྐང་པ་བཞི་བྱུང་། བདག་ཉིད་ཆེན་པོ་ས་གཉིས་
པ་བ་ཆོས་ཅན། ཚུལ་ཁྲིམས་འཆལ་བ་དང་རྒྱུད་ལྷན་ཅིག་ཏུ་གནས་པ་མི་འདོད་དེ།
ཚུལ་ཁྲིམས་རྣམ་པར་དག་པའི་དབང་དུ་བྱས་པའི་ཕྱིར། ཇི་ལྟར་སྟེ་དཔེར་ན་རྒྱ་མཚོ་
ཆེན་པོ་ན་ཀླུ་གཙང་སྦྲ་ཅན་གནས་པས་རོ་དང་ཞག་ཏུ་ལྷན་ཅིག་མི་གནས་པ་དང༌།
བཀྲ་ཤིས་པ་ཕུན་སུམ་ཚོགས་པ་རྣམས་སྣ་ནག་མ་སྟེ་བཀྲ་མི་ཤིས་པ་དང་ལྷན་ཅིག་
མི་འགྲོགས་པ་བཞིན་ནོ། །
བཞི་པ་ཚུལ་ཁྲིམས་ཕར་ཕྱིན་གྱི་དབྱེ་བ་ནི།
གང་གིས་གང་ཞིག་གང་ལ་སྤོང་བྱེད་པ། །
གསུམ་དུ་དམིགས་པ་ཡོད་ན་ཚུལ་ཁྲིམས་དེ། །
འཇིག་རྟེན་པ་ཡི་ཕ་རོལ་ཕྱིན་ཅེས་བཤད། །
གསུམ་ལ་ཆགས་བས་སྟོང་དེ་འཇིག་རྟེན་འདས། །
གང་གིས་གང་ཞིག་སོགས་རྐང་པ་བཞི་བྱུང༌། ཤེས་བྱ་ཆོས་ཅན། ཚུལ་
ཁྲིམས་ཕར་ཕྱིན་ལ་དབྱེ་བ་གཉིས་ཡོད་དེ། གང་ཟག་གང་གིས་སྤང་བྱ་གང་ཞིག་
ཡུལ་སེམས་ཅན་གང་ལ་སྤོང་བར་བྱེད་པའི་ཚུལ་ཁྲིམས་ཀྱི་འཁོར་གསུམ་དུ་བདེན་
པར་དམིགས་པས། བཅིངས་པ་ཡོད་ན་བྱང་སེམས་ཀྱི་ཚུལ་ཁྲིམས་དེ་འཇིག་རྟེན་
པའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཞེས་མདོ་ལས་བཤད་ལ། ཚུལ་ཁྲིམས་ཀྱི་
འཁོར་གསུམ་ལ་བདེན་པར་ཆགས་པས་སྟོང་པ་སྟེ། བདེན་མེད་མངོན་སུམ་དུ་
རྟོགས་པའི་ཤེས་རབ་ཀྱིས་ཟིན་པའི་ཚུལ་ཁྲིམས་ཀྱི་ཕར་ཕྱིན་དེ་འཇིག་རྟེན་ལས་
འདས་པའི་ཚུལ་ཁྲིམས་ཀྱི་ཕར་ཕྱིན་ཡིན་པའི་ཕྱིར།
ལྔ་པ་སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་ནི།
རྒྱལ་སྲས་ཟླ་བ་ལས་བྱུང་སྲིད་མིན་སྲིད་པ་ཡི། །



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
དཔལ་གྱུར་དྲི་མ་དང་བྲལ་དྲི་མ་མེད་འདི་ཡང་། །
སྟོན་ཀའི་དུས་ཀྱི་ཟླ་བའི་འོད་ནི་ཇི་བཞིན་དུ། །
འགྲོ་བའི་ཡིད་ཀྱི་གདུང་བ་སེལ་བར་བྱེད་པ་ཡིན། །
རྒྱལ་སྲས་ཟླ་བ་སོགས་རྐང་པ་བཞི་བྱུང་། ས་གཉིས་པ་བ་འདི་ཡང་ཆོས་
ཅན༑ སྟོན་ཀའི་དུས་ཀྱི་ཟླ་བའི་འོད་ནི་ཇི་བཞིན་དུ་གྱུར་པ་ཡིན་ཏེ། ས་གཉིས་པའི་
རྒྱལ་སྲས་ཀྱི་ཟླ་བ་ལས་བྱུང་ཞིང་། འཆལ་ཚུལ་ཀྱི་དྲི་མ་བྲལ་བའི་ཚུལ་ཁྲིམས་ཀྱི་
འོད་དང་ལྡན་པས། འཆལ་ཚུལ་གྱིས་བསྐྱེད་པའི་འགྲོ་བའི་ཡིད་ཀྱི་གདུང་བ་སེལ་
བར་བྱེད་པའི་ས་ཡིན་པའི་ཕྱིར། ས་གཉིས་པ་བ་དེ་ཆོས་ཅན། སྲིད་པ་འཁོར་བ་མ་
ཡིན་ཡང་སྲིད་པའི་དཔལ་དུ་གྱུར་པ་ཡིན་ཏེ། གཞན་དོན་དུ་གླིང་བཞི་ལ་དབང་བའི་
འཁོར་བསྒྱུར་གྱི་སྐྱེ་བ་འཛིན་པར་བྱེད་པ་ཡིན་པའི་ཕྱིར། །
འདིའི་སྐབས་སུ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽ནི།
ཚུལ་ཁྲིམས་ཀྱི་འཁོར་གསུམ་རང་བཞིན་གྱིས་གྲུབ་པར་བལྟ་བའི་གང་ཟག་ཡིན་
ན༑ འཇིག་རྟེན་ལས་འདས་པའི་ཚུལ་ཁྲིམས་ཀྱི་ཕར་ཕྱིན་དང་མི་ལྡན་པས་ཁྱབ། ས་
གཉིས་པ་བ་ཆོས་ཅན། ཚུལ་ཁྲིམས་ཀྱི་འཁོར་གསུམ་རང་བཞིན་གྱིས་གྲུབ་པར་བལྟ་
བའི་གང་ཟག་མ་ཡིན་ཏེ། ཁྱོད་འཇིག་རྟེན་ལས་འདས་པའི་ཚུལ་ཁྲིམས་ཀྱི་ཕར་ཕྱིན་
ལ་གནས་པའི་གང་ཟག་ཡིན་པའི་ཕྱིར། །
གཉིས་པ་མཐའ་དཔྱད་པ་ལ། ཁོ་ན་རེ། བྱེ་བྲག་སྨྲ་བར་གྱུར་པའི་བཅས་ལྡན་
དགེ་སློང་རྣམ་དག་ཆོས་ཅན། ཚུལ་ཁྲིམས་རྣམ་དག་དང་ལྡན་པའི་གང་ཟག་མ་ཡིན་
པར་ཐལ། ཁྱོད་ཚུལ་ཁྲིམས་ཀྱི་འཁོར་གསུམ་རང་བཞིན་གྱིས་གྲུབ་པར་དམ་བཅའ་
བའི་གང་ཟག་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། སོ་ཐར་གྱི་སྡོམ་པ་
རྣམ་དག་དང་ལྡན་པའི་གང་ཟག་ཡིན་པའི་ཕྱིར། གཞན་ཡང་། ཁོ་ན་རེ། འཇུག་སྡོམ་
ཐོབ་ཅིང་བྱང་སེམས་ཀྱི་རྩ་ལྟུང་མ་བྱུང་བའི་སེམས་ཙམ་པ་ཆོས་ཅན། བྱང་སེམས་
ཀྱི་ཚུལ་ཁྲིམས་རྣམ་དག་དང་མི་ལྡན་པར་ཐལ། ཚུལ་ཁྲིམས་བདེན་གྲུབ་ཏུ་འཛིན་



སེམས་བསྐྱེད་གཉིས་བའི་རྣམ་བཤད།
པའི་གང་ཟག་ཡིན་པའི་ཕྱིར་ན་མ་ཁྱབ། གཞན་ཡང་། རྗེས་ཐོབ་ཡེ་ཤེས་ལ་གནས་
པའི་ས་གཉིས་པ་བ་ཆོས་ཅན། ཁྱོད་འཇིག་རྟེན་ལས་འདས་པའི་ཚུལ་ཁྲིམས་ཀྱི་ཕར་
ཕྱིན་དང་མི་ལྡན་པར་ཐལ། ཁྱོས་ཀྱི་རྒྱུད་ལ་ཚུལ་ཁྲིམས་རང་བཞིན་གྱི་གྲུབ་པར་
འཛིན་པའི་བདེན་འཛིན་ཡོད་པའི་ཕྱིར་ན་མ་ཁྱབ། །
དབུ་མ་ལ་འཇུག་པ་ལས། སེམས་བསྐྱེད་པ་གཉིས་པའོ།། །།
སེམས་བསྐྱེད་གཉིས་པའི་རྣམ་པར་བཤད་པའོ།། །།



44
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
སེམས་བསྐྱེད་གསུམ་པའི་རྣམ་བཤད།
༈ གསུམ་པ་ས་གསུམ་པ་འོད་བྱེད་པ་བཤད་པ་ལ་བཞི། ཁྱད་གཞི་སའི་ངེས་
ཚིག ཁྱད་པར་གྱི་ཆོས་སའི་ཡོན་ཏན། ཕར་ཕྱིན་དང་པོ་གསུམ་གྱི་ཁྱད་ཆོས། སའི་
ཡོན་ཏན་བརྗོད་པའི་སྒོ་ནས་མཇུག་བསྡུ་བའོ། །
དང་པོ་༼ཁྱད་གཞི་སའི་ངེས་ཚིག།༽ནི། །
ཤེས་བྱའི་བུད་ཤིང་མ་ལུས་བསྲེག་པའི་མེའི། །
འོད་འབྱུང་ཕྱིར་ན་ས་ནི་གསུམ་པ་འདི། །
འོད་བྱེད་པ་སྟེ་བདེ་གཤེགས་སྲས་བོ་ལ། །
དེའི་ཚེ་ཉི་ལྟར་ཟངས་འདྲའི་སྣང་བ་འབྱུང་། །
ཤེས་བྱའི་བུད་ཤིང་སོགས་རྐང་པ་བཞི་བྱུང་། བྱང་སེམས་ཀྱི་ས་གསུམ་
པ་འདི་ནི་ཆོས་ཅན། ཁྱོད་ལ་འོད་བྱེད་པ་ཞེས་བརྗོད་པའི་རྒྱུ་མཚན་ཡོད་དེ། མཉམ་
གཞག་ཏུ་གཉིས་སྣང་གི་ཤེས་བྱའི་བུད་ཤིང་མ་ལུས་པར་བསྲེག་པར་བྱེད་པའི་ཡེ་
ཤེས་ཀྱི་འོད་དང་། དེའི་སྟོབས་ཀྱིས་རྗེས་ཐོབ་ཏུ་འོད་ཀྱི་སྣང་བ་ཁྱད་པར་ཅན་འབྱུང་
བས་དེ་ལྟར་བརྗོད་པའི་ཕྱིར། ས་གསུམ་པ་ཐོབ་པ་དེའི་ཚེ་བདེ་གཤེགས་སྲས་པོ་
ཆོས་ཅན། རྗེས་ཐོབ་ཏུ་འོད་སྣང་ཁྱད་པར་ཅན་འབྱུང་སྟེ། ཉི་མ་འཆར་ལ་ཁད་ཀྱི་དུས་
སུ་ཟངས་དང་འདྲ་བའི་སྣང་བ་འབྱུང་བ་ལྟར། རྗེས་ཐོབ་ཏུ་འོད་དམར་སེར་གྱིས་ཁྱབ་
པའི་སྣང་བ་འབྱུང་བའི་ཕྱིར། །
གཉིས་པ་ཁྱད་ཆོས་སའི་ཡོན་ཏན་ལ་བཞི། ས་འདིར་བཟོད་པ་ལྷག་པ།
བཟོད་པ་གཞན་ཇི་ལྟར་བསྟེན་ཚུལ། བཟོད་པའི་དབྱེ་བ། ས་འདིར་དག་པའི་ཡོན་
ཏན་གཞན་འབྱུང་བར་བསྟན་པའོ། །
དང་པོ་༼ས་འདིར་བཟོད་པ་ལྷག་པ་༽ནི།



སེམས་བསྐྱེད་གསུམ་པའི་རྣམ་བཤད།
གལ་ཏེ་གནས་མིན་འཁྱུགས་པ་འགའ་ཡིས་དེའི། །
ལུས་ལས་ཤ་ནི་རུས་བཅས་ཡུན་རིང་དུ། །
སྲང་རེ་རེ་ནས་བཅད་པར་གྱུར་ཀྱང་དེའི། །
བཟོད་པ་གཅོད་པར་བྱེད་ལ་ལྷག་པར་སྐྱེ། །
གལ་ཏེ་གནས་མིན་ཞེས་སོགས་བྱུང་། ཤེས་བྱ་ཆོས་ཅན། ས་གསུམ་པར་
སྙིང་རྗེའི་སྒོ་ནས་བཟོད་པ་ལྷག་པ་ཡིན་ཏེ། གལ་ཏེ་ཁོང་ཁྲོ་བའི་གནས་མ་ཡིན་པར་
ས་གསུམ་པ་བ་ལ་རབ་ཏུ་འཁྲུག་པ་འགའ་ཡིས་ནི། བྱང་སེམས་དེའི་ལུས་ལས་ཤ་
ནི་རུས་པ་དང་བཅས་པར་དུས་ཡུན་རིང་དུ་ཆེ་བར་མི་གཅོད་པར་སྲང་རེ་རེ་ནས་
ཆུང་ངུར་གཅོད་པར་གྱུར་ཀྱང་ནི། བྱང་སེམས་དེས་བཟོད་པ་རང་གི་ཤ་གཅོད་པར་
བྱེད་པ་པོ་དེ་ལ་ལྷག་པར་སྐྱེ་བའི་ཕྱིར། གནོད་བྱེད་ལ་ཇི་མི་སྙམ་པའི་བཟོད་པ་དེ་ལྟ་
བུ་ཡིན་པར་མ་ཟད་ཆོས་ལ་ངེས་སེམས་ནི། །
བདག་མེད་མཐོང་བའི་བྱང་ཆུབ་སེམས་དཔའ་ལ། །
གང་ཞིག་གང་གིས་གང་ཚེ་ཇི་ལྟར་གཅོད། །
གང་ཕྱིར་ཆོས་ཀུན་དེ་ཡིས་གཟུགས་བརྙན་ལྟར། །
མཐོང་བ་དེས་ཀྱང་དེ་ཡིས་བཟོད་པར་འགྱུར། །
དེ་ཆོས་ཅན། སྙིང་རྗེ་ལྷག་པར་མ་ཟད་ཤེས་རབ་ཀྱང་ལྷག་པ་ཡིན་ཏེ། རྒྱུ་
མཚན་གང་གི་ཕྱིར་ན་བདག་མེད་མངོན་སུམ་དུ་མཐོང་བའི་བྱང་སེམས་ས་གསུམ་
པ་བ་དེས། གཅད་བྱའི་ལུས་གང་ཞིག་གཅོད་བྱེད་གང་གིས་དུས་གང་གི་ཚེ་ན་ཚུལ་
ཇི་ལྟར་དུ་གཅོད་པའི་འཁོར་གསུམ་གྱི་ཆོས་ཀུན་བདག་མེད་མངོན་སུམ་དུ་མཐོང་སྟེ་
རྟོགས་པ་དེས་ཀྱང་བཟོད་པར་འགྱུར་བའི་ཕྱིར། །
གཉིས་པ་བཟོད་པ་གཞན་ཇི་ལྟར་བསྟེན་ཚུལ་ལ་གཉིས། ཁོང་ཁྲོ་བྱ་བར་
མི་རིགས་པ། བཟོད་པ་བསྟེན་རིགས་པའོ། །དང་པོ་༼ཁོང་ཁྲོ་བྱ་བར་མི་རིགས་བ།༽ལ་
བཞི། དགོས་པ་མེད་ཅིང་ཉེས་དམིགས་ཆེ་བས་ཁོང་ཁྲོ་བྱ་མི་རིགས་པ། ཕྱིས་ཀྱི་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
སྡུག་བསྔལ་མི་བཟོད་པ་དང་གནོད་ལན་བྱེད་པ་འགལ་བ། སྔར་བསགས་པའི་དགེ་
རྩ་འཇོམས་པ། མི་བཟོད་པའི་སྐྱོན་མང་པོ་བསམས་ནས་ཁོང་ཁྲོ་དགག་པའོ། །
དང་པོ་༼དགོས་པ་མེད་ཅིང་ཉེས་དམིགས་ཆེ་བས་ཁོང་ཁྲོ་བྱ་མི་རིགས་པ།༽ནི།
གནོད་པར་བྱས་བས་གལ་ཏེ་དེར་བཀོན་ན། །
དེ་ལ་བཀོན་པས་བྱས་ཟིན་ལྡོག་གམ་ཅི། །
དེའི་ཕྱིར་དེར་བཀོན་ངེས་བར་འདིར་དོན་མེད། །
འཇིག་རྟེན་ཕ་རོལ་ཡང་ནི་འགལ་བར་འགྱུར། །
གནོད་པ་བྱས་པས་སོགས་ཀྱི་གཞུང་འདི་བྱུང་། ཤེས་བྱ་ཆོས་ཅན། བདག་
ལེགས་སུ་འདོད་པས་གནོད་པ་བྱས་པའི་ལན་དུ། བཀོན་པ་སྟེ་ཁྲོས་ནས་གནོད་པ་
བྱེད་པ་ནི་ངེས་པར་ཚེ་འདིར་དོན་དང་དགོས་པ་མེད་ཅིང་འཇིག་རྟེན་ཕ་རོལ་གྱི་དོན་
དང་ཡང་ནི་འགལ་བར་འགྱུར་ཏེ། གལ་ཏེ་རང་ལ་གནོད་པ་བྱས་པ་ལ་གནོད་ལན་དུ་
བཀོན་པར་བྱེད་ན། གནོད་བྱེད་དེ་ལ་བཀོན་པས་རང་ལ་སྔར་གནོད་པར་བྱས་ཟིན་
པ་དེ་ཉིད་ཟློག་གམ་ཅི་སྟེ་མ་ཟློག་པ་དེའི་ཕྱིར། ཚེ་འདིར་མ་ཟད་འཇིག་རྟེན་ཕ་རོལ་
གྱི་དོན་དང་ཡང་ནི་འགལ་བར་འགྱུར་ཏེ། རྣམ་སྨིན་ཡིད་དུ་མི་འོང་བ་འབྱུང་བའི་
ཕྱིར། །
གཉིས་པ་༼བྱིས་ཀྱི་སྡུག་བསྔལ་མི་བཟོད་པ་དང་གནོད་ལན་བྱེད་བ་འགལ་བ།༽ནི།
སྔོན་བྱས་པ་ཡི་མི་དགེའི་ལས་ཀྱི་འབྲས་བུ་གང་། །
ཟད་པར་བྱེད་པར་བརྗོད་པར་འདོད་པ་དེ་ཉིད་ཀོ །
གཞན་ལ་གནོད་པ་དང་ནི་ཁྲོ་བས་སྡུག་བསྔལ་ཕྱིར། །
ས་བོན་ཉིད་དུ་ཇི་ལྟ་བུར་ན་འཁྲིད་པར་བྱས། །
སྔོན་བྱས་པ་ཡི་སོགས་བྱུང་། གཞན་ལ་གནོད་པ་བྱེད་པ་དང་ནི་ཁོང་ཁྲོས་
སྡུག་བསྔལ་ཕྱིར་ཏེ་སླར་ཡང་སྡུག་བསྔལ་ཕྱི་མའི་ས་བོན་ཏེ་རྒྱུ་ཉིད་དུ་ཇི་ལྟ་བུར་ན་
འཁྲིད་པར་བྱེད་དེ་བྱེད་མི་རིགས་པར་ཐལ། རང་ལ་དགྲ་བོས་གནོད་པར་བྱས་པ་དེ་



སེམས་བསྐྱེད་གསུམ་པའི་རྣམ་བཤད།
སྔོན་རང་གིས་བྱས་པའི་མི་དགེ་བའི་ལས་ཀྱི་རྒྱུ་མཐུན་གྱི་འབྲས་བུ་གང་ཡིན་པ་ཟད་
པར་བྱེད་པ་བརྗོད་པར་བྱེད་པ་དེ་ཉིད་ཀོ་སྟེ་ནི་ཡིན་པའི་ཕྱིར།
གསུམ་པ་༼སྔར་བསགས་པའི་དགེ་རྩ་འཇོམས་བ།༽ནི། །
གང་ཕྱིར་རྒྱལ་སྲས་རྣམས་ལ་ཁྲོས་པ་ཡིས། །
སྦྱིན་དང་ཁྲིམས་བྱུང་དགེ་བ་བསྐལ་པ་བརྒྱར། །
བསགས་པར་སྐད་ཅིག་གིས་འཇོམས་དེ་ཡི་ཕྱིར། །
མི་བཟོད་ལས་གཞན་སྡིག་པ་ཡོད་མ་ཡིན། །
གང་ཕྱིར་རྒྱལ་སྲས་སོགས་གསུངས། ཤེས་བྱ་ཆོས་ཅན། དགེ་རྩ་འཇོམས་
པ་ལ་མི་བཟོད་པ་ཁོང་ཁྲོ་ལས་གཞན་པའི་སྡིག་པ་ཡོད་པ་མ་ཡིན་ཏེ། རྒྱུ་མཚན་གང་
གི་ཕྱིར་ན་བྱང་སེམས་བདག་ཉིད་ཆེན་པོས་རྒྱལ་སྲས་རང་ལས་སྟོབས་དམན་པ་
དག་ལ་ཁྲོ་བའི་སེམས་སྐད་ཅིག་མ་གཅིག་གིས་སྦྱིན་དང་ཚུལ་ཁྲིམས་ལས་བྱུང་བའི་
དགེ་བའི་རྩ་བ་བསྐལ་པ་བརྒྱར་བསགས་པ་འཇོམས་པ་དེའི་ཕྱིར། །
བཞི་པ་༼མི་བཟོད་བའི་སྐྱོན་མང་བོ་བསམས་ནས་ཁོང་ཁྲོ་དགག་བ།༽ནི།
མི་སྡུག་གཟུགས་སུ་བྱས་ཅིང་དམ་པ་མིན་པར་བཀྲི། །
ཚུལ་དང་ཚུལ་མིན་ཤེས་པའི་རྣམ་དཔྱོད་འབྲོག་བྱེད་ཅིང་། །
མི་བཟོད་པ་ཡིས་མྱུར་དུ་ངན་འགྲོར་སྐྱུར་བར་བྱེད། །
མི་སྡུག་གཟུགས་སུ་སོགས་གསུངས། ཤེས་བྱ་ཆོས་ཅན། ཁྲོ་བས་ལང་
ཚོའི་ཡོན་ཏན་འཇོམས་ཏེ། ཁྲོ་བས་བཞིན་མི་སྡུག་པའི་གཟུགས་སུ་བྱེད་ཅིང་། བྱ་
བ་ངན་པ་ལ་འཇུག་པས་དམ་པ་མིན་པར་བཀྲི་བ་སྟེ་འཁྲིད་པའི་ཕྱིར། ཤེས་བྱ་ཆོས་
ཅན༑ དེར་མ་ཟད་ཁོང་ཁྲོས་བླང་དོར་འབྱེད་པའི་ཤེས་རབ་འཇོམས་ཏེ། ཚུལ་སྟེ་རུང་
བ་དང་ཚུལ་མིན་སྟེ་མི་རུང་བ་ཤེས་པའི་རྣམ་དཔྱོད་འཕྲོག་པར་བྱེད་པའི་ཕྱིར། ཅིང་
ལྷག་མ་འདྲེན་པའི་ཚིག་གོ །ཤེས་བྱ་ཆོས་ཅན། དེར་མ་ཟད་ཁོང་ཁྲོས་ཤི་བའི་འོག་
ཏུ་མྱུར་དུ་ངན་འགྲོར་བསྒྱུར་བར་བྱེད་དེ། སྡིག་པ་སྟོབས་ལྡན་ཡིན་པའི་ཕྱིར།



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
གཉིས་པ་བཟོད་པ་བསྟེན་རིགས་པ་ལ་གཉིས། བཟོད་པའི་ཡོན་ཏན་མང་དུ་
བསམ་པ། དོན་བསྡུས་ཏེ་བཟོད་པ་བསྟེན་པར་གདམས་པའོ། །
དང་པོ་༼བཟོད་བའི་ཡོན་ཏན་མང་དུ་བསམ་བ།༽
བཟོད་བས་བཤད་ཟིན་དང་འགལ་ཡོན་ཏན་རྣམས་བྱེད་དོ། །
བཟོད་པས་བཤད་ཟིན་སོགས་གསུངས། ཤེས་བྱ་ཆོས་ཅན། བཟོད་པ་ནི་
ཡོན་ཏན་རྣམ་པ་མང་པོ་དང་ལྡན་ཏེ། བཤད་ཟིན་པའི་ཁྲོ་བའི་སྐྱོན་དང་འགལ་བའི་
ཡོན་ཏན་རྣམས་སྐྱེད་པའི་ཕྱིར། སྐྱེད་ཚུལ་ཇི་ལྟར་ཞེ་ན།
བཟོད་པས་མཛེས་ཤིང་སྐྱེ་བོ་དམ་པ་ལ། །
བངས་དང་ལུགས་དང་ལུགས་མིན་ཤེས་པ་ལ། །
མཁས་པར་འགྱུར་ཞིང་དེ་ཡི་འོག་ཏུ་ནི། །
ལྷ་མིའི་སྐྱེ་དང་སྡིག་པ་ཟད་པར་འགྱུར། །
ཤེས་བྱ་ཆོས་ཅན། བཟོད་པ་ལས་ཁྲོ་བའི་སྐྱོན་དང་འགལ་བའི་ཡོན་ཏན་
འབྱུང་སྟེ། བཟོད་པས་གཟུགས་མཛེས་པ་ཐོབ་ཅིང་། སྐྱེས་བུ་དམ་པ་རྣམས་ཀྱིས་
ཕངས་ཤིང་གཅེས་པ་དང་། ཚུལ་ལུགས་དང་ཚུལ་ལུགས་མ་ཡིན་པ་ཤེས་པར་འགྱུར་
བ་དང་། ཤི་བའི་འོག་ཏུ་ལྷ་མིའི་སྐྱེ་བ་ལེན་པ་དང་། ཁོང་ཁྲོ་སོགས་སྡིག་པ་ཟད་པར་
འགྱུར་བའི་ཕྱིར།
གཉིས་པ་༼དོན་བསྡུས་ཏེ་བཟོད་པ་བསྙེན་བར་གདམས་པ།༽ནི།
སོ་སོ་སྐྱེ་བོ་དང་ནི་རྒྱལ་སྲས་ཀྱིས། ། ་
ཁྲོ་དང་བཟོད་པའི་སྐྱོན་ཡོན་རིག་བྱས་ཏེ། །
མི་བཟོད་སྤངས་ནས་འཕགས་པའི་སྐྱེ་བོ་ཡིས། །
བསྔགས་པའི་བཟོད་པ་རྟག་ཏུ་མྱུར་བསྟེན་བྱ། །
སོ་སོ་སྐྱེ་བོ་སོགས་གསུངས། ཤེས་བྱ་ཆོས་ཅན། སོ་སོ་སྐྱེ་བོ་ཁྲོས་པའི་
ཉེས་དམིགས་དང་ནི། རྒྱལ་སྲས་རྣམས་ཀྱི་བཟོད་པ་བསྒོམས་པའི་ཡོན་ཏན་ནམ་



g
སེམས་བསྐྱེད་གསུམ་བའི་རྣམ་བཤད།
ཕན་ཡོན་རིག་པར་བྱས་ཏེ། མི་བཟོད་པ་ཁོང་ཁྲོ་སྤངས་ནས་འཕགས་པའི་སྐྱེ་བོ་
ཡིས་ཡང་དང་ཡང་དུ་བསྔགས་པའི་བཟོད་པ་རྟག་པར་མྱུར་དུ་བསྟེན་པར་བྱ་སྟེ།
ཁོང་ཁྲོ་ཉེས་པ་དུ་མའི་འབྱུང་གནས་དང༌། བཟོད་པ་ཡོན་ཏན་དུ་མའི་འབྱུང་གནས་
ཡིན་པའི་ཕྱིར།
གསུམ་པ་བཟོད་པའི་ཕར་ཕྱིན་གྱི་དབྱེ་བ་ནི།
རྫོགས་སངས་རྒྱས་ཀྱི་བྱང་ཆུབ་ཕྱིར་བསྔོས་ཀྱང་། །
གསུམ་དམིགས་ཡོད་ན་དེ་ནི་འཇིག་རྟེན་པའོ། །
དམིགས་པ་མེད་ན་དེ་ཉིད་སངས་རྒྱས་ཀྱིས། །
འཇིག་རྟེན་འདས་པའི་ཕ་རོལ་ཕྱིན་ཅེས་བསྟན། །
རྫོགས་སངས་རྒྱས་སོགས་གསུངས། ཤེས་བྱ་ཆོས་ཅན། བཟོད་པའི་ཕར་
ཕྱིན་ལ་དབྱེ་ན་གཉིས་སུ་ཡོད་དེ། བཟོད་པ་རྫོགས་པའི་སངས་རྒྱས་ཀྱི་བྱང་ཆུབ་ཀྱི་
རྒྱུར་བསྔོས་ཀྱང་། གང་བཟོད་པ་གང་གིས་གང་ལ་བཟོད་པའི་འཁོར་གསུམ་བདེན་
པར་དམིགས་པས་བཅིངས་པ་ཡོད་ན། དེ་འདྲའི་བཟོད་པའི་ཕར་ཕྱིན་ནི་འཇིག་རྟེན་
པའི་བཟོད་པའི་ཕར་ཕྱིན་དང་། འཁོར་གསུམ་བདེན་པར་དམིགས་པ་མེད་པར་སྟེ།
སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་བཟོད་པའི་ཕར་ཕྱིན་དེ་
ནི༑ འཇིག་རྟེན་ལས་འདས་པའི་བཟོད་པའི་ཕ་རོལ་ཏུ་ཕྱིན་པ་ཡིན་ཞེས་སངས་རྒྱས་
ཀྱིས་མདོ་སྡེ་ལས་གསུངས་པའི་ཕྱིར། །
བཞི་པ་ས་འདིར་དག་པའི་ཡོན་ཏན་གཞན་བསྟན་པ་ནི། །
ས་དེར་རྒྱལ་སྲས་བསམ་གཏན་མངོན་ཤེས་དང་། །
འདོད་ཆགས་ཞེ་སྡང་ཡོངས་སུ་ཟད་པར་འགྱུར། །
དེས་ཀྱང་རྟག་ཏུ་འཇིག་རྟེན་པ་ཡི་ནི། །
འདོད་པའི་འདོད་ཆགས་འཇོམས་པར་ནུས་པར་འགྱུར། །
ས་དེར་རྒྱལ་སྲས་སོགས་གསུངས། ས་གསུམ་པ་དེར་གནས་པའི་རྒྱལ་



54
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
སྲས་ཆོས་ཅན། བཟོད་པར་མ་ཟད་ཡོན་ཏན་ཁྱད་པར་ཅན་གཞན་ཡང་ཐོབ་སྟེ།
རྟོགས་པའི་ཡོན་ཏན་བསམ་གཏན་གཟུགས་མེད་ཚད་མེད་བཞི་དང༌། མངོན་ཤེས་
རྣམས་ཐོབ་པའི་ཕྱིར། སྤངས་པའི་ཡོན་ཏན། རང་གི་ངོ་སྐལ་གྱི་སྤང་བྱར་གྱུར་པའི་
འདོད་ཆགས་ཞེ་སྡང་གཏི་མུག་གི་ས་བོན་ཡོངས་སུ་ཟད་པར་འགྱུར་བའི་ཕྱིར། ས་
གསུམ་པ་དེས་ཀྱང་ཆོས་ཅན། རྟག་ཏུ་འཇིག་རྟེན་པ་ཡི་ནི་འདོད་པའི་འདོད་ཆགས་
འཇོམས་པར་ནུས་པ་ལ་མཁས་པར་འགྱུར་ཏེ། བརྒྱ་བྱིན་དུ་སྐྱེས་ནས་སེམས་ཅན་
རྣམས་འདོད་པའི་འདམ་ལས་འདོན་པ་ལ་མཁས་པའི་ཕྱིར། །
གསུམ་པ་ཕར་ཕྱིན་དང་པོ་གསུམ་གྱི་ཁྱད་ཆོས་བསྟན་པ་ནི།
སྦྱིན་སོགས་ཆོས་གསུམ་དེ་དག་ཕལ་མོ་ཆེ། །
བདེ་བར་གཤེགས་པས་ཁྱིམ་པ་རྣམས་ལ་བསྔགས། །
བསོད་ནམས་ཞེས་བྱའི་ཚོགས་ཀྱང་དེ་དག་ཉིད། །
སངས་རྒྱས་གཟུགས་ཀྱི་བདག་ཉིད་སྐུ་ཡི་རྒྱུ། །
སྦྱིན་སོགས་ཆོས་གསུམ་ཞེས་སོགས་གསུངས། སྦྱིན་སོགས་ཆོས་གསུམ་
པོ་དེ་ཆོས་ཅན། བདེ་བར་གཤེགས་པས་རྟེན་ཁྱིམ་པའི་བྱང་སེམས་རྣམས་ལ་གཙོ་
བོའམ་ཕལ་མོ་ཆེར་བསྔགས་ཏེ། དེ་དག་གིས་སྒྲུབ་སླ་བའི་ཕྱིར། དེ་དག་ཉིད་ཆོས་
ཅན༑ ངོ་བོ་བསོད་ནམས་ཞེས་བྱ་བའི་ཚོགས་ཀྱང་ཡིན་ལ། འབྲས་བུ་སངས་རྒྱས་
ཀྱི་གཟུགས་སྐུའི་བདག་ཉིད་ཀྱི་སྐུའི་རྒྱུའི་གཙོ་བོ་ཡང་ཡིན་ཏེ། སངས་རྒྱས་ཀྱི་
གཟུགས་སྐུའི་ཉེར་ལེན་ཡིན་པའི་ཕྱིར། །
བཞི་པ་སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་ནི།
རྒྱལ་བའི་སྲས་པོ་ཉི་མ་ལ་གནས་འོད་བྱེད་འདི། །
རང་གཏོགས་མུན་རྣམས་དང་པོ་ཡང་དག་བསལ་བྱས་ནས། །
འགྲོ་བའི་མུན་པ་རྣམ་པར་འཇོམས་པ་མངོན་པར་འདོད། །
ས་འདིར་ཤིན་ཏུ་རྣོ་བར་གྱུར་ཀྱང་ཁྲོ་མི་འགྱུར། །



སེམས་བསྐྱེད་གསུམ་བའི་རྣམ་བཤད།
རྒྱལ་བའི་སྲས་པོ་སོགས་གསུངས། རྒྱལ་བའི་སྲས་པོ་ཉི་མ་དང་འདྲ་བའི་
རྒྱུད་ལ་གནས་པའི་ས་གསུམ་པ་འོད་འཕྲོ་བ་འདི་ཆོས་ཅན། རང་གཞན་གྱི་སྒྲིབ་
པའི་མུན་པ་སེལ་བ་ཡིན་ཏེ། རང་རྒྱུད་ལྡན་གྱི་གང་ཟག་གི་རྒྱུད་ལ་གཏོགས་པའི་མི་
ཤེས་པའི་མུན་པ་གནག་པ་ས་གསུམ་པ་སྐྱེ་བའི་གེགས་བྱེད་རྣམས་བོར་ཏེ་རང་སྐྱེ་
བའི་སྐབས་སུ་ཡང་དག་པར་གསལ་བར་བྱས་ནས། འགྲོ་བ་གཞན་གྱི་རྒྱུད་ལ་དེ་སྐྱེ་
བའི་གེགས་བྱེད་པའི་མུན་པ་རྣམ་པར་འཇོམས་པར་འདོད་པའི་ཕྱིར། ས་གསུམ་པ་
འདིར་གནས་ཀྱི་བྱང་སེམས་ཆོས་ཅན། གཞན་གྱི་ཉོན་མོངས་འཇོམས་པ་ལ་བློ་གྲོས་
ཤིན་ཏུ་རྣོ་བར་གྱུར་ཀྱང་སྐྱོན་ལྡན་གྱི་སྐྱེ་བོ་ལ་ཁྲོ་བར་མི་འགྱུར་ཏེ། བཟོད་པའི་ཕར་
ཕྱིན་ཆེས་ལྷག་པའི་ཕྱིར།
སྒྲིབ་གཉིས་ཀྱི་ངོས་འཛིན་སྐོར།
འདིའི་གཞུང་ནས་བསྟན་པའི་སྒྲིབ་གཉིས་ངོས་འཛིན་དང་སྤོང་ཚུལ་ལ་སྤྱི་
དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽ སྒྲིབ་པ་ཡིན་པ་གང་ཞིག གཙོ་
བོར་ཐར་པ་ཐོབ་པ་ལ་གེགས་བྱེད་ཀྱི་སྒྲིབ་པའི་རིགས་སུ་གནས་པ་དེ། ཉོན་སྒྲིབ་ཀྱི་
མཚན་ཉིད། དེ་ལ་དབྱེ་ན། ཀུན་བཏགས་ལྷན་སྐྱེས་གཉིས། གྲུབ་མཐས་རྒྱུད་བསླད་
པའི་དབང་གིས་བྱུང་བའི་ཉོན་མོངས་པ་མཚུངས་ལྡན་དང་བཅས་པའམ། དེས་བསྐྱེད་
པའི་ས་བོན་ཅི་རིགས་པས་བསྡུས་པ། ཉོན་སྒྲིབ་ཀུན་བཏགས་ཀྱི་མཚན་ཉིད། དབྱེ་
ན་དེ་མངོན་གྱུར་དང༌། དེ་ས་བོན་གྱི་ཆ་གཉིས་ཡོད། དང་པོ་ནི། གྲུབ་མཐས་བསླད་
པའི་དུག་གསུམ་མངོན་གྱུར་པ་ལྟ་བུ། གཉིས་པ་ནི། གྲུབ་མཐས་བསླད་པའི་བདེན་
འཛིན་ཕྲ་རགས་གཉིས་ཀྱི་ས་བོན་ལྟ་བུ། ཉོན་སྒྲིབ་གང་ཞིག གྲུབ་མཐས་རྒྱུད་བསླད་
པའི་དབང་གིས་བྱུང་བ་མ་ཡིན་པར། རང་རྒྱུད་ཐོག་མ་མེད་པ་ནས་བག་ཆགས་ཀྱི་
དབང་གིས་བྱུང་བའི་ཉོན་མོངས་པ་མཚུངས་ལྡན་དང་བཅས་པའམ། དེས་བསྐྱེད་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པའི་ས་བོན་ཅི་རིགས་པས་བསྡུས་པ། ཉོན་སྒྲིབ་ལྷན་སྐྱེས་ཀྱི་མཚན་ཉིད། དབྱེ་ན་
དེ་ལྷན་སྐྱེས་མངོན་གྱུར་དང་ས་བོན་གྱི་ཆ་གཉིས་ཡོད། དང་པོ་ནི། རྩ་ཉོན་བཅུ་ལྟ་
བུ༑ གཞན་ཡང་ཉེ་ཉོན་སོགས་དང་། མངོན་པ་ནས་བཤད་པའི་ཉོན་མོངས་མངོན་
གྱུར་རྣམས་དང་། གྲུབ་མཐའ་གཞན་གྱིས་ཉོན་མོངས་སུ་མི་འཇོག་པའི་བདེན་འཛིན་
ཕྲ་བ་མངོན་གྱུར་པ་སོགས་མང་དུ་ཡོད། གཉིས་པ་ནི། དུག་གསུམ་གྱི་ས་བོན་དང་།
བདག་འཛིན་ཕྲ་རགས་ཀྱི་ས་བོན་ལྟ་བུ། སྒྲིབ་པ་ཡིན་པ་གང་ཞིག གཙོ་བོར་ཐམས་
ཅད་མཁྱེན་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པའི་རིགས་སུ་གནས་པ་དེ།
ཤེས་སྒྲིབ་ཀྱི་མཚན་ཉིད། དེ་ལ་དབྱེ་ན་མངོན་གྱུར་དང་། ས་བོན་གྱི་ཆ་གཉིས་ཡོད།
བདེན་འཛིན་མ་ལུས་པ་སྤངས་པའི་འཕགས་པ་སློབ་པའི་རྒྱུད་ལ་འབྱུང་བའི་སྒྲིབ་
པའི་རིགས་སུ་གནས་པ་གང་ཞིག རང་ཡུལ་གཟུགས་སོགས་ཀྱི་ཆོས་ཅི་རིགས་
པ་བདེན་གྲུབ་ཏུ་སྣང་བའི་གཉིས་སྣང་འཁྲུལ་པའི་ཆ་དེ། ཤེས་སྒྲིབ་མངོན་གྱུར་པའི་
མཚན་ཉིད། མཚན་གཞི་ནི། འཇུག་ཤེས་དྲུག་ལ་གཟུགས་སོགས་བདེན་གྲུབ་ཏུ་སྣང་
བའི་གཉིས་སྣང་འཁྲུལ་པའི་ཆ་ལྟ་བུ། རང་གི་རྒྱུར་གྱུར་པའི་བདེན་འཛིན་གྱི་ཐུན་མོང་
མ་ཡིན་པའི་ལག་རྗེ་བཞག་པ་ལས་བྱུང་ཞིང༌། རང་གི་འབྲས་བུར་གྱུར་པའི་གཉིས་
སྣང་འཁྲུལ་པའི་ཉེར་ལེན་གང་ཞིག བདེན་འཛིན་མ་ལུས་པ་སྤངས་པའི་འཕགས་པ་
སློབ་པའི་རྒྱུད་ལ་འབྱུང་བའི་སྒྲིབ་པའི་རིགས་སུ་གནས་པ་དེ། ཤེས་སྒྲིབ་ས་བོན་གྱི་
ཆའི་མཚན་ཉིད། ཤེས་སྒྲིབ་ཀུན་བཏགས་མེད་དེ། དེ་ཡིན་ན་སྒོམ་སྤང་ཡིན་དགོས་
པའི་ཕྱིར། །
དེ་གཉིས་ལམ་གང་དུ་ཇི་ལྟར་སྤོང་ཚུལ་ནི། ཐེག་དམན་གྱི་དབང་དུ་བྱས་ན་
ཐེག་དམན་མཐོང་ལམ་སྡུག་བསྔལ་ཆོས་བཟོད་ནས་ཉོན་སྒྲིབ་ཀུན་བཏགས་དངོས་
སུ་སྤོང་བའི་འགོ་བརྩམ་ཞིང་། སྒོམ་ལམ་སྐོར་དགུ་དང་ཉོན་སྒྲིབ་སྐོར་དགུ་རིམ་
བཞིན་སྤོང་གཉེན་སྦྱར། དེ་ཡང་སྤང་བྱ་རིམ་གྱིས་དང་ཅིག་ཅར་བའི་རྣམ་གཞག་
གཞན་ལས་ཤེས་པར་བྱ་དགོས་ལ། གང་ལྟར་ཉོན་སྒྲིབ་བདེན་འཛིན་ས་བོན་དང་



སེམས་བསྐྱེད་གསུམ་པའི་རྣམ་བཤད།
བཅས་པ་མ་ལུས་པ་སྤངས་པ། ཐེག་དམན་དགྲ་བཅོམ་ཐོབ་པ་དུས་མཉམ། དང་
པོ་ཉིད་ནས་ཐེག་ཆེན་རིགས་ངེས་ཀྱི་དབང་དུ་བྱས་ན། ཐེག་ཆེན་མཐོང་ལམ་སྡུག་
བསྔལ་ཆོས་བཟོད་ཐོབ་པ་དང་ཉོན་སྒྲིབ་ཀུན་བཏགས་དངོས་སུ་སྤོང་བའི་འགོ་རྩོམ་
ཞིང་། ས་དང་པོའི་སྒོམ་ལམ་ཐོབ་པ་དང་དུས་མཉམ་དུ་ཉོན་སྒྲིབ་ལྷན་སྐྱེས་དངོས་སུ་
སྤོང་བའི་འགོ་རྩོམ་ཞིང་། ས་བརྒྱད་པ་ཐོབ་པ་དང་དུས་མཉམ་དུ་ཉོན་སྒྲིབ་ས་བོན་
དང་བཅས་པ་སྤངས། ས་བརྒྱད་པའི་བར་ཆད་མེད་ལམ་ནས་ཤེས་སྒྲིབ་ཅི་རིགས་
སྤོང་བ་ཡིན་ཞིང་། སངས་རྒྱས་པ་དང་ཤེས་སྒྲིབ་སྤངས་པ་དུས་མཉམ། ཉོན་སྒྲིབ་
མ་ལུས་པ་མ་སྤངས་བར་དུ་ཤེས་སྒྲིབ་དངོས་སུ་སྤོང་བའི་འགོ་མི་རྩོམ་སྟེ། བདེན་
འཛིན་མ་ལུས་པ་མ་སྤངས་བར་དུ་བདག་འཛིན་གྱི་བག་ཆགས་ཅུང་ཟད་ཀྱང་སྤོང་མི་
ནུས་པའི་ཕྱིར།
གཉིས་པ་མཐའ་དཔྱད་པ་ལ། མཁས་པའི་དབང་པོ་འགའ་ཞིག་ཤེས་སྒྲིབ་དང་
ཤེས་པའི་གཞི་མཐུན་ཡོད་གསུངས། རེ་ཞིག་དེ་མེད་པར་ཐལ། བདེན་འཛིན་ཡིན་ན་
ཤེས་སྒྲིབ་མ་ཡིན་དགོས་པའི་ཕྱིར། མ་གྲུབ་ན། དེར་ཐལ། དེ་ཡིན་ན་ཉོན་སྒྲིབ་ཡིན་
དགོས་པའི་ཕྱིར། དེར་ཐལ། དེ་ཡིན་ན་ཐེག་དམན་དགྲ་བཅོམ་པས་སྤངས་པས་ཁྱབ་
པའི་ཕྱིར། གཞན་ཡང་། ཉན་རང་དགྲ་བཅོམ་པ་གཉིས་ལ་དམན་མཆོག་མེད་པར་
ཐལ༑ དེ་གཉིས་ཀས་ཉོན་སྒྲིབ་སྤངས་པའི་ཕྱིར། དེར་ཐལ། ཉན་རང་སློབ་པ་འཕགས་
པ་གཉིས་བསྒོམ་བྱའི་ལྟ་བ་ལ་ཁྱད་པར་མེད་པའི་ཕྱིར། དེར་ཐལ། དེ་གཉིས་ཀས་
བདག་མེད་ཕྲ་མོ་གཉིས་ཀ་སྒོམ་པའི་ཕྱིར་ན་རྩ་བར་མ་ཁྱབ། རྩ་བར་འདོད་མི་ནུས་
པར་ཐལ། དེ་གཉིས་སྒོམ་ལམ་གྱི་གནས་སྐབས་སུ་ཚོགས་གསོག་ཚུལ་མི་འདྲ་བའི་
ཕྱིར། གཞན་ཡང་། ཐེག་ཆེན་མཐོང་ལམ་བར་ཆད་མེད་ལམ་པ་ཆོས་ཅན། བདེན་
འཛིན་སྤང་བྱའི་གཙོ་བོར་བྱེད་པར་ཐལ། བདེན་མེད་བསྒོམ་བྱའི་གཙོ་བོར་བྱེད་པའི་
ཕྱིར་ན་མ་ཁྱབ། འདོད་མི་ནུས་ཏེ། ཐར་པ་ཐོབ་བྱའི་གཙོ་བོར་མི་བྱེད་པའི་ཕྱིར། མ་
གྲུབ་ན། དེར་ཐལ། ཐམས་ཅད་མཁྱེན་པ་ཐོབ་བྱའི་གཙོ་བོར་བྱེད་པའི་ཕྱིར། དེར་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཐལ༑ ཆོས་ཅན་དེའི་ཕྱིར། གཞན་ཡང་། དམན་ལམ་སྔོན་དུ་མ་སོང་བའི་ས་བརྒྱད་
པ་བ་ཆོས་ཅན། དགྲ་བཅོམ་པ་ཡིན་པར་ཐལ། ཉོན་སྒྲིབ་སྤངས་པའི་གང་ཟག་ཡིན་
པའི་ཕྱིར་ན་མ་ཁྱབ། མ་གྲུབ་ན། དེར་ཐལ། དག་ས་ལ་གནས་པའི་སེམས་དཔའ་
ཡིན་པའི་ཕྱིར། གཞན་ཡང་། དེའི་རྒྱུད་ཀྱི་མཁྱེན་པ་ཆོས་ཅན། མི་སློབ་ལམ་ཡིན་
པར་ཐལ། ཉོན་སྒྲིབ་སྤངས་པའི་མཁྱེན་པ་ཡིན་པའི་ཕྱིར་ན་མ་ཁྱབ། ཁྱབ་པར་ཐལ།
དེ་དེའི་མཚན་ཉིད་དུ་ཁས་ལེན་པའི་ཐེག་ཆེན་གྱི་གྲུབ་མཐའ་སྨྲ་བ་ཡོད་པའི་ཕྱིར་ན་
མ་ཁྱབ། གཞན་ཡང་། མིག་ཤེས་ལ་གཟུགས་བདེན་གྲུབ་ཏུ་སྣང་བ་ཤེས་སྒྲིབ་ཡིན་
པར་ཐལ། ཤེས་སྒྲིབ་མངོན་གྱུར་བ་ཡོད་པའི་ཕྱིར་ན་མ་ཁྱབ། བུམ་འཛིན་རྟོག་པ་ལ་
བུམ་པ་བདེན་གྲུབ་ཏུ་སྣང་བ་ཤེས་སྒྲིབ་ཡིན་པར་ཐལ། དེ་རྒྱུད་ལྡན་གྱི་གང་ཟག་གི་
རྒྱུད་ལ་ཤེས་སྒྲིབ་མངོན་གྱུར་པ་ཡོད་པའི་ཕྱིར་ན་མ་ཁྱབ། འདོད་མི་ནུས་པར་ཐལ།
དེ་ལྡན་མིན་འདུ་བྱེད་མ་ཡིན་པའི་ཕྱིར། རྟགས་དེར་ཐལ། འདུས་མ་བྱས་ཡིན་པའི་
ཕྱིར། གཞན་ཡང་། དམན་ལམ་སྔོན་སོང་གི་མཐོང་ལམ་བར་ཆད་མེད་ལམ་མེད་
པར་ཐལ། ཐེག་དམན་དགྲ་བཅོམ་པའི་རྟོགས་པ་སྔོན་སོང་གི་ཐེག་ཆེན་མཐོང་ལམ་
བར་ཆད་མེད་ལམ་མེད་པའི་ཕྱིར། དེར་ཐལ། དེའི་ངོ་སྐལ་གྱི་སྤང་བྱ་ཤེས་སྒྲིབ་དང་
ཉོན་སྒྲིབ་གང་རུང་མེད་པའི་ཕྱིར་ན་རྩ་བར་མ་ཁྱབ། གཞན་ཡང་། ཐེག་དམན་དགྲ་
བཅོམ་པའི་རྟོགས་པ་སྔོན་སོང་གི་ཐེག་ཆེན་མཐོང་ལམ་བར་ཆད་མེད་ལམ་མེད་པར་
ཐལ༑ དེའི་རྟོགས་པ་སྔོན་སོང་གི་ཐེག་ཆེན་གྱི་བཟོད་པ་བརྒྱད་མེད་པའི་ཕྱིར། འདོད་
ན༑ དེའི་རྟོགས་པ་སྔོན་སོང་གི་ཐེག་ཆེན་མཐོང་ལམ་མཉམ་གཞག་ཡེ་ཤེས་མེད་པར་
ཐལ༑ འདོད་པའི་ཕྱིར་ན་འདིར་མ་ཁྱབ། ཐེག་ཆེན་ཚོགས་ལམ་བར་ཆད་མེད་ལམ་
ཡོད་པར་ཐལ། ཐེག་ཆེན་ཚོགས་ལམ་མཉམ་གཞག་ཡེ་ཤེས་ཡོད་པའི་ཕྱིར། རྟགས་
སླ༑ གཞན་ཡང་། ཤེས་སྒྲིབ་གཟུང་འཛིན་གྱི་རྟོག་པ་སོ་དྲུག་ཡོད་པར་ཐལ། ཐེག་
ཆེན་སྦྱོར་ལམ་སྐོར་བཞི་ཡོད་པའི་ཕྱིར་ན་མ་ཁྱབ། གཞན་ཡང་། བདེན་སྣང་ཆོས་
ཅན༑ ཤེས་སྒྲིབ་ཡིན་པར་ཐལ། འཇུག་ཤེས་ལ་ཡུལ་བདེན་གྲུབ་ཏུ་སྣང་བའི་གཉིས་



སེམས་བསྐྱེད་གསུམ་བའི་རྣམ་བཤད།
སྣང་འཁྲུལ་པའི་ཆ་ཤེས་སྒྲིབ་ཡིན་པའི་ཕྱིར་ན་མ་ཁྱབ། འདོད་ན། བདེན་སྣང་ཆོས་
ཅན། ཁྱོད་རྒྱུད་ལྡན་གྱི་གང་ཟག་ཡིན་ན་ཤེས་སྒྲིབ་རྒྱུད་ལྡན་གྱི་གང་ཟག་ཡིན་དགོས་
པར་ཐལ། འདོད་པའི་ཕྱིར། འདོད་ན། བྱང་སེམས་རྒྱུན་མཐའ་པ་ཆོས་ཅན། དེར་
ཐལ༑ དེའི་ཕྱིར། འདོད་མི་ནུས་པར་ཐལ། ཤེས་སྒྲིབ་ཀྱི་དངོས་གཉེན་བར་ཆད་མེད་
ལམ་ལ་གནས་པའི་སེམས་དཔའ་ཡིན་པའི་ཕྱིར། གཞན་ཡང་། ཉན་ཐོས་དགྲ་བཅོམ་
པའི་རྒྱུད་ཀྱི་ལུས་ཀྱི་གནས་ངན་ལེན་སྤྲེའུ་ལྟར་མཆོང་བ་དང་། ངག་གི་གནས་ངན་
ལེན་གཞན་ལ་དམངས་མོ་ཟེར་བའི་རིག་བྱེད་གཉིས་རེ་རེ་ནས་ཆོས་ཅན། ཤེས་
སྒྲིབ་ཡིན་པར་ཐལ། བདེན་འཛིན་དང་དུག་གསུམ་ཅི་རིགས་ཀྱི་དབང་གིས་བྱུང་བའི་
གནས་ངན་ལེན་ཡིན་པའི་ཕྱིར། མ་གྲུབ་ན། དེར་ཐལ། འཇུག་འགྲེལ་ལས་དེ་ལ་མ་
རིག་པའི་བག་ཆགས་ནི་ཞེས་སོགས་ཀྱིས་མ་རིག་པའི་བག་ཆགས་ཤེས་སྒྲིབ་ཏུ་
བསྟན། སྔར་བཤད་པའི་གནས་ངན་ལེན་རྣམས་དེའི་འབྲས་བུར་བཤད་པའི་ཕྱིར་
དང་༑ ལུང་དེའི་ནང་དུ་ཡང་སྒྲ་སྨོས་པ་ལ་དགོས་པ་ཡོད་པའི་ཕྱིར་ན་རྩ་བར་མ་ཁྱབ།
རྩ་བར་འདོད་ན། དེ་གཉིས་རེ་རེ་ནས་ཆོས་ཅན། སྒྲིབ་པ་ཡིན་པར་ཐལ། འདོད་པའི་
ཕྱིར། འདོད་ན། དེ་ཆོས་ཅན། སྒྲིབ་པ་མ་ཡིན་པར་ཐལ། གཟུགས་ཀྱི་ཕུང་པོ་ཡིན་
པའི་ཕྱིར། རྟགས་ཆོས་ཅན་གྱིས་གྲུབ་བོ། །
སྒྲིབ་པ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། དམན་སྒྲིབ། སྙོམས་འཇུག་
གི་སྒྲིབ་པ། ཉོན་སྒྲིབ། ཤེས་སྒྲིབ་བཞི་ཡོད། བྱས་པ་ལ། ཁོ་ན་རེ། ཉན་ཐོས་འཕགས་
པའི་རྒྱུད་ཀྱི་རང་གཅིག་པུ་ཞི་བདེ་དོན་གཉེར་གྱི་བློ་ཆོས་ཅན། སྒྲིབ་པ་ཡིན་པར་
ཐལ༑ དམན་སྒྲིབ་ཡིན་པའི་ཕྱིར་ན་མ་ཁྱབ། སྟོང་ཉིད་ཆོས་ཅན། དགེ་བ་ཡིན་པར་
ཐལ༑ དོན་དམ་པའི་དགེ་བ་ཡིན་པའི་ཕྱིར་ཁྱབ་པ་ཁས། འཁོར་བ་ཆོས་ཅན། མི་དགེ་
བ་ཡིན་པར་ཐལ། དོན་དམ་པའི་མི་དགེ་བ་ཡིན་པའི་ཕྱིར། ཁྱབ་པ་འགྲིགས། གཞན་
ཡང་༑ དམན་སྒྲིབ་དང་སྙོམས་འཇུག་གི་སྒྲིབ་པ་གཉིས་ཆོས་ཅན། ཁྱོད་སྒྲིབ་པ་ཡིན་
པར་ཐལ། སངས་རྒྱས་འཕགས་པས་ཁྱོད་སྤངས་པའི་ཕྱིར་ན་མ་ཁྱབ། ཟག་མེད་ཀྱི་



60
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ལས་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། རྣམ་བཤད་སྙིང་པོ་རྒྱན་ལས།
ཟག་པ་མེད་པའི་ལས་ཀྱང་སྤངས་ནས་ཞི་བའི་དབྱིངས་ལ། ཞེས་གསུངས་པའི་ཕྱིར།
ཁོང་ཁྲོས་དགེ་རྩ་འཇོམས་ཚུལ།
ས་འདིར་བཟོད་པ་ལྷག་པར་བཤད་པས་དེའི་མི་མཐུན་ཕྱོགས་ཁོང་ཁྲོ་སྤང་
དགོས་པས། དེ་ལ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽ནི། ཁོང་
ཁྲོའི་གཞོམ་བྱའི་དགེ་རྩ་ལ་བསོད་ནམས་ཀྱི་ཚོགས་ཀྱིས་བསྡུས་པ་ཞིག་དགོས།
ཀུན་མཁྱེན་འཇམ་དབྱངས་བཞད་པ་ཆེན་པོས། སྒོམ་བྱུང་གི་དགེ་བ་དེའི་གཞོམ་
བྱར་མི་འཇོག་པར་བཞེད། དེ་ཡང་། འཇོམས་ཚུལ་ཡང་། བྱང་སེམས་སྟོབས་ཆེ་
བས་ཆུང་བ་ལ་ཁྲོས་པ། མཉམ་པས་མཉམ་པ་ལ་ཁྲོས་པ། ཆུང་བས་ཆེ་བ་ལ་ཁྲོས་
པ༑ བྱང་སེམས་ཀྱིས་བྱང་སེམས་མ་ཡིན་པ་ལ་ཁྲོས་པ། བྱང་སེམས་མ་ཡིན་པས་
བྱང་སེམས་ལ་ཁྲོས་པ་རིམ་པ་མང་དུ་ཡོད། གཞན་ཡང་། གཞུང་རྣམས་ལས་བསྐལ་
པ་སྟོང་དུ་བསགས་པའི་དགེ་རྩ་དང༌། བསྐལ་པ་བརྒྱར་བསགས་པ་སོགས་འཇོམས་
ཚུལ་མང་དུ་གསུངས་པ་རྣམས་ཡུལ་རྟེན་གྱི་ཁྱད་པར་གྱིས་ཡིན། བཅོམ་པའི་དོན་
ལ༑ ཟད་པ་ཆུང་འབྲིང་ཆེ་གསུམ་ཅི་རིགས་ཡོད་པས། དགེ་འབྲས་ཡུན་རིང་པོ་སྨིན་
རྒྱུ་རྣམས་ཐུང་ངུར་བྱས་པ། དགེ་འབྲས་མང་པོ་རྣམས་ཉུང་ངུར་བྱས་པ། འབྲས་བུའི་
གཞི་འགའ་ཞིག་བཅོམ་པ་སོགས་འཇོམས་ཚུལ་མང་དུ་ཡོད། དགེ་འབྲས་ཕལ་ཆེར་
བཅོམ་པ་ནི་ཟད་པ་ཆེན་པོ་ཡིན་པའི་ཕྱིར། །
གཉིས་པ་༼མཐའ་དཔྱད་པ།༽ལ། ཁ་ཅིག་ན་རེ། ཀུན་རྫོབ་སེམས་བསྐྱེད་ཀྱིས་
ཟིན་པའི་བྱང་སེམས་ཚོགས་ལམ་པའི་རྒྱུད་ཀྱི་བསོད་ནམས་ཀྱི་ཚོགས་ཀྱིས་བསྡུས་
པའི་དགེ་རྩ་ཆོས་ཅན། ཁྱོད་ཁོང་ཁྲོས་བཅོམ་པ་མེད་པར་ཐལ། ཐེག་ཆེན་སེམས་
བསྐྱེད་ཀྱིས་ཟིན་པའི་དགེ་བ་ཡིན་པའི་ཕྱིར། ཁྱབ་སྟེ། སྡོང་པོ་བཀོད་པའི་མདོ་ལས།



སེམས་བསྐྱེད་གསུམ་པའི་རྣམ་བཤད།
གསེར་འགྱུར་རམ་དངུལ་ཆུའི་རིགས་གསེར་དུ་སྣང་བའི་དཔེ་བསྟན་པའི་དོན་སྤྱོད་
འཇུག་དང་ལམ་རིམ་ཉམས་མགུར་ལས་བཀྲལ་བའི་ཕྱིར་ན་རྩ་བར་མ་ཁྱབ། ལུང་དེ་
དག་གི་དོན་ཐེག་ཆེན་སེམས་བསྐྱེད་ལ་བརྟེན་ནས་ལས་ཉོན་གཏན་ཟད་ནུས་ཤིང་
ལས་ཉོན་གྱིས་སེམས་བསྐྱེད་ཀྱི་ས་བོན་ཟད་མི་ནུས་པའི་དོན་ཡིན་པའི་ཕྱིར། རྩ་
བར་འདོད་མི་ནུས་པར་ཐལ། བྱང་སེམས་ཀྱིས་བྱང་སེམས་ལ་ཁྲོས་པས་དགེ་རྩ་
ཁོང་ཁྲོས་བཅོམ་པ་ཡོད་པའི་ཕྱིར། གཞན་ཡང་། བླ་མེད་རྫོགས་བྱང་དུ་བསྔོས་པའི་
ལམ་ཞུགས་གང་ཟག་གི་རྒྱུད་ཀྱི་སྦྱིན་པའི་ཉམས་ལེན་ཆོས་ཅན། ཁྱོད་ཁོང་ཁྲོས་
བཅོམ་པ་མེད་པར་ཐལ། བྱང་ཆུབ་སེམས་ཀྱི་ལྗོན་ཤིང་སོགས་གསུངས་པའི་ཕྱིར་ན་
མ་ཁྱབ། རྫོགས་བྱང་དུ་བསྔོས་པའི་དགེ་བའི་འབྲས་བུ་ལ་ལོངས་སྤྱོད་པས་འཛད་པ་
མེད་པ་ལུང་དེ་དག་གི་དོན་ཡིན་པའི་ཕྱིར། ཚུལ་དེ་ལྟར་འཇུག་པའི་འགྲེལ་ཆེན་ལས་
གསུངས་པའི་ཕྱིར། གཞན་ཡང་། དགེ་རྩ་འཇོམས་བྱེད་ཡིན་ན་ཁོང་ཁྲོ་ཡིན་པས་
ཁྱབ་པར་ཐལ། འདིར་དེ་ལྟར་བཤད་པ་སྐབས་སུ་བབ་པའི་ཕྱིར་ན་མ་ཁྱབ། འདོད་
མི་ནུས་པར་ཐལ། བྱང་སེམས་ཀྱི་རྩ་ལྟུང་བྱུང་བ། ལོག་ལྟ་སྐྱེས་པ། རྙེད་བཀུར་ལ་
ཞེན་པའི་ཁྱིམ་ལ་བལྟ་བ། མངོན་པའི་ང་རྒྱལ་བྱེད་པ་རྣམས་དགེ་རྩ་འཇོམས་བྱེད་དུ།
འཇུག་ཊཱིཀ་དགོངས་པ་རབ་གསལ་ལས་གསུངས་པའི་ཕྱིར། བདེན་མེད་རྟོགས་པའི་
དགེ་བ་མི་འཇོམས་པར་ངེས་ཤིང་སྒོམ་བྱུང་ཡང་མི་འཇོམས་པར་གསུངས་པ་དང་།
རིན་ཕྲེང་ལས། སྤྱིར་བཏང་བ་དང་དམིགས་ཀྱི་བསལ། །བསྟན་བཅོས་ཀུན་ལ་ཤིན་
ཏུ་གཅེས། །ཞེས་གསུངས་པ་ལྟར། དམིགས་བསལ་ཞིང་གི་མཐུ་ལ་བརྟེན་པ་འགའ་
ཞིག་ཀྱང་འཇོམས་མི་ནུས་པ་ཡང་ཡོད་དམ། དཔྱོད་ལྡན་དག་དཔྱད་འཚལ།
དབུས་ན་ཁ་ཆགསེམས་ལ་དབའ་སུམཁསོ།
སེམས་བསྐྱེད་གསུམ་པའི་རྣམ་པར་བཤད་པའོ།། །།



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
སེམས་བསྐྱེད་བཞི་པའི་རྣམ་བཤད།
༈ བཞི་པ་ས་བཞི་པ་འོད་འཕྲོ་བ་བཤད་པ་ལ་གསུམ། ས་འདིར་བརྩོན་
འགྲུས་ལྷག་པར་བསྟན་པ། སའི་ངེས་ཚིག སྤངས་པའི་ཁྱད་པར་བསྟན་པའོ། །
དང་པོ་༼ས་འདིར་བརྩོན་འགྲུས་ལྷག་པར་བསྟན་བ།༽ནི། །
ཡོན་ཏན་མ་ལུས་བརྩོན་འགྲུས་རྗེས་འགྲོ་ཞིང་། །
བསོད་ནམས་བློ་གྲོས་ཚོགས་ནི་གཉིས་ཀྱི་རྒྱུ། །
བརྩོན་འགྲུས་གང་དུ་འབར་བར་གྱུར་པ་ཡི། །
ས་དེ་བཞི་པ་བོད་ནི་འཕྲོ་བའོ། །
ཡོན་ཏན་མ་ལུས་སོགས་གསུངས། བརྩོན་འགྲུས་ཆོས་ཅན། སྦྱིན་སོགས་
ཀྱི་ཡོན་ཏན་མ་ལུས་པ་ཁྱོད་ཀྱི་རྗེས་སུ་འགྲོ་ལྡོག་བྱེད་པ་ཡིན་ཏེ། ཁྱོད་མེད་པར་
དེ་དག་མི་འབྱུང་ཞིང་། ཁྱོད་ལ་བརྟེན་ནས་དེ་དག་ཐོབ་ཅིང་འཕེལ་བར་འགྱུར་བའི་
ཕྱིར། དེ་ཆོས་ཅན། དེར་མ་ཟད་བསོད་ནམས་ཀྱི་ཚོགས་དང་བློ་གྲོས་ཏེ་ཡེ་ཤེས་ཀྱི་
ཚོགས་ཀྱི་རྒྱུར་ཡང་བྱེད་པ་ཡིན་ཏེ། བརྩོན་འགྲུས་ཀྱིས་དེ་དག་མཐར་ཕྱིན་པར་བྱེད་
པའི་ཕྱིར། ས་བཞི་པ་འོད་འཕྲོ་བ་དེ་ནི་ཆོས་ཅན། རང་འབྲས་ཚོགས་གཉིས་ཀྱི་རྒྱུར་
གྱུར་པའི་བརྩོན་འགྲུས་གང་དུ་འབར་བ་སྟེ་ལྷག་པར་གྱུར་པ་ཡིན་ཏེ། ས་འདིར་ཏིང་
ངེ་འཛིན་གྱི་བསླབ་པས་བསྡུས་པའི་ཤིན་སྦྱངས་ཁྱད་པར་བ་ལེ་ལོ་གཏན་འགོག་པར་
བྱེད་པ་ཐོབ་པའི་ཕྱིར།
གཉིས་པ་ངེས་ཚིག་༼སའི་ངེས་ཚིག༽ནི།
དེར་ནི་བདེར་གཤེགས་སྲས་ལ་རྫོགས་པ་ཡི། །
བྱང་ཆུབ་ཕྱོགས་ལྷག་བསྒོམས་པ་ལས་སྐྱེས་པའི། །
སྣང་བ་ཟངས་ཀྱི་འོད་པས་ལྷག་འབྱུང་ཞིང་། །



སེམས་བསྐྱེད་བཞི་བའི་རྣམ་བཤད།
63
དེར་ནི་བདེ་གཤེགས་སོགས་གསུངས། ས་བཞི་པ་ཆོས་ཅན། ཁྱོད་ལ་འོད་
འཕྲོ་བ་ཞེས་བརྗོད་པའི་རྒྱུ་མཚན་ཡོད་དེ། ས་བཞི་པ་དེར་ནི་བདེ་གཤེགས་སྲས་པོ་
ལ་རྫོགས་པའི་བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་སྔར་ལས་ལྷག་པ་བསྒོམས་པ་
ལས་སྐྱེས་པའི་ཡེ་ཤེས་ཀྱི་སྣང་བ་ཟངས་ཀྱི་འོད་པས་ལྷག་པ་འབྱུང་བའི་ཕྱིར།
གསུམ་པ་༼སྤངས་པའི་ཁྱད་པར་བསྟན་པ།༽ནི། །
རང་དུ་ལྟ་བ་དང་འབྲེལ་ཡོངས་སུ་ཟད། །
རང་དུ་ལྟ་བ་སོགས་གསུངས། ས་བཞི་པ་ཆོས་ཅན། སྤང་བ་ཁྱད་པར་ཅན་
དང་ལྡན་ཏེ། རང་སྟེ་ཕྲ་བའི་འཇིག་ལྟ་དང་འབྲེལ་བ་སྟེ་དེའི་གཞིའམ་རྒྱུ་ཅན་གྱི་
རགས་པའི་འཇིག་ལྟ་རང་གི་ངོ་སྐལ་གྱི་སྤང་བྱ་སྤངས་པ་དང་ལྡན་པའི་ཕྱིར། །
འདིའི་སྐབས་སུ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽ནི།
དྲན་པ་ཉེར་བཞག་ནས་ལམ་གྱི་ཡན་ལག་གི་བར་ཆོས་སོ་བདུན་གོ་རིམ་དང་སྤྱིའི་
ངོ་བོ་ཕར་ཕྱིན་སྐབས་བཞི་པ་ལྟར། ལུགས་འདིར་དྲན་པ་ཉེར་བཞག་སོགས་གྲུབ་
མཐའ་འོག་མ་ལྟར་ཐུན་མོང་བ་དང་ལུས་ཀྱི་གནས་ལུགས་ཕྲ་མོ་རྟོགས་པའི་དྲན་
ཉེར་སོགས་ཐུན་མོང་མ་ཡིན་པ་སྒོམ་ཚུལ་དང་། སྔར་བཤད་པ་ལྟར་བདེན་བཞིའི་
ཕྲ་རགས་སོགས་འཇོག་ཚུལ་མང་དུ་ཡོད་པའི་ཕྱིར། གྲུབ་མཐའ་འོག་མའི་ལུགས་ལ་
གང་ཟག་གི་བདག་འཛིན་ཕྲ་མོར་འཇོག་པའི་གང་ཟག་རང་རྐྱ་ཐུབ་པའི་རྫས་ཡོད་དུ་
གྲུབ་པར་འཛིན་པའི་འཇིག་ལྟ་ཡང་ལུགས་འདིར་བདག་འཛིན་མ་ཡིན་པའི་ཕྱིར། །
གཉིས་པ་༼མཐའ་དཔྱད་པ།༽ལ། ཁོ་ན་རེ། གང་ཟག་རང་རྐྱ་ཐུབ་པའི་རྫས་ཡོད་
དུ་གྲུབ་པར་འཛིན་པའི་བློ་ཆོས་ཅན། སྤང་བྱ་ཀུན་བཏགས་ཡིན་པར་ཐལ། བདག་
འཛིན་རགས་པ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ས་བཞི་པའི་ངོ་
སྐལ་གྱི་སྤང་བྱར་གྱུར་པའི་ཁྱོད་ཡོད་པའི་ཕྱིར། གཞན་ཡང་། གང་ཟག་རང་རྐྱ་ཐུབ་
པའི་རྫས་ཡོད་དུ་གྲུབ་པར་འཛིན་པའི་བློ་དང་གང་ཟག་གི་བདག་འཛིན་གཉིས་ལ་
སྤང་དཀའ་སླའི་ཁྱད་པར་མེད་པར་ཐལ། དེ་གཉིས་ཀ་སྒོམ་སྤང་ཡིན་པའི་ཕྱིར་ན་མ་



64
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ཁྱབ། ས་བཞི་པ་མན་ཆད་དུ་བྱང་ཆུབ་ཡན་ལག་ཐོབ་པ་མེད་པར་ཐལ། ས་བཞི་པ་དེ་
ལྷག་པར་ཐོབ་ཚུལ་ཞིག་ཡོད་པའི་ཕྱིར་ན་མ་ཁྱབ། ས་དང་པོར་ཚུལ་ཁྲིམས་ཀྱི་ཕར་
ཕྱིན་མེད་པར་ཐལ། ས་གཉིས་པར་དེ་ལྷག་པར་ཐོབ་ཚུལ་ཞིག་ཡོད་པའི་ཕྱིར་ཁྱབ་པ་
འགྲིགས། གཞན་ཡང་། ལེ་ལོ་ཆོས་ཅན། ཁྱོད་སྤངས་པའི་གང་ཟག་ཡིན་ན་བརྩོན་
འགྲུས་ཀྱི་ཕར་ཕྱིན་རྫོགས་པའི་གང་ཟག་ཡིན་དགོས་པར་ཐལ། ཁྱོད་དེའི་མི་མཐུན་
ཕྱོགས་ཡིན་པའི་ཕྱིར་ན་མ་ཁྱབ། འདོད་ན། ཉན་ཐོས་དགྲ་བཅོམ་ཆོས་ཅན། དེར་
ཐལ༑ དེའི་ཕྱིར། རྟགས་སླ།
དབུ་མ་ལ་འཇུག་པ་ལས། སེམས་བསྐྱེད་པ་བཞི་པའོ།། །།
སེམས་བསྐྱེད་བཞི་པའི་རྣམ་པར་བཤད་པའོ།། །།



སེམས་བསྐྱེད་ཕྲ་བའི་རྣམ་བཤད།
སེམས་བསྐྱེད་ལྔ་བའི་རྣམ་བཤད།
༈ ལྔ་པ་ས་ལྔ་པ་སྦྱང་དཀའ་བ་བཤད་པ་ལ་གཉིས། སའི་ངེས་ཚིག བསམ་
གཏན་ལྷག་པ་དང་བདེན་པ་ལ་མཁས་པར་བསྟན་པའོ། །
དང་པོ་༼སའི་ངེས་ཚིག༽ནི། །
བདག་ཉིད་ཆེ་དེ་བདུད་རྣམས་ཀུན་གྱིས་ཀྱང་། །
སྦྱང་དཀའི་ས་ལ་ཕམ་པར་ནུས་མ་ཡིན། །
བདག་ཉིད་ཆེ་དེ་ཞེས་སོགས་བྱུང་། ས་ལྔ་པའི་ཡེ་ཤེས་ཆོས་ཅན། ཁྱོད་ལ་
སྦྱང་དཀའ་བ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ལ་གནས་པའི་བྱང་སེམས་
བདག་ཉིད་ཆེན་པོ་དེ་ལྷའི་བུ་བདུད་རྣམས་ཀྱིས་ཀྱང་ཕམ་པར་ནུས་པ་མ་ཡིན་པའི་
གཉིས་པ་བསམ་གཏན་ལྷག་ཅིང་བདེན་པ་ལ་མཁས་པ་ནི།
བསམ་གཏན་ལྷག་ཅིང་བློ་བཟང་བདེན་རང་བཞིན། །
ཞིབ་མོ་རྟོགས་ལའང་ཤིན་ཏུ་མཁས་པ་འཐོབ། །
བསམ་གཏན་ལྷག་ཅིང་ཞེས་སོགས་གསུངས། ས་ལྔ་པ་ཆོས་ཅན། བསམ་
གཏན་གྱི་ཕར་ཕྱིན་ལྷག་པ་ཡིན་ཏེ། རྣམ་གཡེང་གི་སྐྱོན་གྱིས་གཡོ་བར་མི་ནུས་པའི་
བསམ་གཏན་གྱི་ཕར་ཕྱིན་ཐོབ་པའི་ཕྱིར། ཅིང་ལྷག་མ་འདྲེན་པའི་ཚིག་གོ །དེ་ཆོས་
ཅན༑ དེར་མ་ཟད་བདག་མེད་ཕྲ་རགས་ལ་མཁས་པའི་ཤེས་རབ་དང་ལྡན་ཏེ། བློ་
བཟང་འཕགས་པའི་བདེན་པ་བཞིའི་རང་བཞིན་ཞིབ་མོས་རྟོགས་དགོས་པ་ལའང་
ཤིན་ཏུ་མཁས་པ་ཐོབ་པ་ཡིན་པའི་ཕྱིར།
འདིའི་སྐབས་སུ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽ནི།
འདིའི་ཕམ་བྱའི་བདུད་ནི། བདུད་གཞན་གསུམ་ལས་འདའ་བ་ལ་བར་དུ་གཅོད་པའི་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
འདོད་ལྷའི་རིགས་སུ་གཏོགས་པའི་གང་ཟག་ཞིག་ལ་བྱེད། ཟག་བཅས་ཉེ་བར་ལེན་
པའི་ཕུང་པོ་ལས་ཉོན་གྱི་གཞན་དབང་ཅན་མཐར་ཐུག་པ་རྣམས་སྡུག་བདེན། ལས་
ཉོན་རང་བཞིན་པ་རང་འབྲས་འཁོར་བའི་རྒྱུ་བྱེད་པ་རྣམས་ཀུན་འབྱུང་བདེན་པ།
བདག་མེད་པའི་དོན་རྟོགས་པའི་སོ་སོར་རྟོགས་པའི་ཤེས་རབ་བསྒོམས་སྟོབས་
ཀྱིས་སྤང་བྱ་ཅི་རིགས་སྤངས་པའི་བྲལ་བ་དེ་འགོག་བདེན། བདག་མེད་མངོན་སུམ་
དུ་རྟོགས་པའི་མཁྱེན་པ་དང་། དེས་ཟིན་པའི་འཕགས་ལམ་རྣམས་ལམ་བདེན་ཏེ།
ཀུན་ཉོན་དང་རྣམ་བྱང་རྒྱུ་འབྲས་གཉིས་གཉིས་སུ་འདུ་བའི་ཕྱིར། །
གཉིས་པ་༼མཐའ་དཔྱད་པ།༽ལ། ཁོ་ན་རེ། ལྷའི་བུ་བདུད་ཆོས་ཅན། ཁྱོད་ཀྱི་
དངོས་གཉེན་བར་ཆད་མེད་ལམ་ཡོད་པར་ཐལ། བདུད་བཞི་མ་ལུས་པ་སྤངས་པའི་
གང་ཟག་ཡོད་པའི་ཕྱིར་ན་མ་ཁྱབ། དེར་ཐལ། ཐུབ་པ་སངས་རྒྱས་བཅོམ་ལྡན་འདས་
དེ་དེ་ཡིན་པའི་ཕྱིར། དེར་ཐལ། རྟག་བརྟན་ཞི་བ་གཡུང་དྲུང་གི་ཆོས་སྐུ་བརྙེས་པའི་
གང་ཟག་ཡིན་པའི་ཕྱིར། རྟགས་སླ། གཞན་ཡང་། གྲོལ་བ་དོན་གཉེར་གྱི་སྐྱེས་བུའི་
གཏན་ལ་དབབ་བྱ་ལ་འཕགས་པའི་བདེན་པ་བཞིར་གྲངས་མ་ངེས་པར་ཐལ། གང་
ཟག་གི་བདག་མེད་ཕྲ་མོ་དེའི་བསྒོམ་བྱ་ཡིན་པ་གང་ཞིག་དེ་བདེན་པ་བཞི་པོ་གང་
རུང་མ་ཡིན་པའི་ཕྱིར། མ་གྲུབ་ན། དེར་ཐལ། སྡུག་ཀུན་གང་རུང་མ་ཡིན། འགོག་
ལམ་གང་རུང་མ་ཡིན་པའི་ཕྱིར། དང་པོ་གྲུབ་སྟེ། སངས་རྒྱས་འཕགས་པ་ཡིན་ན་
ཁྱོད་རྒྱུད་ལྡན་ཡིན་དགོས་པའི་ཕྱིར། གཉིས་པ་གྲུབ་སྟེ། ལམ་མ་ཞུགས་ཀྱི་གང་ཟག་
ཡིན་ན་ཁྱོད་རྒྱུད་ལྡན་ཡིན་དགོས་པའི་ཕྱིར། ཟེར་ན་རྩ་བར་མ་ཁྱབ། །
དབུ་མ་ལ་འཇུག་པ་ལས། སེམས་བསྐྱེད་པ་ལྔ་པའོ།། །།
ས་ལྔ་པའི་རྣམ་པར་བཤད་པའོ།། །།



སེམས་བསྐྱེད་དྲུག་པའི་རྣམ་བཤད།
སེམས་བསྐྱེད་དྲུག་པའི་རྣམ་བཤད།
༈ གཉིས་པ་ལ་ས་དྲུག་པ་མངོན་དུ་གྱུར་པ་བཤད་པ་ལ་བཞི། སའི་ངེས་ཚིག་
དང་ཤེར་ཕྱིན་ལྷག་པར་བསྟན་པ། ཤེས་རབ་ཀྱི་བསྔགས་པ། ཟབ་མོ་རྟེན་འབྱུང་
གཟིགས་པའི་དེ་ཁོ་ན་ཉིད་བཤད་པ། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་
བའོ། །
དང་པོ་༼སའི་ངེས་ཚིག་དང་ཤེར་ཕྱིན་ལྷག་པར་བསྟན་པ།༽ནི། །
མངོན་དུ་ཕྱོགས་པར་མཉམ་བཞག་སེམས་གནས་ཏེ། །
རྫོགས་པའི་སངས་རྒྱས་ཆོས་ལ་མངོན་ཕྱོགས་ཤིང་། །
འདི་བརྟེན་འབྱུང་བའི་དེ་ཉིད་མཐོང་བ་དེས། །
ཤེས་རབ་གནས་པས་འགོག་པ་ཐོབ་པར་འགྱུར། །
མངོན་དུ་ཕྱོགས་པར་ཞེས་སོགས་གསུངས། ས་དྲུག་པ་མངོན་དུ་ཕྱོགས་པ་
སྟེ་མངོན་དུ་གྱུར་པ་སྟོང་ཉིད་ལ་མཉམ་པར་བཞག་པའི་སེམས་ལ་གནས་ཏེ། དེ་ལ་
བརྟེན་ནས་རྐྱེན་འདི་ཙམ་གྱི་ཟབ་མོའི་དེ་ཁོ་ན་ཉིད་མཐོང་བ་ཡི་ས་དྲུག་པ་བ་ཆོས་
ཅན༑ འདིར་བསྟན་ཐུན་མོང་མ་ཡིན་པའི་འགོག་པའི་སྙོམས་འཇུག་ཐོབ་པར་འགྱུར་
ཏེ༑ ཤེས་རབ་ཀྱི་ཕར་ཕྱིན་ལྷག་པ་ལ་གནས་པའི་སེམས་དཔའ་ཡིན་པའི་ཕྱིར།
གཉིས་པ་༼ཤེས་རབ་ཀྱི་བསྔགས་བ།༽ནི། །
ཇི་ལྟར་ལོང་བའི་ཚོགས་ཀུན་བདེ་བླག་ཏུ། །
མིག་ལྡན་སྐྱེས་བུ་གཅིག་གིས་འདོད་པ་ཡི། །
ཡུལ་དུ་འཁྲིད་པ་དེ་བཞིན་འདིར་ཡང་བློས། །
མིག་ཉམས་ཡོན་ཏན་བླངས་ཏེ་རྒྱལ་ཉིད་འགྲོ། །
ཇི་ལྟར་ལོང་བའི་སོགས་གསུངས། ཤེས་བྱ་ཆོས་ཅན། ཕར་ཕྱིན་དང་པོ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ལྔས་སངས་རྒྱས་ཀྱི་སར་བགྲོད་པ་ཤེར་ཕྱིན་ལ་རག་ལས་ཏེ། དཔེ་ཇི་ལྟར་ན་ལོང་
བའི་ཚོགས་ཀུན་བདེ་བླག་ཏུ་མིག་ལྡན་གྱི་སྐྱེས་བུ་ཞིག་གིས་རང་འདོད་པའི་ཡུལ་དུ་
འཁྲིད་པ་དེ་བཞིན་དུ། དོན་གྱི་སྐབས་འདིར་ཡང་ཤེས་རབ་ཀྱི་བློས་དེ་ཉིད་བལྟ་བའི་
མིག་ཉམས་པའི་སྦྱིན་སོགས་ཀྱི་ཡོན་ཏན་བླངས་ནས་རྒྱལ་བ་ཉིད་ཀྱི་གོ་འཕང་དུ་
འགྲོ་བའི་ཕྱིར། །
གསུམ་པ་༼ཟབ་མོ་རྟེན་འབྱུང་གཟིགས་པའི་དེ་ཁོ་ན་ཉིད་བཤད་བ།༽ལ་ལྔ། ཟབ་མོའི་
དོན་བཤད་པར་དམ་བཅའ་བ། ཟབ་དོན་སྟོན་པའི་སྣོད་ངོས་བཟུང་བ། དེ་ལ་བཤད་
ན་ཡོན་ཏན་འབྱུང་ཚུལ། སྣོད་ལྡན་ཉན་པར་བསྐུལ་བ། རྟེན་འབྱུང་གི་དེ་ཁོ་ན་ཉིད་ཇི་
ལྟར་བཤད་པའི་ཚུལ་ལོ། །
དང་པོ་༼ཟབ་མོའི་དོན་བཤད་བར་དམ་བཅའ་བ།༽ནི།
ཇི་ལྟར་དེ་ཡིས་ཆེས་ཟབ་ཆོས་རྟོགས་པ། །
ལུང་དང་གཞན་ཡང་རིགས་པས་ཡིན་པས་ན། །
དེ་ལྟར་འཕགས་པ་ཀླུ་སྒྲུབ་གཞུང་ལུགས་ལས། །
ཇི་ལྟར་གནས་པའི་ལུགས་བཞིན་བརྗོད་པར་བྱ། །
ཇི་ལྟར་དེ་ཡིས་ཞེས་སོགས་གསུངས། དཔལ་ལྡན་ཟླ་བ་ཆོས་ཅན། ས་དྲུག་
པ་བས་གཟིགས་ཚུལ་ལྟར་རང་བཟོས་མ་བསླད་པར། དཔལ་མགོན་འཕགས་པ་
ཀླུ་སྒྲུབ་ཀྱི་གཞུང་ལས་བཤད་པའི་ཇི་ལྟར་གནས་པའི་དོན་དེའི་ལུགས་བཞིན་བྱས་
ནས་བརྗོད་པར་བྱ་སྟེ། ཇི་ལྟར་ས་དྲུག་པ་བ་དེ་ཡིས་ཆེས་ཟབ་པའི་ཆོས་རྟེན་འབྱུང་
ཟབ་མོ་རྟོགས་པ་ལྟར། ཀླུའི་ཞབས་ཀྱིས་ཐུགས་སུ་ཆུད་ནས་ངེས་དོན་གྱི་མདོའི་
ལུང་དང་། གཞན་ཡང་། རིགས་པས་གཏན་ལ་ཕབས་པ་ཡིན་པས་ན་སྟེ་ཡིན་པའི་
ཕྱིར། འདིར་རྩ་ཤེ་དགོངས་པ་འགྲེལ་པར་དམ་བཅའ་བས། དེ་ཡི་ཁ་བསྐོང་བར་ཤེས་
པར་བྱའོ། །
གཉིས་པ་༼ཟབ་དོན་སྟོན་པའི་སྣོད་ངོས་བཟུང་བ།༽ནི།



སེམས་བསྐྱེད་དྲུག་པའི་རྣམ་བཤད།
བ
སོ་སོ་སྐྱེ་བོའི་དུས་ནའང་སྟོང་པ་ཉིད་ཐོས་ནས། །
ནང་དུ་རབ་ཏུ་དགའ་བ་ཡང་དང་ཡང་དུ་འབྱུང་། །
རབ་ཏུ་དགའ་བ་ལས་བྱུང་མཆི་མས་མིག་བརླན་ཞིང་། །
ལུས་ཀྱི་བ་སྤུ་ལྡང་བར་འགྱུར་བ་གང་ཡིན་པ། །
དེ་ལ་རྫོགས་པའི་སངས་རྒྱས་བློ་ཡི་ས་བོན་ཡོད། །
དེ་ཉིད་ཉེ་བར་སྟོན་པའི་སྣོད་ནི་དེ་ཡིན་ཏེ། །
དེ་ལ་དམ་པའི་དོན་གྱི་བདེན་པ་བསྟན་པར་བྱ། །
སོ་སོ་སྐྱེ་བོའི་ཞེས་སོགས་ཀྱིས་འཆད། ཤེས་བྱ་ཆོས་ཅན། སོ་སོའི་སྐྱེ་བོའི་
དུས་ནའང་། སྟོང་ཉིད་ཀྱི་གཏམ་ཕྱིན་ཅི་མ་ལོག་པ་ཐོས་ནས། གོ་བ་གནད་དུ་སོང་
བས་ནང་དུ་སེམས་རབ་ཏུ་དགའ་བ་ཡང་ནས་ཡང་དུ་འབྱུང་ལ། རབ་ཏུ་དགའ་བ་
ལས་བྱུང་བའི་འབྲས་རྟགས་མཆི་མས་མིག་བརླན་ཅིང་ལུས་ཀྱི་བ་སྤུ་ལྡང་བར་གྱུར་
པ་གང་ཡིན་པའི་གང་ཟག་དེ་ཆོས་ཅན། ཁྱོད་ལ་འཆད་འགྱུར་དོན་དམ་པའི་བདེན་པ་
བསྟན་པར་བྱ་སྟེ། དེ་ཁོ་ན་ཉིད་ཉེ་བར་སྟོན་པའི་སྣོད་ནི་དེ་ཡིན་པས་ན་སྟོན་རིགས་
པའི་ཕྱིར། དེར་ཐལ། ཁྱོད་ལ་རྫོགས་པའི་སངས་རྒྱས་ཀྱི་བློ་སྟེ་སྟོང་ཉིད་རྟོགས་པའི་
ས་བོན་གྱི་ནུས་པ་མཐུ་ཅན་ཡོད་པའི་ཕྱིར།
གསུམ་པ་༼དེ་ལ་བཤད་ན་ཡོན་ཏན་འབྱུང་ཚུལ་༽ནི།
དེ་ལ་དེ་ཡི་རྗེས་སུ་འགྲོ་བའི་ཡོན་ཏན་འབྱུང་། །
རྟག་ཏུ་ཚུལ་ཁྲིམས་ཡང་དག་བླངས་ནས་གནས་པར་འགྱུར། །
སྦྱིན་པ་གཏོང་བར་འགྱུར་ཞིང་སྙིང་རྗེ་བསྟེན་པར་བྱེད། །
བཟོད་པ་སྒོམ་བྱེད་དེ་ཡི་དགེ་བ་བྱང་ཆུབ་ཏུ། །
འགྲོ་བ་དགྲོལ་བར་བྱ་ཕྱིར་ཡོངས་སུ་བསྔོ་བྱེད་ཅིང་། །
རྫོགས་པའི་བྱང་ཆུབ་སེམས་དཔའ་རྣམས་ལ་གུས་པར་བྱེད། །
དེ་ལ་དེ་ཡི་ཞེས་སོགས་གསུངས། སྣོད་ལྡན་དེ་ཆོས་ཅན། ཁྱོད་ལ་སྟོང་ཉིད་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
བསྟན་པ་དེ་ཡི་རྗེས་སུ་འགྲོ་བའི་ཡོན་ཏན་མང་དུ་འབྱུང་སྟེ། ལྟ་བ་མ་སྐྱེས་པ་བསྐྱེད་
པ་དང་། སྐྱེས་པ་མི་ཉམས་པའི་ཕྱིར་དུ། རྟག་ཏུ་ཚུལ་ཁྲིམས་ཡང་དག་བླངས་ནས་
གནས་པ་དང་ལོངས་སྤྱོད་ཀྱིས་མི་ཕོངས་པའི་ཕྱིར། སྦྱིན་པ་གཏོང་བར་འགྱུར་ཞིང་
སྙིང་རྗེ་བསྟེན་པར་བྱེད། འཕགས་པ་དགྱེས་བྱེད་བཟོད་པ་སྒོམ་པར་བྱེད། དེའི་དགེ་
བ་གང་བསགས་པའང་བྱང་ཆུབ་མཆོག་ཏུ་འགྲོ་བར་དགྲོལ་བར་བྱ་བའི་ཕྱིར་བསྔོ་
བར་བྱེད་ཅིང་། རྟེན་འབྲེལ་སྟོན་པའི་བྱང་ཆུབ་སེམས་དཔའ་རྣམས་ལ་གུས་པར་
བྱེད་པའི་ཕྱིར།
བཞི་པ་སྣོད་ལྡན་མཉན་པར་བསྐུལ་བ་༼སྣོད་ལྡན་ཉན་པར་བསྐུལ་བ།༽ནི།
ཟབ་ཅིང་རྒྱ་ཚེའི་ཚུལ་ལ་མཁས་པའི་སྐྱེ་བོས་ནི། །
རིམ་གྱིས་རབ་ཏུ་དགའ་བའི་ས་ནི་ཐོབ་འགྱུར་བས། །
དེ་ནི་དོན་དུ་གཉེར་བས་ལམ་འདི་མཉན་པར་གྱིས། །
ཟབ་ཅིང་རྒྱ་ཆེ་སོགས་གསུངས། ཤེས་བྱ་ཆོས་ཅན། ས་རབ་ཏུ་དགའ་བ་
དེ་ནི་དོན་དུ་གཉེར་བས་ཟབ་མོའི་དོན་འདི་མཉན་པར་གྱིས་ཞེས་བསྐུལ་རིགས་ཏེ།
སྟོང་ཉིད་ཟབ་ཅིང་སྦྱིན་སོགས་རྒྱ་ཆེ་བའི་ཚུལ་ལ་མཁས་པའི་སྐྱེ་བོས་ནི་རིམ་གྱིས་
རབ་ཏུ་དགའ་བ་ཡི་ས་ནི་ཐོབ་པར་འགྱུར་བ་དེའི་ཕྱིར། དེའི་ཆེད་དུ་བྱ་བའི་གདུལ་བྱ་
ལ་ས་ཐོབ་པ་མ་ཡིན་པ་ཞིག་དགོས་པར་འདིས་བསྟན་ཏོ། །
འདི་དག་གི་སྐབས་སུ་སྤྱིའི་དོན་དང་མཐའ་དཔྱད་པ་གཉིས། དང་པོ་༼སྤྱིའི་
དོན།༽ནི། རང་ཐོབ་བྱེད་ཀྱི་ཐབས་སུ་གྱུར་པའི་འཇིག་རྟེན་ལས་འདས་པའི་ལམ་དང་
སྲིད་རྩེའི་དངོས་གཞིའི་སྙོམས་འཇུག་ལ་བརྟེན་ནས་ཐོབ་ཅིང༌། སྲིད་རྩེ་ལ་འདོད་
ཆགས་དང་བྲལ་བའི་རིགས་སུ་གནས་པས་རབ་ཏུ་ཕྱེ་བའི་སྟོང་ཉིད་མངོན་སུམ་དུ་
རྟོགས་པའི་མཁྱེན་པ་དེ། འགོག་པའི་སྙོམས་འཇུག་གི་མཚན་ཉིད། དེ་གང་ཞིག་ས་
དྲུག་པ་ཡན་ཆད་ཀྱི་ཡེ་ཤེས་སུ་དམིགས་པ། འདིར་བསྟན་ཐུན་མོང་མ་ཡིན་པའི་
འགོག་སྙོམས་ཀྱི་མཚན་ཉིད། གྲུབ་མཐའ་འོག་མ་རྣམས་ཀུན་གཞིའམ་ཡིད་ཤེས་ཕྲ་



སེམས་བསྐྱེད་དྲུག་པའི་རྣམ་བཤད།
མོའི་སྟེང་དུ་ཚོར་འདུ་རགས་པ་བཀག་པའི་ལྡན་མིན་ཞིག་ལ་འགོག་སྙོམས་འཇོག་
པའི་ཕྱིར། །
གཉིས་པ་༼མཐའ་དཔྱད་པ།༽ ཁོ་ན་རེ། རྒྱུན་ཞུགས་ཀྱི་རྒྱུད་ཀྱི་སྟོང་ཉིད་ལ་
མཉམ་པར་བཞག་པའི་ཡེ་ཤེས་ཆོས་ཅན། འགོག་སྙོམས་ཡིན་པར་ཐལ། སྟོང་ཉིད་
ལ་གཉིས་སྣང་ནུབ་པའི་མཁྱེན་པ་ཡིན་པའི་ཕྱིར་ན་མ་ཁྱབ། ཕྱིར་མི་འོང་བའི་རྒྱུད་
ཀྱི་འགོག་སྙོམས་ཆོས་ཅན། འདིར་བསྟན་ཐུན་མོང་མ་ཡིན་པའི་འགོག་སྙོམས་ཡིན་
པར་ཐལ། ཐལ་འགྱུར་བའི་ཐུན་མོང་མ་ཡིན་པའི་ལུགས་ཀྱི་འགོག་སྙོམས་ཡིན་པའི་
ཕྱིར་ན་མ་ཁྱབ། ས་དྲུག་པ་བའི་རྒྱུད་ཀྱི་འདིར་བསྟན་ཐུན་མོང་མ་ཡིན་པའི་འགོག་
སྙོམས་ཆོས་ཅན། ཁྱོད་འགོག་སྙོམས་མ་ཡིན་པར་ཐལ། ཁྱོད་རང་རྒྱུད་པས་འགོག་
སྙོམས་ཡིན་པར་ཁས་མི་ལེན་པའི་ཕྱིར་ན་མ་ཁྱབ། རང་མཚན་གྱིས་མ་གྲུབ་པས་ཁྱད་
པར་དུ་བྱས་པའི་འགོག་སྙོམས་ཆོས་ཅན། ཁྱོད་འགོག་སྙོམས་མ་ཡིན་པར་ཐལ། ཁྱོད་
འགོག་སྙོམས་ཡིན་པར་རང་རྒྱུད་པས་ཁས་མི་ལེན་པའི་ཕྱིར། ཁྱབ་པ་ཁས། གཞན་
ཡང་༑ ས་དང་པོ་བ་ཆོས་ཅན། ཁྱོད་ཀྱི་རྒྱུད་ལ་སྦྱིན་པའི་ཕར་ཕྱིན་ཡོད་པར་ཐལ།
ཁྱོད་ཀྱི་རྒྱུད་ལ་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་སྦྱིན་
པའི་ཉམས་ལེན་ཁྱད་པར་ཅན་ཡོད་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན།
ཁྱོད་ཀྱི་རྒྱུད་ལ་དེ་མེད་པར་ཐལ། ཁྱོད་སློབ་པའི་གང་ཟག་ཡིན་པའི་ཕྱིར་ན་མ་ཁྱབ།
གཞན་ཡང་། སློབ་ལམ་ན་ཕར་ཕྱིན་མེད་པར་ཐལ། སློབ་ལམ་ན་མཉམ་རྗེས་ཀྱི་གཞི་
མཐུན་མེད་པའི་ཕྱིར་ན་མ་ཁྱབ། དེར་ཐལ། སློབ་པ་ཡིན་ན་མཉམ་རྗེས་རེས་འཇོག་
པ་ཡིན་དགོས་པའི་ཕྱིར།
ཆོས་ཀྱི་བདག་མེད་རིགས་པས་སྒྲུབ་པ།
ལྔ་པ་༼རྟེན་འབྱུང་གི་དེ་ཁོ་ན་ཉིད་ཇི་ལྟར་བཤད་པའི་ཚུལ།༽རྟེན་འབྱུང་གི་དེ་ཁོ་ན་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཉིད་བཤད་པའི་ཚུལ་ལ་གཉིས། ཡང་དག་པའི་ལུང་གི་དོན་རིགས་པས་སྒྲུབ་པ་དང་།
དེས་གྲུབ་པའི་སྟོང་ཉིད་ཀྱི་རབ་དབྱེ་བཤད་པའོ། །དང་པོ་༼ཡང་དག་པའི་ལུང་གི་དོན་
རིགས་པས་སྒྲུབ་བ་༽ལ་གཉིས། ཆོས་ཀྱི་བདག་མེད་རིགས་པས་སྒྲུབ་པ་དང༌། གང་
ཟག་གི་བདག་མེད་རིགས་པས་སྒྲུབ་པའོ། །དང་པོ་༼ཆོས་ཀྱི་བདག་མེད་རིགས་པས་སྒྲུབ་
བ།༽ལ་བཞི། མཐའ་བཞིའི་སྐྱེ་བ་བདེན་པ་གཉིས་ཆར་བཀག་པ། དེ་ལ་རྩོད་པ་སྤོང་
བ། རྟེན་འབྱུང་གི་སྐྱེ་བ་ཉིད་ཀྱིས་མཐར་འཛིན་གྱི་ལོག་རྟོག་འགོག་པ། རིགས་པས་
དཔྱད་པ་བྱས་པའི་འབྲས་བུ་ངོས་བཟུང་བའོ། །དང་པོ་༼མཐའ་བཞིའི་སྐྱེ་བ་བདེན་པ་གཉིས་
ཆར་བཀག་པ།༽ལ་གསུམ། རང་བཞིན་གྱིས་སྐྱེ་བ་མེད་པའི་དམ་བཅའ་བཞག་པ། དེ་
རིགས་པས་སྒྲུབ་པའི་སྒྲུབ་བྱེད་བསྟན་པ། མཐའ་བཞིའི་སྐྱེ་བ་བཀག་པས་གྲུབ་པའི་
དོན་ནོ། །
དང་པོ་༼རང་བཞིན་གྱིས་སྐྱེ་བ་མེད་པའི་དམ་བཅའ་བཞག་པ།༽ནི། །
དེ་ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག །
གཉིས་ཀ་ལས་ཀྱང་མ་ཡིན་རྒྱུ་མེད་པར་ནི་ག་ལ་ཡོད། །
དེ་ཉིད་དེ་ལས་ཞེས་སོགས་གསུངས། མྱུ་གུ་དེ་ཉིད་ཆོས་ཅན། རང་དང་
ངོ་བོ་གཅིག་པའི་རྒྱུ་དེ་ལས་འབྱུང་བ་མ་ཡིན། རང་མཚན་གྱིས་གྲུབ་པའི་རྒྱུ་གཞན་
དག་ལས་ལྟ་ག་ལ་ཞིག་སྟེ་མི་འབྱུང་ལ། བདག་གཞན་གཉིས་ཀ་ལས་ཀྱང་འབྱུང་བ་
མ་ཡིན། རྒྱུ་མེད་པར་ནི་འབྱུང་བ་ག་ལ་ཡོད་དེ་མེད་དེ། འཆད་འགྱུར་གྱི་རིགས་པས་
གནོད་པའི་ཕྱིར། འདིར་མཐའ་བཞིའི་སྐྱེ་མེད་བསྟན་པ་ཀླུའི་ཞབས་ཀྱིས་སྔར་བཤད་
པ་ལྟར། ས་བཅུ་པའི་ལུང་ལས་བསྟན་པའི་མཉམ་ཉིད་བཅུ་བཤད་ལ། དེ་ཡང་། སྔོ་
སེར་སོགས་ཆོས་ཐམས་ཅད་ཀྱི་མཚན་མ་མི་འདྲ་བ་སྟོང་ཉིད་མངོན་སུམ་དུ་རྟོགས་
པའི་མཉམ་བཞག་གིས་སྟོང་ཉིད་གཟིགས་ངོར་མི་འདྲ་བ་མེད་པ་མཉམ་ཉིད་དང་པོ།
ཆོས་ཐམས་ཅད་རང་མཚན་གྱིས་མེད་པ་མཉམ་ཉིད་གཉིས་པ། འདི་གཉིས་མདོར་
བསྟན་ཡིན། མ་འོངས་པའི་ཆོས་ཐམས་ཅད་རང་མཚན་གྱིས་མ་གྲུབ་པ་མཉམ་ཉིད་



སེམས་བསྐྱེད་དྲུག་པའི་རྣམ་བཤད།
73
གསུམ་པ། འདས་པ་དང་ད་ལྟར་གྱི་ཆོས་རྣམས་རང་མཚན་གྱིས་མ་སྐྱེས་པ་མཉམ་
ཉིད་བཞི་པ། དངོས་པོ་སྐྱེ་འགྱུར་དང་སྐྱེས་ཟིན་རང་བཞིན་གྱིས་མ་སྐྱེས་པ་མཉམ་
ཉིད་ལྔ་པ། ཆོས་ཐམས་ཅད་གདོད་མ་ནས་རང་བཞིན་གྱིས་སྟོང་པ་མཉམ་ཉིད་དྲུག་
པ༑ ཆོས་ཐམས་ཅད་གཉིས་སྣང་གི་སྤྲོས་པ་དང་བྲལ་བའི་སྟོང་ཉིད་མཉམ་ཉིད་བདུན་
པ༑ བླང་དོར་རང་བཞིན་མེད་པ་མཉམ་ཉིད་བརྒྱད་པ། ཆོས་ཐམས་ཅད་སྒྱུ་མ་རྨི་ལམ།
བྲག་ཆ་ཆུ་ཟླ་གཟུགས་བརྙན་སྤྲུལ་པ་ལྟ་བུར་རང་བཞིན་མེད་པ་མཉམ་ཉིད་དགུ་པ།
འདུས་བྱས་འདུས་མ་བྱས་རང་བཞིན་མེད་པ་མཉམ་ཉིད་བཅུ་པའོ། །ལྷག་མ་བརྒྱད་
མདོར་བསྟན་གཉིས་ལ་བཤད་པ་དེ་བཞིན་དུ་མཉམ་གཞག་གི་ངོར་མེད་པ་དང་།
དགག་བྱ་བཀག་པས་གཉིས་གཉིས་ཕྱེ་བར་གསུངས་སོ། །
དགག་བྱ་སྤྱིར་བཤད་པ།
འདི་དག་གི་སྐབས་སུ་སྤྱིའི་དོན་དང་། མཐའ་དཔྱད་པ་གཉིས། དང་པོ་༼སྤྱིའི་
དོན།༽ནི། སྤྱིར་དགག་བྱ་ལ། ལམ་གྱི་དགག་བྱ་དང་རིགས་པའི་དགག་བྱ་གཉིས།
དང་པོ་ནི། ཉོན་སྒྲིབ་དང་ཤེས་སྒྲིབ་ལྟ་བུ། འདི་ནི་གཙོ་བོར་ཐ་སྙད་དུ་ཡོད་པ་ཞིག་
སྟེ་གཉེན་པོ་བསྟེན་ནས་འགོག་པར་བྱེད་པའོ། །གཉིས་པ་རིགས་པའི་དགག་བྱ་ནི།
གཙོ་བོར་བདེན་གྲུབ་ལྟ་བུ་ཐ་སྙད་དུ་མེད་པ་ཞིག་ལ་བྱེད། དེ་འགོག་ཚུལ་ཐ་སྙད་དུ་
མེད་པ་ཞིག་ཡོད་པར་བཟུང་ནས་ལོག་རྟོག་གི་འཁྲུལ་བའི་དབང་གིས་འཁོར་བར་
འཁྱམས་པ་སོགས་ཡིན་པས། ལོག་རྟོག་གི་ཞེན་ཡུལ་བཀག་པའི་སྒོ་ནས་འགོག་
དགོས་པའི་ཕྱིར། ཆོས་བདག་དང་ཆོས་ཀྱི་བདག་འཛིན་གཉིས་ཀ་རིགས་པའི་
དགག་བྱ་ཡིན་ཏེ་དེ་ལྟར་ཡིན་པར་དབུ་མ་པ་དང་སེམས་ཙམ་པ་གཉིས་ཀས་འདོད་
པའི་ཕྱིར། དང་པོ་ནི་དེར་ཐལ། ལྷག་མཐོང་ཆེན་མོ་ལས། ཕྱིན་ཅི་ལོག་གི་འཛིན་པ་ལ་
དགག་བྱར་གསུངས་པ་དང་། དེས་བཟུང་བའི་རང་བཞིན་ཡོད་པ་དགག་བྱར་མཛད་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
པ་གཉིས་ཡོད་དོ། །འོན་ཀྱང་དགག་བྱའི་གཙོ་བོ་ནི་ཕྱི་མ་ཉིད་ཡིན་ཏེ། ཞེས་དང་།
རྩོད་བཟློག་ལས། ཡང་ན་ཁ་ཅིག་སྤྲུལ་པ་ཡི། །བུད་མེད་ལ་ནི་བུད་མེད་སྙམ། །ལོག་
འཛིན་འབྱུང་བ་སྤྲུལ་པ་ཡིས། །འགོག་བྱེད་དེ་ནི་དེ་ལྟར་ཡིན། །ཞེས་གསུངས། གང་
ཟག་ཁ་ཅིག་སྤྲུལ་པའི་བུད་མེད་ལ་བུད་མེད་དངོས་སུ་བཟུང་ནས་འདོད་ཆགས་སྐྱེས་
པ་ན། སྤྲུལ་པའི་གང་ཟག་ཞིག་གིས་དེ་ལ་བུད་མེད་དངོས་ཡིན་པར་བཟུང་བའི་ལོག་
རྟོག་གི་ཞེན་ཡུལ་མེད་པར་བསྟན་ནས་དེའི་ཆགས་པ་བཟློག་པ་བྱེད་པ་བཞིན་དུ།
དོན་གྱི་སྐབས་འདིར་ཡང་དངོས་པོ་བདེན་གྲུབ་མ་ཡིན་པ་ལ། བདེན་གྲུབ་ཏུ་བཟུང་
ནས་ཉོན་མོངས་སྐྱེས་པ་ན། དགག་བྱ་རང་བཞིན་མེད་པའི་ལོག་རྟོག་དང་། དེའི་
ཞེན་ཡུལ་འགོག་པའི་ཕྱིར། འགོག་བྱེད་རང་བཞིན་མེད་པའི་དཔེ་དང་གཏན་ཚིགས་
ཀྱི་སྒོ་ནས། འགོག་པ་པོ་རང་བཞིན་མེད་པའི་སྤྲུལ་པ་ལྟ་བུས། ལོག་རྟོག་གི་ཞེན་
ཡུལ་མེད་པ་དང་། ལོག་འཛིན་དེ་འཁྲུལ་པར་བསྟན་ནས། འགོག་ཡུལ་རང་བཞིན་
མེད་པའི་འཁྲུལ་བ་པོ་དེ་ལས་ཟློག་པར་བྱེད་པ་ལྟར་ཡིན་པའི་ཕྱིར། སྟོང་ཐུན་ཆེན་
མོ་ལས། ཆོས་རྣམས་ཀྱི་དེ་ཁོ་ན་ཉིད་ལ་ཕྱིན་ཅི་ལོག་ཏུ་སྒྲོ་འདོགས་པའི་ལོག་རྟོག་
དང་༑ ལོག་རྟོག་དེས་ཇི་ལྟར་བཟུང་བ་ལྟར་དུ་གྲུབ་པ་གཉིས་ཀ་དགག་བྱ་ཡིན་ཏེ།
ཞེས་གསུངས་པའི་ཕྱིར། གཉིས་པ་གྲུབ་སྟེ། སེམས་ཙམ་པའི་ཐད་ཀྱི་དྲང་ངེས་རྣམ་
འབྱེད་ལས། ལུགས་འདིའི་རིགས་པའི་དགག་བྱ་ལ་གཉིས་ཡོད་པའི་སྐུར་འདེབས་
ནི་གྲུབ་མཐས་བཞག་པ་ཁོ་ན་དང་། ཞེས་སོགས་གསུངས་པའི་ཕྱིར།
རང་རྒྱུད་པའི་ལུགས་ཀྱི་དགག་བྱ་བཤད་པ།
ཡང་རང་རྒྱུད་པའི་ལུགས་ཀྱི་དགག་བྱའི་ཚད་བཤད་པ་དང་། ཐལ་འགྱུར་
བའི་ལུགས་ཀྱི་དགག་བྱའི་ཚད་བཤད་པ་གཉིས་ཡོད་པས། དང་པོ་ནི། རང་རྒྱུད་
པའི་ལུགས་ལ། རང་བཞིན་གྱིས་གྲུབ་པ། རང་གི་མཚན་ཉིད་ཀྱིས་གྲུབ་པ། རང༌



སེམས་བསྐྱེད་དྲུག་པའི་རྣམ་བཤད།
ངོས་ནས་གྲུབ་པ་གསུམ་ཀ་ཡོད་ལ། བདེན་པར་གྲུབ་པ། གནས་ལུགས་སུ་གྲུབ་པ།
དོན་དམ་པར་གྲུབ་པ་གསུམ་ཀ་མེད་པར་བཞེད་པའི་ཕྱིར་རོ། །འོ་ན་དེའི་ལུགས་ལ་
བདེན་གྲུབ་དང་བདེན་འཛིན་ངོས་འཛིན་པའི་ཚུལ་ནི། བློ་གནོད་མེད་ལ་སྣང་ཡུལ་
ལམ་ཞེན་ཡུལ་ཅི་རིགས་པ་ལ་མ་འཁྲུལ་བའི་དབང་གིས་བཞག་པ་མ་ཡིན་པར་
ཡུལ་ཁོ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པ་དེ། བརྟགས་
པ་མཐའ་བཟུང་གི་དབང་དུ་བཏང་བའི་བདེན་པར་གྲུབ་པའི་ཚད་དང༌། དེ་ལྟར་འཛིན་
པའི་བློ་དེ་བདེན་འཛིན་དང་། དེས་གཞི་གང་ཟག་གམ། ཕུང་སོགས་ཀྱི་ཆོས་གང་དེ་
ལྟར་བཟུང་ཡང་ཆོས་ཀྱི་བདག་འཛིན་ཡིན་པར་བཞེད་པའི་ཕྱིར། དེ་ཡང་ལང་ཀར་
གཤེགས་པ་ལས། དངོས་རྣམས་སྐྱེ་བ་ཀུན་རྫོབ་ཏུ། །དམ་པའི་དོན་དུ་རང་བཞིན་
མེད། །རང་བཞིན་མེད་ལ་འཁྲུལ་པ་གང་། །དེ་ནི་ཡང་དག་ཀུན་རྫོབ་འདོད། །ཅེས་པ་
འདི་ཤེས་བྱེད་དུ་འདྲེན་པར་མཛད་ལ། དེའི་དོན་གཞག་ཏུ་ཡོད་དེ། མྱུ་གུ་ལ་སོགས་
པ་ཕྱི་དང༌། འདུ་བྱེད་ལ་སོགས་པ་ནང་གི་དངོས་པོ་རྣམས་ཀྱི་སྐྱེ་བ་དང་འགག་པ་ལ་
སོགས་ཁྱད་གཞི་ཁྱད་ཆོས་སོགས་ཀུན་རྫོབ་ཏུ་ཡོད་ཅིང་། དེ་དག་གི་དམ་པའི་དོན་
དུ་སྟེ་དོན་དམ་པར་རང་བཞིན་གྱིས་གྲུབ་པ་མེད། དེ་ལྟར་དོན་དམ་པར་རང་བཞིན་
གྱིས་མེད་པ་ལ། དེ་ལྟར་ཡོད་པར་འཛིན་པའི་བདེན་འཛིན་འཁྲུལ་པའི་ཤེས་པ་གང་
ཡིན་པ་དེ་ནི། ཡང་དག་པའི་གནས་ལུགས་མཐོང་བ་ལ་སྒྲིབ་པའི་ཀུན་རྫོབ་པ་ཆོས་
ཀྱི་བདག་འཛིན་ཡིན་ཞེས་འདོད་པ་ཡིན་པའི་ཕྱིར། བདེན་འཛིན་གྱིས་རྒྱུད་བསླད་
པའི་དབང་གིས་བདེན་པར་མ་གྲུབ་བཞིན་དུ་རྟོག་པ་ལ་བདེན་པར་གྲུབ་པར་སྣང་
བའི་གཟུགས་སོགས་ཀྱི་ཆོས་རྣམས་ཀུན་རྫོབ་པ་རྫུན་པ་ཡིན་པ་དང་། དངོས་པོ་
བདེན་གྲུབ་ཏུ་འཛིན་པའི་བློ་དེ་བདེན་འཛིན་ལྷན་སྐྱེས་ཡིན། བློ་གནོད་མེད་ལ་སྣང་
བའི་དབང་གིས་བཞག་པ་དེ་ཀུན་རྫོབ་ཏུ་ཡོད་པའི་ཡོད་ཚད་ཡིན་པ་རྣམས་དབུ་མ་
སྣང་བ་ལས་གསལ་བར་བཤད་པ་ཡིན་པའི་ཕྱིར། དེས་ན་དོན་དམ་པའི་ཚུལ་གཉིས་
ཡོད་དེ། ཐོས་བསམ་སྒོམ་གསུམ་གྱི་རིགས་ཤེས་ལ་དོན་དམ་དུ་བྱས་ནས། ཡུལ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཅན་རིགས་ཤེས་དེས་དེ་ཁོ་ན་ཉིད་རིགས་པའི་རིགས་ངོར་མེད་པ་ལ་དོན་དམ་པར་
བཤད་པ་དང༌། བློ་ལ་སྣང་བའི་དབང་གིས་བཞག་པ་མ་ཡིན་པར་ཡུལ་ཅན་ཁོ་རང་
གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པ་ལ་དོན་དམ་པར་གྲུབ་པར་
བཤད་པའི་ཚུལ་གཉིས་ཡོད་པའི་ཕྱིར། དེ་ལྟར་ན་ཕྱི་མའི་ཡོད་འཛིན་གྱི་བློ་དེ་ཡོད་
ན་སྔ་མའི་ཡོད་འཛིན་གྱི་བློ་དེ་ཡོད་པས་ཁྱབ་ཀྱང་། སྔ་མའི་ཡོད་འཛིན་གྱི་བློ་དེ་ཡོད་
ན་ཕྱི་མའི་ཡོད་འཛིན་གྱི་བློ་ཡོད་པས་མ་ཁྱབ་པར་ཐལ། གཟུགས་བློ་ལ་སྣང་བའི་
དབང་གིས་བཞག་པ་མ་ཡིན་པར་ཡུལ་ཁོ་རང་གི་ངོས་ནས་སྡོད་ལུགས་སུ་གྲུབ་
པར་འཛིན་ན། གཟུགས་དེ་ཁོ་ན་ཉིད་ལ་དཔྱོད་པའི་རིག་ཤེས་ཀྱི་དེ་ཁོ་ན་ཉིད་རིག་
པའི་རིག་ངོར་ཡོད་པར་འཛིན་པས་མ་ཁྱབ་ཀྱང་། ཕྱི་མ་ལྟར་འཛིན་ན་སྔ་མ་ལྟར་
འཛིན་པས་ཁྱབ་པའི་ཕྱིར། དེར་ཐལ། དེ་བདེན་གྲུབ་ཏུ་འཛིན་ན་དེ་ལྟར་འཛིན་པས་
ཁྱབ་པའི་ཕྱིར། ཚུལ་འདི་དག་ཐལ་འགྱུར་བའི་སྐབས་སུ་ཡང་ཤེས་པར་བྱ་ལ། དབུ་
མའི་བསྟན་བཅོས་ཀྱི་རྣམ་བཤད་རྣམས་ལས་ཀྱང་མང་དུ་འབྱུང་བས་གལ་ཆེའོ། །
ཐལ་འགྱུར་བའི་ལུགས་ཀྱི་དགག་བྱ་བཤད་པ།
གཉིས་པ་ཐལ་འགྱུར་བའི་ལུགས་ཀྱི་བདེན་གྲུབ་དང་། བདེན་འཛིན་གྱི་ཚད་
གཞག་ཏུ་ཡོད་དེ། འདོགས་བྱེད་རྟོག་པའི་དབང་གིས་ཕར་བཞག་པ་མ་ཡིན་པར།
ཡུལ་གདགས་གཞིའི་ངོས་ནས་ཚུར་གྲུབ་པ་དེ། བརྟགས་པ་མཐའ་བཟུང་གི་དབང་
དུ་བཏང་བའི་རང་གི་མཚན་ཉིད་ཀྱིས་གྲུབ་པའི་གྲུབ་ཚད་དང་། དེ་ལྟར་གྲུབ་པར་
འཛིན་པ་བདེན་འཛིན་དང་། དེ་ཡང་གང་ཟག་དེ་ལྟར་དུ་གྲུབ་པར་འཛིན་པ་གང་ཟག་
གི་བདག་འཛིན་དང་། གཞི་ཕུང་སོགས་ཀྱི་ཆོས་དེ་ལྟར་གྲུབ་པར་འཛིན་པ་ཆོས་ཀྱི་
བདག་འཛིན་ཡིན་པའི་ཕྱིར། ཐ་སྙད་དེ་ལྟར་སྦྱར་ཤེས་རུང་མི་ཤེས་རུང་། དུད་འགྲོ་
ཡན་ཆད་ཀྱི་འགྲོ་བ་དམན་མཆོག་ཕལ་པ་ཐམས་ཅད་ལ་དེ་ལྟ་བུའི་ལྷན་སྐྱེས་ཀྱི་



སེམས་བསྐྱེད་དྲུག་པའི་རྣམ་བཤད།
བདག་འཛིན་དེ་དག་ཡོད་དོ། །ཕྱི་ནང་གི་ཆོས་རྣམས་ཀུན་རྫོབ་ཏུ་གྲུབ་པའི་ཚད་ཀྱང་
བཞག་ཏུ་ཡོད་དེ། འདོགས་བྱེད་རྟོག་པའི་དབང་གིས་ཕར་བཞག་པ་ཙམ་དེ་དེ་ཡིན་
པའི་ཕྱིར། རྟགས་སྔ་ཕྱི་རྣམས་གྲུབ་པར་ཐལ། བཞི་བརྒྱ་པའི་འགྲེལ་པ་ལས། རྟོག་
པ་ཡོད་པ་ཁོ་ནས་ཡོད་པ་ཉིད་དང་། རྟོག་པ་མེད་པར་ཡོད་པ་ཉིད་མེད་པ་དེ་དག་
ནི༑ གོར་མ་ཆག་པར་ཐག་པ་སྡོགས་པ་ལ་བཏགས་པའི་སྦྲུལ་ལྟར་རང་གི་ངོ་བོས་མ་
གྲུབ་པར་ངེས་སོ། །ཞེས་དང༌། བཞི་བརྒྱ་པ་ལས། རྟོག་པ་མེད་པར་འདོད་ཆགས་
ལ༑ ༑སོགས་ལ་ཡོད་ཉིད་མ་ཡིན་ན། །ཡང་དག་དོན་དང་རྟོག་པ་ཞེས། །སེམས་དང་
ལྡན་པ་སུ་ཞིག་འཛིན། །ཞེས་དང༌། རིགས་པ་དྲུག་ཅུ་པ་ལས། འཇིག་རྟེན་མ་རིག་
རྐྱེན་ཅན་དུ། །གང་ཕྱིར་རྫོགས་པའི་སངས་རྒྱས་གསུངས། །དེ་ཡི་ཕྱིར་ན་འཇིག་རྟེན་
འདི། ། རྣམ་རྟོག་ཡིན་ཞེས་ཅིས་མི་འཐད། །ཅེས་དང་། ཉེ་བར་འཁོར་གྱིས་ཞུས་པའི་
མདོ་ལས། སྣ་ཚོགས་ཡིད་དགའ་མེ་ཏོག་ཁ་ཕྱེ་ཞིང་། །གསེར་གྱི་ཁང་མཆོག་འབར་
བ་ཡིད་འོང་བ། །འདི་ན་དེ་ལའང་བྱེད་པོ་འགའ་མེད་པར། །དེ་དག་རྟོག་པའི་དབང་
གིས་བཞག་པ་ཡིན། ། ཞེས་གསུངས་པའི་ཕྱིར། །
དེ་འགོག་བྱེད་ཀྱི་རིགས་པ་བཤད་པ་ལའང་བདེན་མེད་གཏན་ལ་འབེབས་
པའི་རིགས་པ་དེ་ལ་མང་དུ་ཡོད་དེ། ཐལ་འགྱུར་དང༌། གཏན་ཚིགས་གཉིས་ཡོད།
དང་པོ་ལ་ཡང་མང་དུ་ཡོད་དེ། མྱུ་གུ་ཆོས་ཅན། རང་གི་རྒྱུ་ལ་མ་ལྟོས་པར་ཐལ།
རང་བཞིན་གྱིས་གྲུབ་པའི་ཕྱིར་ཞེས་པ་གཞན་གྲགས་ཀྱི་རྗེས་དཔག་སྐྱེད་བྱེད་ཀྱི་
ཐལ་འགྱུར། སྒྲ་འཛིན་ཉན་ཤེས་ཀྱིས་གཟུགས་མཐོང་བར་ཐལ། གཟུགས་འཛིན་མིག་
ཤེས་ཀྱིས་རང་བཞིན་གྱིས་གཟུགས་ལ་ལྟ་བའི་ཕྱིར། ཞེས་བཀོད་པ། རྒྱུ་མཚན་
མཚུངས་པའི་མགོ་སྙོམས་ཀྱི་ཐལ་ངག མྱུ་གུ་ཆོས་ཅན། སླར་ཡང་སྐྱེ་བ་དོན་མེད་
པར་ཐལ། རང་གི་རྒྱུ་དུས་ན་གྲུབ་ཟིན་པའི་ཕྱིར། ཞེས་པ། འགལ་བརྗོད་ཀྱི་ཐལ་བ།
གཟུགས་ཕུང་རང་བཞིན་གྱིས་གྲུབ་པའི་རྟགས་ཀྱིས་ཚོར་ཕུང་རང་བཞིན་གྱིས་གྲུབ་
པ་སྒྲུབ་མི་ནུས་པར་ཐལ། སྒྲུབ་བྱེད་གཟུགས་ཕུང་རང་བཞིན་གྱིས་གྲུབ་པ་དང་།



7 ༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
བསྒྲུབ་བྱ་ཚོར་ཕུང་རང་བཞིན་གྱིས་གྲུབ་པ་གཉིས་རྟོགས་དཀའ་སླ་མེད་པའི་ཕྱིར།
ཞེས་པ། སྒྲུབ་བྱེད་བསྒྲུབ་བྱ་དང་མཚུངས་པ་མ་གྲུབ་པའི་ཐལ་འགྱུར་རྣམས་སུ་ཡོད་
པའི་ཕྱིར། །
གཏན་ཚིགས་ཀྱི་དབང་དུ་བྱས་པ་ལའང་དུ་མ་ཡོད་དེ། གང་ཟག་ཆོས་ཅན།
རང་བཞིན་གྱིས་མ་གྲུབ་སྟེ། རང་བཞིན་གྱིས་གྲུབ་པའི་གཅིག་དང་རང་བཞིན་གྱིས་
གྲུབ་པའི་དུ་མ་གང་རུང་དུ་མེད་པའི་ཕྱིར། ཞེས་བཀོད་པ་ཆོས་རྣམས་ཀྱི་ངོ་བོ་ལ་
དཔྱོད་པ་གཅིག་དུ་བྲལ་གྱི་གཏན་ཚིགས་ཡིན་ཏེ། རང་དང་གཞན་སྨྲའི་དངོས་འདི་
དག ལྟཡང་དག་པར་ནི་གཅིག་པ་དང་། །དུ་མའི་རང་བཞིན་བྲལ་བའི་ཕྱིར། །རང་
བཞིན་མེད་དེ་ཆུ་ཟླ་བཞིན། །ཞེས་གསུངས་པའི་ཕྱིར། མྱུ་གུ་ཆོས་ཅན། རང་བཞིན་
གྱིས་མི་སྐྱེ་སྟེ། བདག་ལས་མི་སྐྱེ། གཞན་ལས་མི་སྐྱེ། གཉིས་ཀ་ལས་མི་སྐྱེ། རྒྱུ་
མེད་ལས་མི་སྐྱེ་བའི་ཕྱིར། ཞེས་པ་རྒྱུ་ལ་དཔྱོད་པ་རྡོ་རྗེ་གཟེགས་མའི་གཏན་ཚིགས་
ཡིན་ཏེ། གང་གི་ཕྱིར་ན་བདག་དང་གཞན་དང་གཉིས་ཀ་དང༌། །རྒྱུ་ལ་མ་ལྟོས་ཡོད་
པ་མིན་པས་དངོས་རྣམས་རང་བཞིན་བྲལ། །ཞེས་གསུངས་པའི་ཕྱིར། མྱུ་གུ་ཆོས་
ཅན༑ རང་བཞིན་གྱིས་སྐྱེ་བ་མེད་དེ། རྒྱུ་དུས་ན་ཡོད་པ་མི་སྐྱེ རྒྱུ་དུས་མེད་པ་རང་
བཞིན་གྱིས་མི་སྐྱེ་བའི་ཕྱིར། ཞེས་པ་འབྲས་བུ་ལ་དཔྱོད་པ་ཡོད་མེད་སྐྱེ་འགོག་
གི་གཏན་ཚིགས་ཡིན་ཏེ། ཡོད་པ་རྣམ་པ་མི་སྐྱེ་སྟེ། །མེད་པ་ནམ་མཁའི་པད་མོ་
བཞིན། །ཞེས་གསུངས་པའི་ཕྱིར། ཕུང་པོ་ཆོས་ཅན། རང་བཞིན་གྱིས་གྲུབ་པའི་ཡོད་
པ་མ་ཡིན། །གཏན་ནས་མེད་པ་མ་ཡིན། དེ་གཉིས་ཀ་མ་ཡིན། དེ་གཉིས་གང་རུང་
མ་ཡིན་པ་ཡང་མ་ཡིན་པའི་ཕྱིར། ཞེས་པ་རྒྱུ་འབྲས་གཉིས་ཀ་ལ་དཔྱོད་པ་མུ་བཞིའི་
སྐྱེ་འགོག་གི་གཏན་ཚིགས་ཡིན་ཏེ། ཡོད་ན་སྐྱེད་བྱེད་ཅི་དགོས་མེད་ལའང་དེས་
ནི་ཅི་ཞིག་བྱ། །གཉིས་ཉིད་ལ་དེས་ཅི་བྱ་གཉིས་དང་བྲལ་ལའང་དེས་ཅི་བྱ། །ཞེས་
གསུངས་པའི་ཕྱིར། གང་ཟག་ཆོས་ཅན། རང་བཞིན་གྱིས་མ་གྲུབ་སྟེ། རྟེན་འབྲེལ་
ཡིན་པའི་ཕྱིར། ཞེས་པ་མཐའ་གཉིས་ཅིག་ཆར་དུ་སེལ་བའི་རིགས་པའི་རྒྱལ་པོ་རྟེན་



སེམས་བསྐྱེད་དྲུག་པའི་རྣམ་བཤད།
79
འབྲེལ་གྱི་གཏན་ཚིགས་ཡིན་ཏེ། གང་ཕྱིར་རྟེན་འབྱུང་མ་ཡིན་པའི། །ཆོས་འགའ་
ཡོད་པ་མ་ཡིན་ཏེ། །དེ་ཕྱིར་སྟོང་པ་མ་ཡིན་པའི། །ཆོས་འགའ་ཡོད་པ་མ་ཡིན་
ནོ༑ ཞེས་གསུངས་པའི་ཕྱིར།།
གཉིས་པ་མཐའ་དཔྱད་པ་༼མཐའ་དཔྱད་པ།༽ལ། ཁ་ཅིག་ན་རེ། བདེན་འཛིན་
ཆོས་ཅན། ཐ་སྙད་དུ་མེད་པར་ཐལ། རིགས་པའི་དགག་བྱ་ཡིན་པའི་ཕྱིར་ན་མ་ཁྱབ།
ཡང་རིགས་པའི་དགག་བྱའི་གཙོ་བོ་ཡོད་པར་ཐལ། རིགས་པའི་དགག་བྱ་ཡོད་པའི་
ཕྱིར་ན་མ་ཁྱབ། འདོད་མི་རིགས་པར་ཐལ། ལམ་རིམ་ཆེན་མོ་ལས། དགག་བྱ་འདི་
ནི་ཤེས་བྱ་ལ་མེད་པ་ཞིག་དགོས་ཏེ། ཞེས་དང་། དེ་ཡང་དགག་བྱའི་གཙོ་བོ་ནི་ཕྱི་
མ་ཉིད་ཡིན་ལ། ཞེས་གསུངས་པའི་ཕྱིར། གཞན་ཡང་། བདེན་མེད་དོན་དམ་དཔྱོད་
བྱེད་ཀྱི་རྟགས་ཀྱི་བསྒྲུབ་བྱ་ཡིན་པར་ཐལ། བདེན་གྲུབ་དེའི་དགག་བྱ་ཡིན་པའི་ཕྱིར་
ན་མ་ཁྱབ། འདོད་མི་རིགས་པར་ཐལ། དེ་གང་ཟག་བདག་མེད་དུ་སྒྲུབ་པའི་རྟགས་
ཀྱི་བསྒྲུབ་བྱ་མ་ཡིན་པའི་ཕྱིར། དེར་ཐལ། དེ་དེའི་བསྒྲུབ་བྱའི་ཆོས་ཡིན་པའི་ཕྱིར།
རྟགས་སླ། གཞན་ཡང་། མྱུ་གུ་ཆོས་ཅན། མྱུ་གུ་བདེན་མེད་དུ་སྒྲུབ་པའི་རྟགས་ཀྱི་
བསྒྲུབ་བྱ་ཡིན་པར་ཐལ། མྱུ་གུའི་ཆོས་ཉིད་དེ་ཡིན་པའི་ཕྱིར་ན་མ་ཁྱབ། བདེན་གྲུབ་
ཆོས་ཅན། ཆོས་ཡིན་པར་ཐལ། རྟེན་འབྲེལ་གྱི་རྟགས་ཀྱིས་ཕུང་པོ་བདེན་མེད་དུ་
སྒྲུབ་པའི་དགག་བྱའི་ཆོས་ཡིན་པའི་ཕྱིར་ན་མ་ཁྱབ། གཞན་ཡང་། རྡེའུ་ཤིང་རྟ་གླང་
དུ་སྣང་བ་ཡིན་པར་ཐལ། སྒྱུ་མ་མཁན་གྱིས་སྒྱུ་མའི་སྤྲུལ་གཞི་རྡེའུ་ཤིང་རྟ་གླང་དུ་
སྣང་བའི་ཕྱིར་ན་མ་ཁྱབ། རྡེའུ་ཤིང་ཆོས་ཅན། ཁྱོད་རྟ་གླང་དུ་སྣང་བ་མེད་པར་ཐལ།
ཁྱོད་རྟ་གླང་དུ་མི་སྣང་བའི་ཕྱིར་ན་མ་ཁྱབ། སྟོང་ཉིད་ཆོས་ཅན། ཁྱོད་བདེན་གྲུབ་ཏུ་
སྣང་བ་མེད་པར་ཐལ། ཁྱོད་བདེན་གྲུབ་ཏུ་མི་སྣང་བའི་ཕྱིར་ན་མ་ཁྱབ། དེར་ཐལ།
བདེན་པ་ཡིན་པའི་ཕྱིར། གཞན་ཡང་། གནས་ལུགས་ཆོས་ཅན། ཁྱོད་རྫུན་པར་སྣང་
བ་མེད་པར་ཐལ། ཁྱོད་བདེན་པ་ཡིན་པའི་ཕྱིར་ན་མ་ཁྱབ། གཞན་ཡང་། ཁོ་ན་རེ།
བུམ་པ་བུམ་པར་མ་གྲུབ་པར་ཐལ། སྒྱུ་མའི་སྤྲུལ་གཞི་རྡེའུ་ཤིང་རྟ་གླང་དུ་མ་གྲུབ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པའི་ཕྱིར་ན་མ་ཁྱབ། གཞན་ཡང་། བདེན་མེད་ཆོས་ཅན། མྱུ་གུ་བདེན་མེད་དུ་སྒྲུབ་
པའི་བསྒྲུབ་བྱ་ཡིན་པར་ཐལ། མྱུ་གུ་བདེན་མེད་དུ་སྒྲུབ་པའི་རྟགས་ཡང་དག་ཡོད་
པའི་ཕྱིར་ན་མ་ཁྱབ། གཞན་ཡང་། བློའི་ཡུལ་དུ་བྱ་རུང་ཆོས་ཅན། ཁྱོད་སེམས་ཙམ་
པས་རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ། ཁྱོད་སེམས་ཙམ་པས་
བུམ་པ་ཤེས་བྱར་སྒྲུབ་པའི་རང་རྒྱུད་ཀྱི་རྟགས་ཡང་དག་ཏུ་ཁས་ལེན་པའི་ཕྱིར་ན་མ་
ཁྱབ། དེར་ཐལ། དེས་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རང་རྒྱུད་ཀྱི་རྟགས་ཡང་
དག་ཏུ་ཁས་ལེན་པའི་ཕྱིར། གཞན་ཡང་། རང་བཞིན་གྱིས་གྲུབ་པའི་གཅིག་དང་རང་
བཞིན་གྱིས་གྲུབ་པའི་དུ་མ་གང་རུང་དུ་མེད་པའི་རྟགས་ཀྱིས་གང་ཟག་རང་བཞིན་
མེད་པར་སྒྲུབ་པ་སྐབས་སུ་བབ་པའི་རྒྱུད་སྨིན་པའི་ཕྱི་རྒོལ་ཡང་དག་ཆོས་ཅན། ཁྱོད་
ཀྱིས་གང་ཟག་རང་བཞིན་གྱིས་གྲུབ་པ་ཡོད་མེད་ལ་ཤེས་འདོད་མི་ཞུགས་པར་ཐལ།
ཁྱོད་དབུ་མ་ཐལ་འགྱུར་བ་ཡིན་པའི་ཕྱིར་ན་མ་ཁྱབ། གཞན་ཡང་། སྣང་བས་ཡོད་
མཐའ་སེལ་བ་དང་། སྟོང་པས་མེད་མཐའ་སེལ་བ་དེ་ཁས་ལེན་པའི་གྲུབ་མཐའ་འོག་
མ་མེད་པར་ཐལ། དེའི་ཁས་ལེན་ཚུལ་ཐལ་འགྱུར་བས་ཐུན་མོང་མ་ཡིན་པའི་བཤད་
ཚུལ་ཞིག་ཡོད་པའི་ཕྱིར་ན་མ་ཁྱབ། གཞན་ཡང་། སྒྲུབ་བྱེད་འཕེན་པའི་ཐལ་འགྱུར་
ཁས་ལེན་པའི་དབུ་མ་ཐལ་འགྱུར་བ་མེད་པར་ཐལ། ཐལ་འགྱུར་བ་ཡིན་ན་གཞན་
གྲགས་ཀྱི་གཏན་ཚིགས་ཁས་ལེན་པའི་གང་ཟག་ཡིན་དགོས་པའི་ཕྱིར་ན་མ་ཁྱབ།
གཞན་ཡང་། སྣང་བས་ཡོད་མཐའ་སེལ་བ་དང་སྟོང་པས་མེད་མཐའ་སེལ་བ་དེ་དབུ་
མའི་ལྟ་བ་མ་རྟོགས་པའི་གང་ཟག་ལ་ཡང་སྦྱར་ནས་བཤད་དུ་རུང་བར་ཐལ། ཐལ་
འགྱུར་པས་སྣང་བས་ཡོད་མཐའ་སེལ་ཞིང་སྟོང་པས་མེད་མཐའ་སེལ་བ་དང་། སྟོང་
པས་ཡོད་མཐའ་སེལ་ཞིང་། སྣང་བས་མེད་མཐའ་སེལ་བའི་བཤད་ཚུལ་གྲུབ་མཐའ་
གཞན་དང་ཐུན་མོང་མ་ཡིན་པ་གཉིས་བཞེད་པའི་ཕྱིར་ན་མ་ཁྱབ། རྟགས་འཇུག་
ཊཱིཀ་གིས་གྲུབ་བོ། ། རྩ་བར་འདོད་མི་རིགས་པར་ཐལ། དེ་དབུ་མའི་ལྟ་བ་རྟོགས་ཟིན་
ལ་སྦྱར་ནས་བཤད་དགོས་པར་རྩ་ཤེ་ཊཱིཀ་ཆེན་ལས་བཤད་པའི་ཕྱིར། གཞན་ཡང་།



སེམས་བསྐྱེད་དྲུག་པའི་རྣམ་བཤད།
བུམ་པའི་ཆོས་ཉིད་ཆོས་ཅན། དོན་དམ་པར་གྲུབ་པར་ཐལ། དོན་དམ་དཔྱོད་བྱེད་ཀྱི་
རིགས་པའི་དེ་ཁོ་ན་ཉིད་ངེས་པའི་ངེས་ངོར་གྲུབ་པའི་ཕྱིར་ན་མ་ཁྱབ། ཡང་དེ་ཆོས་
ཅན༑ རིགས་ཤེས་ཀྱིས་དཔྱད་བཟོད་ཡིན་པར་ཐལ། རིགས་ཤེས་ཀྱི་རྙེད་དོན་ཡིན་
པའི་ཕྱིར་ན་མ་ཁྱབ། ཡང་དོན་དམ་བདེན་པ་ཆོས་ཅན། ཤེས་བྱ་མ་ཡིན་པར་ཐལ།
རིགས་ཤེས་ཀྱིས་དེ་ཁོ་ན་ཉིད་ངེས་པའི་ངེས་ངོར་ཡོད་པའི་ཕྱིར། ཟེར་ན་མ་ཁྱབ།
རང་རྒྱུད་པའི་ལུགས་ལ་ཆོས་ཐམས་ཅད་རྟོག་པས་ཕར་བཏགས་པ་ཙམ་ཡིན་པར་
ཐལ༑ ཐལ་འགྱུར་པའི་ལུགས་ལ་དེ་ལྟར་ཡིན་པའི་ཕྱིར་ན་མ་ཁྱབ། དེར་ཐལ། དེའི་
ལུགས་ལ་རྟོག་པས་ཕར་བཏགས་པ་ཙམ་ལ་འཁོར་འདས་ཀྱི་རྣམ་གཞག་ཐམས་
ཅད་འཐད་པའི་ཕྱིར། དེས་ན་དགག་བྱའི་བདག་ངོས་ཟིན་པར་བྱས་ནས། དེ་ཤིང་
རྟ་ཆེན་པོ་རྣམས་ཀྱི་གཞུང་ལུགས་ལས་བྱུང་བའི་རིགས་པས་ལེགས་པར་བཀག་
ནས༑ གང་གཏན་ལ་ཕབ་པའི་དོན་ལྟ་བ་རྣམ་པར་དག་པ་ཡང་ཡང་གོམས་པར་བྱ་
སྟེ༑ གནས་ལུགས་རྟོགས་པའི་ལྟ་བ་མཐའ་འཛིན་གྱི་ལོག་རྟོག་གི་གཉེན་པོ་བསྐྱེད་
ནས་བག་ཡོད་མཆོག་ལ་གནས་པས་ཐར་པའི་ལམ་བཟང་གསལ་བར་བྱེད་པ་ཡིན་
པའི་ཕྱིར། རྟགས་དེར་ཐལ། མ་དྲོས་པས་པའི་ཞུས་པའི་མདོ་ལས། གང་ཞིག་རྐྱེན་
ལས་སྐྱེས་པ་དེ་མ་སྐྱེ། །རྐྱེན་ལས་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་
ལས་གང་དེ་སྟོང་པར་བཤད། །གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་
གསུངས་པའི་ཕྱིར།
བདག་སྐྱེ་དགག་པ།
གཉིས་པ་དེ་རིགས་པས་བསྒྲུབ་པའི་སྒྲུབ་བྱེད་བསྟན་པ་ལ་བཞི། བདག་སྐྱེ་
བཀག་པ། གཞན་སྐྱེ་བཀག་པ། གཉིས་ཀ་ལས་སྐྱེ་བ་དགག་པ། རྒྱུ་མེད་ལས་སྐྱེ་
བ་དགག་པའོ། །དང་པོ་༼བདག་སྐྱེ་བཀག་པ།༽ལ་གཉིས། འགྲེལ་པ་མཛད་པའི་རིགས་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པས་དགག་པ། རྩ་བ་ཤེས་རབ་ཀྱི་རིགས་པས་དགག་པའོ། །དང་པོ་༼འགྲེལ་བ་མཛད་
བའི་རིགས་བས་དགག་པ།༽ལ་གསུམ། གྲུབ་མཐས་བཏགས་པ་དགག་པ། གྲུབ་མཐས་
བློ་མ་བསྒྱུར་བའི་ཐ་སྙད་དུ་ཡང་མེད་པར་བསྟན་པ། དེ་ལྟར་བཀག་པ་རྣམས་ཀྱི་དོན་
བསྡུ་བའོ། །དང་པོ་༼གྲུབ་མཐས་བཏགས་པ་དགག་བ་༽ལ་གཉིས། རང་དང་ངོ་བོ་གཅིག་
པའི་རྒྱུ་ལས་སྐྱེ་བ་དགག་པ། རྒྱུ་འབྲས་གཉིས་ངོ་བོ་གཅིག་པ་བཀག་པའོ། །དང་པོ་
༼རང་དང་ངོ་བོ་གཅིག་པའི་རྒྱུ་ལས་སྐྱེ་བ་དགག་བ།༽ལ་གསུམ། ངོ་བོ་གཅིག་པའི་རྒྱུ་ལས་སྐྱེ་
ན་དོན་མེད་དུ་ཐལ་བ། ངོ་བོ་གཅིག་པ་ལས་སྐྱེ་ན་རིགས་པ་དང་འགལ་བ། དེ་དག་
གི་ཉེས་སྤོང་གི་ལན་དགག་པའོ། །
དང་པོ་༼ངོ་བོ་གཅིག་པའི་རྒྱུ་ལས་སྐྱེ་ན་དོན་མེད་དུ་ཐལ་བ།༽ནི།
དེ་ནི་དེ་ལས་འབྱུང་ན་ཡོན་ཏན་འགའ་ཡང་ཡོད་མ་ཡིན། །
དེ་ནི་དེ་ལས་སོགས་གསུངས། མྱུ་གུ་དེ་ནི་ཆོས་ཅན། ས་བོན་དེ་ལས་འབྱུང་
ན༑ དེ་ལ་འབྱུང་དགོས་པའི་ཡོན་ཏན་འགའ་ཡང་ཡོད་པ་མ་ཡིན་ཏེ། ས་བོན་གྱི་དུས་
ན་ཁྱོད་ཀྱི་ངོ་བོ་གྲུབ་ཟིན་པའི་ཕྱིར། །
གཉིས་པ་༼ངོ་བོ་གཅིག་བ་ལས་སྐྱེ་ན་རིགས་པ་དང་འགལ་བ།༽ནི།
སྐྱེས་པར་གྱུར་པ་སླར་ཡང་སྐྱེ་བར་རིགས་པའང་མ་ཡིན་ཉིད། །
སྐྱེས་ཟིན་སླར་ཡང་སྐྱེ་བར་ཡོངས་སུ་རྟོག་པར་འགྱུར་ན་ནི། །
མྱུ་གུ་ལ་སོགས་རྣམས་ཀྱི་སྐྱེ་བ་འདིར་རྙེད་མི་འགྱུར་ཞིང་། །
ས་བོན་སྲིད་མཐར་ཐུག་པར་རབ་ཏུ་སྐྱེ་བ་ཉིད་དུ་འགྱུར། །
སྐྱེ་བར་འགྱུར་བ་སོགས་གསུངས། སྐྱེས་ཟིན་པར་གྱུར་པ་སླར་ཡང་ལྡབས་
ནས་སྐྱེ་བར་རིགས་པའང་མ་ཡིན་ཉིད་ཡིན་པའི་ཕྱིར་ཏེ། དེ་ལ་རིགས་པས་གནོད་
པའི་ཕྱིར། ཇི་ལྟར་གནོད་ན། ཤེས་བྱ་ཆོས་ཅན། མྱུ་གུ་དང་ལ་སོགས་པ་རྣམས་ཀྱི་
སྡོང་བུ་དང་། སྦུབས་འཆའ་བ་སོགས་སྐྱེ་བ་འཇིག་རྟེན་འདིར་གཏན་རྙེད་པར་མི་
འགྱུར་བར་ཐལ། སྐྱེས་ཟིན་པ་སླར་ཡང་སྐྱེ་བར་ཡོངས་སུ་རྟོག་པར་འགྱུར་ན་ནི་སྟེ་



སེམས་བསྐྱེད་དྲུག་པའི་རྣམ་བཤད།
འགྱུར་པའི་ཕྱིར། གཉིས་པ་ནི། ས་བོན་སྲིད་མཐར་ཞེས་སོགས་གསུངས། ཤེས་བྱ་
ཆོས་ཅན། ས་བོན་སྲིད་པའི་མཐར་ཐུག་པར་རབ་ཏུ་སྐྱེ་བར་འགྱུར་བར་ཐལ། རྟགས་
སྔ་མ་དེའི་ཕྱིར། །
གསུམ་པ་༼དེ་དག་གི་ཉེས་སྦྱོང་གི་ལན་དགག་བ།༽ནི། སྐྱོན་མེད་དེ་མྱུ་གུས་ས་
བོན་འཇིག་པར་བྱེད་པའི་ཕྱིར། ཟེར་ན། དེ་འགོག་པ་ནི།
ཇི་ལྟར་དེ་ཉིད་ཀྱིས་དེ་རྣམ་པར་འཇིག་པར་བྱེད་པར་འགྱུར། །
ཇི་ལྟར་དེ་ཉིད་ཅེས་སོགས་གསུངས། ཤེས་བྱ་ཆོས་ཅན། ཇི་ལྟར་མྱུ་གུ་དེ་
ཉིད་ཀྱིས་ས་བོན་དེ་ཉིད་རྣམ་པར་འཇིག་པར་འགྱུར་ཏེ་མི་འགྱུར་བར་ཐལ། ས་སྨྱུག་
རང་བཞིན་གཅིག་ཡིན་པའི་ཕྱིར། རྟགས་ཁས། །
གཉིས་པ་རྒྱུ་འབྲས་གཉིས་ངོ་བོ་གཅིག་པ་དགག་པ་ལ་གསུམ། ས་སྨྱུག་
གཉིས་དབྱིབས་སོགས་ཐ་དད་མེད་པར་ཐལ་བ། ཉེས་སྤོང་གི་ལན་དགག་པ། གནས་
སྐབས་རེ་རེར་གཉིས་ཀ་འཛིན་མི་འཛིན་མཚུངས་པར་ཐལ་བས་དགག་པའོ། ། །
དང་པོ་༼ས་སྨྱུག་གཉིས་དབྱིབས་སོགས་ཐ་དད་མེད་པར་ཐལ་བ་༽ནི།
བྱེད་རྒྱུ་ས་བོན་གྱི་ལས་ཐ་དད་མྱུ་གུའི་དབྱིབས་དང་ནི། །
ཁ་དོག་རོ་ནུས་སྨིན་པའི་ཐ་དད་ཁྱོད་ལ་མེད་པར་འགྱུར། །
བྱེད་རྒྱུ་ས་བོན་ཞེས་སོགས་གསུངས། བྱེད་པ་པོ་རྒྱུ་ས་བོན་གྱི་གནས་
སྐབས་ལས། ཐ་དད་པའི་འབྲས་བུའི་མྱུ་གུའི་དབྱིབས་དང་ནི། །ཁ་དོག་དང་རོ་དང་
ནུས་པ་དང་སྨིན་པའི་ཐ་དད་པ་ཁྱོད་ཀྱི་ལུགས་ལ་མེད་པར་ཐལ། ས་སྨྱུག་རང་བཞིན་
གཅིག་ཡིན་པའི་ཕྱིར། འདོད་ན་མངོན་སུམ་དང་འགལ།
གཉིས་པ་༼ཉེས་སྤོང་གི་ལན་དགག་པ།༽ནི། །
གལ་ཏེ་སྔར་གྱི་བདག་གི་དངོས་པོ་བསལ་ནས་དེ་ལས་གཞན། །
ངོ་བོར་གྱུར་ན་དེ་ཚེ་དེ་ཡི་དེ་ཉིད་ཇི་ལྟར་འགྱུར། །
གལ་ཏེ་སྔར་གྱི་ཞེས་སོགས་གསུངས། གྲངས་ཅན་ན་རེ། གལ་ཏེ་ས་མྱུག་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
རང་བཞིན་གཅིག་ཀྱང་། སྐྱོན་མེད་དེ། ས་བོན་དེ་སྔར་དངོས་པོའི་གནས་སྐབས་
བསལ་ནས་དེ་ལས་གཞན་མྱུ་གུའི་གནས་སྐབས་ཀྱི་ངོ་བོར་འགྱུར་ན་སྟེ་འགྱུར་བའི་
ཕྱིར། ཞེ་ན། ཤེས་བྱ་ཆོས་ཅན། ས་བོན་དེའི་རང་བཞིན་དང་མྱུ་གུའི་རང་བཞིན་དེ་
ཉིད་གཅིག་ཏུ་ཇི་ལྟར་འགྱུར་ཏེ་མི་འགྱུར་བར་ཐལ། ས་བོན་དེ་རང་གི་གནས་སྐབས་
བཏང་ནས་སྨྱུ་གུའི་གནས་སྐབས་སུ་འཕོ་དགོས་པ་དེའི་ཚེ་སྟེ་དེའི་ཕྱིར། །
གསུམ་པ་༼གནས་སྐབས་རེ་རེར་གཉིས་ཀ་འཛིན་མི་འཛིན་མཚུངས་པར་ཐལ་བས་དགག་
བ།༽ནི།
གལ་ཏེ་ཁྱོད་ཀྱི་ས་བོན་མྱུ་གུ་འདིར་གཞན་མ་ཡིན་ན། །
ས་བོན་བཞིན་དུ་མྱུ་གུ་ཞེས་བྱ་དེ་བཟུང་མེད་པའམ། །
ཡང་ན་དེ་དག་གཅིག་བས་ཇི་ལྟར་མྱུ་གུ་འདི་བཞིན་དུ། །
དེ་ཡང་གཟུང་དུ་ཡོད་འགྱུར་དེ་ཕྱིར་འདི་ནི་ཁས་མི་བླང་
། །
གལ་ཏེ་ཞེས་སོགས་གསུངས། གལ་ཏེ་གྲངས་ཅན་ཁྱོད་ཀྱི་ལུགས་ལྟར་ན།
མྱུ་གུའི་དུས་ན་ས་བོན་ཚད་མས་གཟུང་དུ་མེད་པ་དེ་བཞིན་དུ་མྱུ་གུ་ཞེས་བྱ་བ་འདི་
ཚད་མས་གཟུང་དུ་མེད་པའམ། ཡང་ན་ཇི་ལྟར་མྱུ་གུའི་དུས་སུ་མྱུ་གུ་དབང་ཤེས་
ཀྱིས་གཟུང་དུ་ཡོད་པ་བཞིན་དུ་ས་བོན་དེ་ཡང་གཟུང་དུ་ཡོད་པར་འགྱུར་བར་ཐལ།
ས་སྨྱུག་དེ་དག་རང་བཞིན་གཅིག་པ་དེའི་ཕྱིར། དེས་ན་ས་སྨྱུག་རང་བཞིན་གཅིག་ཏུ་
ཁས་ལེན་མི་རུང་བར་ཐལ། རིགས་པ་དེ་དག་གིས་གནོད་པའི་ཕྱིར།
གཉིས་པ་གྲུབ་མཐའ་བློ་མ་བསྒྱུར་བའི་ཐ་སྙད་དུ་ཡང་མེད་པར་བསྟན་པ་ནི།
གང་ཕྱིར་རྒྱུ་ཞིག་ན་ཡང་དེ་ཡི་འབྲས་བུ་མཐོང་བའི་ཕྱིར། །
དེ་དག་གཅིག་པ་ཡིན་ཞེས་འཇིག་རྟེན་གྱིས་ཀྱང་ཁས་མི་ལེན། །
གང་ཕྱིར་རྒྱུ་ཞིག་ཅེས་སོགས་གསུངས། ས་སྨྱུག་གི་རང་བཞིན་དེ་དག་
གཅིག་པ་ཡིན་ཞེས་འཇིག་རྟེན་གྱིས་ཀྱང་ཁས་མི་ལེན་ནམ་སྟེ་ལེན་མི་རིགས་ཏེ། རྒྱུ་
མཚན་གང་གི་ཕྱིར་ན་རྒྱུ་ས་བོན་ཞིག་ཟིན་ནའང་དེ་ཡི་འབྲས་བུ་མྱུ་གུ་མཐོང་བའི་



སེམས་བསྐྱེད་དྲུག་པའི་རྣམ་བཤད།
ཕྱིར། །
གསུམ་པ་དེ་དག་གི་དོན་བསྡུ་བ་ནི།
དེ་ཕྱིར་དངོས་པོ་བདག་ལས་འབྱུང་ཞེས་རབ་ཏུ་བརྟགས་པ་འདི། །
དེ་ཉིད་དག་ནི་འཇིག་རྟེན་དུ་ཡང་རིགས་པ་མ་ཡིན་ནོ། ། །
དེ་ཕྱིར་དངོས་པོ་ཞེས་སོགས་གསུངས། དངོས་པོ་རྣམས་ཆོས་ཅན། ཁྱོད་
བདག་ལས་སྐྱེ་བ་ཡིན་ཞེས་གཞན་གྱིས་རབ་ཏུ་བཏགས་པ་འདི། དེ་ཁོ་ན་ཉིད་དང་
ནི༑ འཇིག་རྟེན་ཀུན་རྫོབ་ཏུ་ཡང་རིགས་པ་མ་ཡིན་ཏེ། དེ་ལ་གནོད་བྱེད་བསྟན་ཟིན་
པ་དེའི་ཕྱིར།
གཉིས་པ་༼རྩ་བ་ཤེས་རབ་ཀྱི་རིགས་བས་དགག་བ།༽རྩ་ཤེ་ལས་བཤད་པའི་
རིགས་པས་དགག་པ་ནི། །
བདག་ལས་སྐྱེ་བར་འདོད་ན་བསྐྱེད་པར་བྱ་དང་སྐྱེད་བྱེད་དང་། །
ལས་དང་བྱེད་པ་པོ་ཡང་གཅིག་ཉིད་འགྱུར་ན་དེ་དག་ནི། །
གཅིག་ཉིད་མ་ཡིན་པས་ན་བདག་ལས་སྐྱེ་བར་ཁས་བླང་པར། །
བྱ་མིན་རྒྱ་ཆེར་བཤད་པའི་ཉེས་པར་ཐལ་བར་འགྱུར་ཕྱིར་རོ། །
བདག་ལས་སྐྱེ་བ་ཞེས་སོགས་གསུངས། མྱུ་གུ་ཆོས་ཅན། ཁྱོད་བདག་ལས་
སྐྱེ་བར་ཁས་བླངས་བར་བྱ་བ་མིན་ཏེ། ཁྱོད་བདག་ལས་སྐྱེ་བར་འདོད་ན་བསྐྱེད་པར་
བྱ་བ་འབྲས་བུ་དང་། སྐྱེད་པར་བྱེད་པ་རྒྱུ་དང་། གང་བྱ་བའི་ལས་དང་། གང་གིས་
བྱེད་པའི་བྱེད་པ་པོ་ཡང་གཅིག་ཏུ་འགྱུར་ན་དེ་དག་གཅིག་མ་ཡིན་པས་ན་སྟེ་དེ་མ་
ཡིན་པས་སོ། །
ར་
ཐལ་ཟློག་གི་སྐོར།
འདིའི་སྐབས་སུ་སྤྱི་དོན་དང་མཐའ་དཔྱད་པ་གཉིས།
དང་པོ་༼སྤྱི་དོན།༽ལ།



36
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
སློབ་དཔོན་སངས་རྒྱས་བསྐྱངས་ཀྱི་བདག་སྐྱེ་འགོག་པའི་འགྲེལ་པར་རིགས་པ་
ཇི་ལྟར་བྱུང་ཚུལ། དེ་ལ་ལེགས་ལྡན་གྱིས་སྐྱོན་བརྗོད་ཚུལ། སྐྱོན་དེ་སངས་རྒྱས་
བསྐྱངས་ལ་མི་འཇུག་པའི་ཚུལ། ལེགས་ལྡན་རང་ཉིད་ཀྱི་འགྲེལ་པར་སྐྱོན་འཇུག་
པའི་ཚུལ་བསྟན་པ་དང་བཞི། དང་པོ་ནི། བུདྡྷ་པ་ལི་ཏ་ལས། དངོས་པོ་རྣམས་བདག་
ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་། ཤིན་
ཏུ་ཐལ་བར་འགྱུར་བའི་ཕྱིར། ཞེས་པ་མདོར་བསྟན་དང་། དངོས་པོ་བདག་གི་བདག་
ཉིད་དུ་ཡོད་པ་རྣམས་ལ་ནི་ཡང་སྐྱེ་བ་ལ་དགོས་པ་མེད་དོ། །ཅི་སྟེ་ཡོད་ཀྱང་སྐྱེ་
ན་ནམ་ཡང་མི་སྐྱེ་བར་མི་འགྱུར་རོ། །ཞེས་རྒྱས་བཤད་དོ། །རང་ལུགས་སངས་
རྒྱས་བསྐྱངས་ཀྱི་འགྲེལ་ངག་དེའི་དོན་ནི། གྲངས་ཅན་པ་ན་རེ། སྐྱེ་ལྡན་གྱི་དངོས་
པོ་རྣམས་རང་གི་རྒྱུའི་དུས་ན་མེད་པ་སྐྱེ་བ་མི་འཐད་པས། འབྲས་བུ་རྣམས་རང་གི་
རྒྱུའི་གནས་སྐབས་ན་མངོན་པར་མི་གསལ་བའི་ཚུལ་གྱིས་ཡོད་ལ། འབྲས་བུ་མངོན་
གསལ་གྱི་དོན་གྲུབ་པ་ལ་སྐྱེ་བ་ཞེས་ཐ་སྙད་བྱ་ཞིང་། གསལ་ཟིན་དེ་ཉིད་སླར་ཡང་སྐྱེ་
དགོས་པ་མ་ཡིན་ནོ་ཞེས་ཟེར། དེ་འགྲེལ་ངག་དེས་འགོག་ཚུལ་ནི། སྨྱུ་གུ་ཆོས་ཅན།
སླར་ཡང་སྐྱེ་བ་དོན་མེད་པར་ཐལ། རང་གི་བདག་ཉིད་དུ་གྲུབ་ཟིན་པའི་ཕྱིར། མ་ཁྱབ་
ན༑ དེ་ཆོས་ཅན། ཐུག་མེད་དུ་སླར་ཡང་སྐྱེ་བར་ཐལ། རང་གི་བདག་ཉིད་དུ་གྲུབ་ཟིན་
ཀྱང་སླར་ཡང་སྐྱེ་དགོས་པའི་ཕྱིར། ཞེས་པའི་ཐལ་འགྱུར་འདི་གཉིས་འགྲེལ་ངག་དེའི་
སྐབས་ནས་དངོས་སུ་བསྟན་པའི་བདག་སྐྱེ་འགོག་ནུས་ཀྱི་ཐལ་འགྱུར་ཡིན་པར་ཟླ་
བ་རང་ལུགས་ལ་བཞེད་པའི་ཕྱིར། རྟགས་གྲུབ་པར་ཐལ། ཀུན་མཁྱེན་ཙོང་ཁ་པས་
རྩ་ཤེའི་ཊིཀ་ཆེན་ལས། ཡང་སྐྱེ་བ་དོན་ཡོད་པ་དང་ཡོད་པ་གཉིས་འགལ་བ་བརྗོད་
པའི་ཐལ་འགྱུར་གྱིས་འགོག་ནུས་ལ། ཞེས་གསུངས་པའི་ཕྱིར།
གཉིས་པ་དེ་ལ་ལེགས་ལྡན་འབྱེད་ཀྱིས་སྐྱོན་བརྗོད་ཚུལ་ནི། དེ་ལྟ་བུའི་ཐལ་
འགྱུར་བསྟན་པ་དང་། དེས་འགོག་ནུས་པར་མ་དགོངས་ནས་སྐྱོན་བརྗོད་མཛད་པ་
ཡིན་ལ། མྱུ་གུ་ཆོས་ཅན། སྐྱེ་བ་དོན་མེད་དང་ཐུག་མེད་ཡིན་པར་ཐལ། བདག་ལས་



སེམས་བསྐྱེད་དྲུག་པའི་རྣམ་བཤད།
སྐྱེ་བའི་ཕྱིར། ཞེས་པའི་ཐལ་འགྱུར་བསྟན་པར་བཟུང་ནས། དེ་ལ་སྐྱོན་མཛད་པའི་
ཕྱིར། འདི་ལེགས་ལྡན་གྱི་ལུགས་ལ་འགྲེལ་ངག་དེ་ལས་བསྟན་པའི་ཐལ་འགྱུར་དུ་
འདོད་ཀྱང་འགྲེལ་ངག་དེའི་སྐབས་ནས་བསྟན་པའི་ཐལ་འགྱུར་མ་ཡིན་པའི་ཕྱིར།
རྟགས་གྲུབ་པར་ཐལ། རྩ་ཤེའི་ཊིཀ་ཆེན་ལས། ལེགས་ལྡན་གྱིས་ཀྱང་སླར་ཡང་སྐྱེ་
བ་དོན་མེད་དང་ཐུག་མེད་དུ་ཐལ་བ་འཕངས་པ་མ་དགོངས་པར་སྤྱིར་སྐྱེ་བ་དོན་མེད་
དང་ཐུག་མེད་དུ་ཐལ་བ་འཕངས་པར་བཟུང་ནས་བཟློག་དོན་ཁས་ལེན་དགོས་ཞེས་
སྨྲས་པར་བསྟན་ཏོ། །ཞེས་གསུངས་པའི་ཕྱིར། ལེགས་ལྡན་འབྱེད་ན་རེ། སངས་
རྒྱས་བསྐྱངས་ཀྱི་འགྲེལ་ངག་དེ་མི་རིགས་ཏེ། དེ་ལ་མ་བརྗོད་པའི་སྐྱོན། མ་བསལ་
བའི་སྐྱོན། གླགས་ཡོད་པའི་སྐྱོན་གསུམ་ཡོད་པའི་ཕྱིར། དང་པོ་གྲུབ་སྟེ། དེས་བདག་
སྐྱེ་འགོག་ནུས་པའི་གཏན་ཚིགས་དང་མཐུན་དཔེ་ཡང་དག་མ་བསྟན་པའི་ཕྱིར། དེར་
ཐལ། འོག་ནས་འཆད་འགྱུར་ལྟར་སྐྱེ་བ་དོན་བཅས་དང་ཐུག་བཅས་ཀྱི་རྟགས་ཀྱིས་
མྱུ་གུ་བདག་ལས་མི་སྐྱེ་བར་སྒྲུབ་པ་ཡིན་ལ། དེ་ནི་མྱུ་གུ་བདག་ལས་སྐྱེ་བ་མེད་པར་
སྒྲུབ་པའི་གཏན་ཚིགས་མ་ཡིན་ཏེ། མྱུ་གུའི་སྐྱེ་བ་ཚད་མས་གྲུབ་པའི་གང་ཟག་ཡིན་
ན་དེ་བདག་ལས་མི་སྐྱེ་བར་ཚད་མས་གྲུབ་ཟིན་གྱི་གང་ཟག་ཡིན་དགོས་པའི་ཕྱིར།
རྩ་རྟགས་གཉིས་པ་གྲུབ་པར་ཐལ། གྲངས་ཅན་གྱིས་བདག་ལས་མི་སྐྱེ་ཞེས་པའི་
དོན་འབྲས་བུ་གསལ་བའི་བདག་ཉིད་ལས་མི་སྐྱེ་ཞེས་པ་ཡིན་ན་གྲུབ་ཟིན་སྒྲུབ་པར་
འགྱུར་ལ། རྒྱུ་མི་གསལ་བ་ནུས་པའི་བདག་ཉིད་ལས་མི་སྐྱེ་ཞེས་པ་ཡིན་ན་ཁྱབ་པ་
འགལ་བར་འགྱུར་བའི་ཕྱིར། ཞེས་དམ་བཅའ་ལ་བརྟགས་ནས་སྨྲས་པའི་ཉེས་པ་མ་
བསལ་བའི་ཕྱིར། རྩ་རྟགས་གསུམ་པ་གྲུབ་པར་ཐལ། སྐབས་ཀྱི་དོན་འགྲེལ་ངག་དེའི་
དངོས་ཟིན་བཟློག་པས་གླགས་ཡོད་པའི་ཕྱིར། བཟློག་ཚུལ་ནི་དངོས་ཟིན་ལ་དངོས་
པོ་རྣམས་ཆོས་ཅན། བདག་ལས་སྐྱེ་བ་མེད་དེ། སྐྱེ་བ་དོན་མེད་ཡིན་པའི་ཕྱིར། ཞེས་
པ་ཡིན་ལ་དེའི་རྟགས་ཀྱི་བཟློག་དོན་སྐྱེ་བ་དོན་བཅས་ཡིན་པའི་ཕྱིར། ཞེས་དང་།
བསྒྲུབ་བྱའི་བཟློག་དོན་བདག་སྐྱེ་རྣམ་པར་བཅད་ཙམ་མ་ཡིན་ཏེ། ཞེས་པར་འགྱུར་



Bg
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
བའི་ཕྱིར།
མྱུ་གུ་ཆོས་ཅན། སྐྱེ་བ་དོན་མེད་ཡིན་པར་ཐལ། བདག་ལས་སྐྱེ་བའི་ཕྱིར།
ཞེས་པའི་ཐལ་འགྱུར་དེ་འགྲེལ་ངག་དེས་དངོས་བསྟན་གྱི་ཐལ་འགྱུར་ཡིན་པར་
ལེགས་ལྡན་འབྱེད་ཀྱིས་བཞེད། དེ་ཡང་སྒྲུབ་བྱེད་འཕེན་པའི་ཐལ་འགྱུར་ཡིན་པས།
དེའི་བཟློག་དོན་གྱི་སྦྱོར་བ་ནི། སྨྱུ་གུ་ཆོས་ཅན། བདག་ལས་མི་སྐྱེ་སྟེ། སྐྱེ་བ་དོན་
བཅས་ཡིན་པའི་ཕྱིར། ཞེས་པའོ། །འདི་ལ་བཀོད་ཚོད་ཀྱི་སྦྱོར་བ་ལ། བསྒྲུབ་བྱ་
བདག་སྐྱེ་མེད་པར་བཟློག་ནས། བདག་སྐྱེ་རྣམ་པར་བཅད་ཙམ་མ་ཡིན་ཏེ། ཞེས་
མ་བཀོད་ཀྱང་སོང་ཚོད་ལ་དེ་ལྟར་བཟློག་པ་ཡོད་དེ། མྱུ་གུ་སྐྱེ་བ་དོན་བཅས་ཡིན་
པ་དངོས་སུ་བཀོད། བདག་ལས་མི་སྐྱེ་བ་ཡང་བརྗོད་ལ། དེ་ལྟར་ན་གཞན་ལས་སྐྱེ་
བར་ཤུགས་ལ་གོ་བའི་ཕྱིར། དཔེར་ན་ལྷས་སྦྱིན་ཚོན་པོ་ཉིན་པར་མི་ཟ་བ་ཞེས་པས་
མཚན་མོ་ཟ་བར་ཤུགས་ལ་གོ་བ་བཞིན་ཡིན། དེ་འདྲའི་སྦྱོར་བ་དེ་འགྲེལ་ངག་དེའི་
སྐབས་ནས་བསྟན་པའི་བདག་སྐྱེ་འགོག་པའི་སྦྱོར་བ་ཡིན་པར་ལེགས་ལྡན་འབྱེད་
ཀྱི་བཞེད་པ་ཡིན་པའི་ཕྱིར། དེས་ན་ལེགས་ལྡན་གྱི་ཐུགས་དགོངས་ལ་འགྲེལ་ངག་
དེ་ལས་ཐལ་འགྱུར་དང་སྦྱོར་བ་དེ་འདྲ་བ་བསྟན་པས། དེ་ལ་སྐྱོན་གསུམ་འཇུག་
དགོངས་པ་ཡིན་གྱི། ཟླ་བའི་རང་ལུགས་ལ་འགྲེལ་ངག་དེ་ལས་ཐལ་འགྱུར་དང་
སྦྱོར་བ་དེ་འདྲ་མ་བསྟན་པར་བཞེད་པའི་ཕྱིར། གཞན་སྐྱེ་ཤུགས་ལ་འཕངས་པ་ལ་
འཕགས་པ་ཀླུ་སྒྲུབ་ཀྱི་གྲུབ་མཐའ་དང་འགལ་ཞེས་སྐྱོན་བརྗོད་མཛད་པ་ནི། སྔར་
བཤད་པའི་སྦྱོར་བ་དེ་ལྟར་བཀོད་པ་ལ་བརྟེན་ནས་བསྒྲུབ་བྱ་རྟོགས་པའི་རྗེས་དཔག་
ཚད་མ་དེས་ཀྱང་བདག་སྐྱེ་མེད་པར་དངོས་སུ་རྟོགས་པའི་ཤུགས་ལ་གཞན་ལས་སྐྱེ་
བར་རྟོགས་དགོས་ལ། དེ་ལྟར་ན་འཕགས་པ་ཀླུ་སྒྲུབ་ཀྱིས་མཐའ་བཞིའི་སྐྱེ་བ་མེད་
པ་གང་རྟོགས་ཀྱང་གཞལ་བྱ་མེད་དགག་དགོས་ཤིང་། མ་ཡིན་དགག་གཞལ་བྱར་
བྱས་པ་ལ་སྐྱོན་འབྱུང་བར་གསུངས་པ་དང་འགལ། ཞེས་སྐྱོན་བརྗོད་མཛད་པ་ཡིན་
པའི་ཕྱིར། རྟགས་གྲུབ་པར་ཐལ། ཤེས་རབ་སྒྲོན་མེ་ལས། དེ་ལ་གཞན་ནི། དངོས་པོ་



སེམས་བསྐྱེད་དྲུག་པའི་རྣམ་བཤད།
བདག་གི་བདག་ཉིད་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པར་འགྱུར་བའི་
ཕྱིར་དང༌། སྐྱེ་བ་ཐུག་པ་མེད་པར་འགྱུར་བའི་ཕྱིར་རོ། །ཞེས་རྣམ་པར་བཤད་པར་
བྱེད་དོ། །དེ་ནི་རིགས་པ་མ་ཡིན་ཏེ། གཏན་ཚིགས་དང་དཔེ་མ་བརྗོད་པའི་ཕྱིར་དང་།
གཞན་གྱི་སྨྲས་པའི་ཉེས་པ་མ་བསལ་བའི་ཕྱིར་རོ། །གླགས་ཡོད་པའི་ཚིག་ཡིན་པའི་
ཡང་ཕྱིར་ཏེ། སྐབས་ཀྱི་དོན་ལས་བཟློག་པས། བསྒྲུབ་པར་བྱ་བ་དང༌། དེའི་ཆོས་
བཟློག་པའི་དོན་མངོན་པས། དངོས་པོ་རྣམས་གཞན་ལས་སྐྱེ་བར་འགྱུར་བ་དང་།
སྐྱེ་བ་འབྲས་བུ་དང་བཅས་པ་ཉིད་དུ་འགྱུར་བ་དང་། སྐྱེ་བ་ཐུག་པ་ཡོད་པར་འགྱུར་
བས་མཛད་པའི་མཐའ་དང་འགལ་བར་འགྱུར་རོ། །ཞེས་གསུངས་པའི་ཕྱིར། །
གསུམ་པ་སྐྱོན་དེ་སངས་རྒྱས་བསྐྱངས་ལ་མི་འཇུག་པའི་ཚུལ་ནི། དང་
པོ་བདག་སྐྱེ་འགོག་ནུས་ཀྱི་གཏན་ཚིགས་དང་དཔེ་ཡང་དག་མ་བརྗོད་པའི་སྐྱོན་
མེད་དེ། བདག་སྐྱེ་ཡོད་པར་འཛིན་པའི་ལོག་རྟོག་བཟློག་ནས་བདག་སྐྱེ་མེད་པར་
རྟོགས་པ་ལ་སྦྱོར་ངག་དངོས་སུ་འགོད་མི་དགོས་ཤིང་། ཐལ་འགྱུར་ཙམ་ལ་བརྟེན་
ནས་བདག་སྐྱེ་མེད་པར་རྟོགས་ནུས་པ་གང་ཞིག་འགྲེལ་ངག་དེས་བདག་སྐྱེ་འགོག་
བྱེད་ཀྱི་ཐལ་འགྱུར་བསྟན་པར་གོང་དུ་རང་ལུགས་སྐབས་སུ་བཤད་ཟིན་པའི་ཕྱིར།
རྟགས་དང་པོ་གྲུབ་པར་ཐལ། འགལ་བརྗོད་ཀྱི་ཐལ་འགྱུར་ལ་བརྟེན་ནས་བསྒྲུབ་བྱ་
རྟོགས་པའི་རྗེས་དཔག་སྐྱེད་ནུས་པར་འདོད་པས་དབུ་མ་ཐལ་འགྱུར་བ་ཞེས་ཐ་སྙད་
བཏགས་པའི་ཕྱིར། གལ་ཏེ་བདག་སྐྱེ་འགོག་པའི་སྦྱོར་ངག་བཀོད་དགོས་ན། རང་
རྒྱུད་ཀྱི་གཏན་ཚིགས་འགོད་དགོས་སམ། གཞན་གྲགས་ཀྱི་གཏན་ཚིགས་འགོད་
དགོས། དང་པོ་ལྟར་ན་མི་རིགས་པར་ཐལ། རང་རྒྱུད་ཀྱི་གཏན་ཚིགས་མེད་པའི་
ཕྱིར། ཚུལ་གསུམ་རང་ངོས་ནས་གྲུབ་པ་མེད་པའི་ཕྱིར། དེར་ཐལ། རང་མཚན་ཐ་
སྙད་དུ་མེད་པའི་ཕྱིར། གཉིས་པ་ལྟར་ན། འགྲེལ་ངག་དེས་གཞན་གྲགས་ཀྱི་གཏན་
ཚིགས་མ་བརྗོད་པའི་སྐྱོན་མེད་པར་ཐལ། དེས་གཞན་གྲགས་ཀྱི་གཏན་ཚིགས་ཡང་
དག་ཅིག་བསྟན་པའི་ཕྱིར། ཟླ་བའི་རང་ལུགས་ལ་དེས་བསྟན་པའི་གཞན་གྲགས་ཀྱི་



90
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གཏན་ཚིགས་ནི། མྱུ་གུ་ཆོས་ཅན། སླར་ཡང་སྐྱེ་བ་དོན་མེད་དེ། རང་གི་བདག་ཉིད་དུ་
གྲུབ་ཟིན་པའི་ཕྱིར། དཔེར་ན་མངོན་པར་གསལ་ཟིན་པའི་བུམ་པ་བཞིན། ཞེས་བསྟན་
པའི་ཕྱིར། དེར་ཐལ། ཚིགས་གསལ་ལས། སྐྱོན་འདི་དག་ཐམས་ཅད་ནི་རིགས་པ་
མ་ཡིན་པར་ཁོ་བོ་ཅག་གིས་མཐོང་ངོ་། །ཇི་ལྟར་ཞེ་ན། དེ་ལ་རེ་ཞིག་གཏན་ཚིགས་
དང་དཔེ་མ་བརྗོད་པའི་ཕྱིར་ཞེས་གང་སྨྲས་པ་དེ་ནི་མི་རིགས་སོ། །དེ་ཅིའི་ཕྱིར་ཞེ་
ན་ཞེས་དང་། སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་ཞེས་བྱ་བ་འདིས་ནི་བསྒྲུབ་
པར་བྱ་བའི་ཆོས་འཛིན་པ་ཡིན་པའི་ཕྱིར། ཞེས་དང༌། དེ་ལ་རང་གི་བདག་ཉིད་དུ་
ཡོད་པ་ཞེས་པ་འདིས་ནི་གཏན་ཚིགས་འཛིན་པ་ཡིན་ནོ། །ཞེས་གསུངས་པའི་ཕྱིར།
སྐྱོན་གཉིས་པ་གཞན་གྱིས་སྨྲས་པའི་ཉེས་པ་མ་བསལ་བའི་སྐྱོན་མེད་དེ། གྲངས་ཅན་
གྱི་མི་གསལ་བར་འདོད་པའི་མྱུ་གུ་ཆོས་ཅན། གསལ་ཟིན་པའི་མྱུ་གུ་མཐུན་དཔེར་
བཀོད་པས་གྲུབ་ཟིན་སྒྲུབ་པ་དང་ཁྱབ་པ་འགལ་བའི་སྐྱོན་གང་ཡང་མེད་པའི་ཕྱིར།
ཟླ་བའི་རང་ལུགས་ལ། གྲངས་ཅན་གྱིས་མི་གསལ་བར་འདོད་པའི་མྱུ་གུ་ཆོས་ཅན།
བདག་ལས་སྐྱེ་བ་མེད་དེ། རང་གི་བདག་ཉིད་དུ་གྲུབ་ཟིན་པའི་ཕྱིར། དཔེར་ན་གསལ་
ཟིན་པའི་མྱུ་གུ་བཞིན་ནོ། །ཞེས་བཀོད་པའི་ཕྱིར། དེར་ཐལ། ཚིག་གསལ། གཞན་
གྱིས་སྨྲས་པའི་ཉེས་པ་མ་བསལ་བ་ཡང་མ་ཡིན་ནོ། །ཇི་ལྟར་ཞེ་ན། གྲངས་ཅན་པ་
དག་མདུན་ན་གནས་པའི་བུམ་པ་གསལ་བའི་རང་བཞིན་ཅན་ནི་མངོན་པར་གསལ་
བར་ཡང་མི་འདོད་ཅིང་དེ་ཉིད་འདིར་དཔེ་ཉིད་དུ་གྲུབ་པའི་ངོ་བོ་ཡིན་པའི་ཕྱིར། ནུས་
པའི་ངོ་བོར་གྱུར་ཅིང་མངོན་པར་གསལ་བའི་རང་བཞིན་ཅན་མ་ཡིན་པ། སྐྱེ་བ་
འགོག་པའི་ཁྱད་པར་དུ་བྱས་པ་ཉིད་ནི་བསྒྲུབ་པར་བྱ་བ་ཡིན་པ་ཉིད་ཀྱི་ཕྱིར། གྲུབ་
པ་ལ་སྒྲུབ་པའི་ཕྱོགས་ཀྱི་སྐྱོན་ཉིད་དུ་དོགས་པ་ག་ལ་ཡོད། ཅེས་གསུངས་པའི་ཕྱིར།
སྐྱོན་གསུམ་པ་རྟགས་དང་བསྒྲུབ་བྱ་བཟློག་དགོས་པའི་སྐྱོན་མེད་པར་ཐལ། འགྲེལ་
ངག་དེས་ལེགས་ལྡན་གྱི་བཞེད་པ་ལྟར་གྱི་སྦྱོར་ངག་མ་བསྟན་པའི་ཕྱིར། བཟློག་དོན་
ཁས་བླངས་པའི་སྐྱོན་མེད་པར་ཐལ། ཚིག་གསལ་ལས། ཐལ་བར་འགྱུར་བ་བཟློག་



སེམས་བསྐྱེད་དྲུག་པའི་རྣམ་བཤད།
པའི་དོན་དང་ཕ་རོལ་པོ་ཉིད་འབྲེལ་བ་ཡིན་གྱི། ཁོ་བོ་ཅག་ནི་མ་ཡིན་ཏེ། རང་ལ་དམ་
བཅའ་བ་མེད་པའི་ཕྱིར་རོ། །ཞེས་གསུངས་པའི་ཕྱིར།
བཞི་པ་ལེགས་ལྡན་རང་ཉིད་ཀྱི་འགྲེལ་པར་སྐྱོན་འཇུག་ཚུལ་ནི། སློབ་དཔོན་
ལེགས་ལྡན་འབྱེད་ན་རེ། མིག་ཆོས་ཅན། དོན་དམ་པར་བདག་ལས་སྐྱེ་བ་མེད་དེ།
ཡོད་པའི་ཕྱིར། དཔེར་ན་ཤེས་པ་བཞིན་ནོ། །ཞེས་པའི་སྦྱོར་བ་བཀོད་ནས། སྔ་རྒོལ་
དབུ་མ་པས་ཕྱི་རྒོལ་གྲངས་ཅན་པ་ལ་སྒྲུབ་པའི་ཚེ། ཆོས་ཅན་མིག་ལྟ་བུ་བདེན་རྫུན་
གང་གིས་ཀྱང་ཁྱད་པར་དུ་མ་བྱས་པར་སྔ་རྒོལ་ཕྱི་རྒོལ་གཉིས་ཀ་ལ་ཚད་མས་གྲུབ་
ཚུལ་མཐུན་སྣང་བ་ཞིག་འཛིན་དགོས་ཤིང་ཆོས་ཅན་ཚད་མས་གྲུབ་ཚུལ་མཐུན་སྣང་
བ་ཞིག་མེད་ན་བསྒྲུབ་བྱ་སྒྲུབ་མི་ནུས་པ་ཡིན་ཞེས་བཞེད་པའི་ཕྱིར། དེར་ཐལ། ཚིག་
གསལ་ལས། ཇི་ལྟར་སྒྲ་མི་རྟག་ཅེས་བྱ་བ་ལ་ཆོས་དང་ཆོས་ཅན་གྱི་སྤྱི་ཉིད་འཛིན་པ་
ཡིན་གྱི། ཁྱད་པར་ནི་མ་ཡིན་ཏེ། ཁྱད་པར་འཛིན་ན་ནི་རྗེས་སུ་དཔག་པ་དང་། རྗེས་
སུ་དཔག་པར་བྱ་བའི་ཐ་སྙད་མེད་པའི་ཕྱིར་རོ། །ཞེས་གསུངས་པའི་ཕྱིར། དཔལ་
ལྡན་ཟླ་བས་དེ་འགོག་ཚུལ་ནི། དེ་ལྟར་སྔ་རྒོལ་དབུ་མ་པས་ཕྱི་རྒོལ་དངོས་སྨྲ་བ་
ལ་བདག་སྐྱེ་མེད་པ་སོགས་སྒྲུབ་པའི་ཚེ། རྒོལ་བ་གཉིས་ཀ་ལ་ཆོས་ཅན་ཚད་མས་
གྲུབ་ཚུལ་མཐུན་སྣང་བ་མེད་དེ། དེ་ཡོད་ན། ཆོས་ཅན་དེ་སྔ་རྒོལ་དབུ་མ་པའི་རྒྱུད་
ཀྱི་གནས་ལུགས་གཙོ་བོར་འཇལ་བའི་ཕྱིན་ཅི་མ་ལོག་པའི་ཚད་མས་རྙེད་དོན་དང་།
ཕྱི་རྒོལ་གྲངས་ཅན་གྱི་རྒྱུད་ཀྱི་ཕྱིན་ཅི་ལོག་གི་ཚད་མས་རྙེད་དོན་གྱི་གཞི་མཐུན་ཡིན་
དགོས་པ་ལ་འདི་དེ་མ་ཡིན་པའི་ཕྱིར། རྟགས་དང་པོ་མ་གྲུབ་ན། མིག་སོགས་ཆོས་
ཅན༑ དེར་ཐལ། ཐ་སྙད་བཏགས་པའི་བཏགས་དོན་བཙལ་བའི་ཚེ་ན་རྙེད་པའི་མིག་
ཡིན་པའི་ཕྱིར། རྟགས་ལེགས་ལྡན་གྱི་ཞལ་གྱིས་བཞེས། རྩ་རྟགས་ཕྱི་མའི་ཟུར་དང་
པོ་དེར་ཐལ། རྒོལ་བ་གཉིས་ཀ་ལ་ཆོས་ཅན་ཚད་མས་གྲུབ་ཚུལ་མཐུན་སྣང་བ་ཡོད་
པའི་ཕྱིར། རྟགས་ཁས། ཟུར་ཕྱི་མ་གྲུབ་པར་ཐལ། ཚིག་གསལ་ལས། འདི་ལྟར་
གང་གི་ཚེ་འདིར་སྐྱེ་བ་བཀག་པ་བསྒྲུབ་པར་བྱ་བའི་ཆོས་སུ་འདོད་པ་དེའི་ཚེ། དེ་ཁོ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ནར་དེའི་རྟེན་ཅན། ཕྱིན་ཅི་ལོག་གི་བདག་གི་དངོས་པོ་རྙེད་པ་ནི་ཉམས་པར་འགྱུར་
བ་འདིས་རང་ཉིད་ཀྱིས་ཁས་བླངས་པ་ཉིད་དོ། །ཕྱིན་ཅི་ལོག་དང་ཕྱིན་ཅི་མ་ལོག་པ་
གཉིས་ནི་ཐ་དད་པ་ཡིན་ནོ། །ཞེས་གསུངས་པའི་ཕྱིར། འདིའི་འབྲུ་གནོན་ཚུལ་ལ་དྲང་
ངེས་རྣམ་འབྱེད་ལས་བཤད་པ་འདི་ལྟར་ཡིན་ལ། ལྷག་མཐོང་ཆེན་མོ་དང་། སྟོང་ཐུན་
ལས་བཤད་ཚུལ་མི་འདྲ་བ་ཡོད་ཀྱང་། རང་རྒྱུད་འགོག་ཚུལ་མི་འདྲ་བ་མིན་ནོ། ། །
གཉིས་པ་མཐའ་དཔྱད་པ་ལ། མྱུ་གུ་ཆོས་ཅན། སླར་ཡང་སྐྱེ་བ་དོན་མེད་པར་
ཐལ༑ རང་གི་རྒྱུ་དུས་ན་གྲུབ་ཟིན་པའི་ཕྱིར། ཞེས་པའི་ཐལ་འགྱུར་ཆོས་ཅན། སངས་
རྒྱས་བསྐྱངས་ཀྱིས་རྒྱས་བཤད་ཀྱི་འགྲེལ་ངག་དང་པོའི་སྐབས་ནས་དངོས་སུ་བསྟན་
པའི་ཐལ་འགྱུར་ཡིན་པར་ཐལ། དེ་འདྲ་བའི་ཐལ་འགྱུར་ཡོད་པའི་ཕྱིར་ན་མ་ཁྱབ།
འདོད་མི་ནུས་ཏེ། རང་གི་རྒྱུའི་དུས་ན་ཡོད་པ་ཐ་སྙད་དུ་མེད་པའི་ཕྱིར། ཁྱབ་སྟེ།
ཚིག་གསལ་ལས། དེ་ལ་རང་གི་བདག་ཉིད་དུ་ཡོད་པ་ཞེས་བྱ་བ་འདིས་ནི་གཏན་
ཚིགས་འཛིན་པ་ཡིན་ནོ། །ཞེས་གསུངས་པའི་ཕྱིར། ལེགས་ལྡན་གྱིས་སངས་རྒྱས་
བསྐྱངས་ལ་སྐྱོན་བརྗོད་བྱེད་སྐབས། སྦྱོར་བའི་རྟགས་དང་བསྒྲུབ་བྱ་བཟློག་དགོས་
པའི་སྐྱོན་མ་བརྗོད་པར་ཐལ། ཐལ་འགྱུར་གྱི་ཐལ་ཆོས་བཟློག་དགོས་པའི་སྐྱོན་
མཛད་པའི་ཕྱིར་ཟེར་ན་མི་འཐད་པར་ཐལ། ཐལ་ཆོས་བཟློག་དགོས་པའི་སྐྱོན་བརྗོད་
མ་མཛད་པ་གང་ཞིག་བསྒྲུབ་བྱ་བཟློག་དགོས་པའི་སྐྱོན་བརྗོད་མཛད་པའི་ཕྱིར།
རྟགས་དང་པོ་དེར་ཐལ། རྩ་ཤེའི་རྣམ་བཤད་ལས། འདི་ཐལ་ཆོས་ཀྱི་རྟགས་བཟློག་
པ་མིན་ཏེ། བསྒྲུབ་པར་བྱ་བ་བཟློག་པའི་ཞེས་བཤད་པའི་ཕྱིར་དང་། བདག་སྐྱེ་མེད་
པར་རྟགས་སུ་མ་སྨྲས་པའི་ཕྱིར་རོ། །ཞེས་གསུངས་པའི་ཕྱིར། གཉིས་པ་གྲུབ་པར་
ཐལ༑ ཤེས་རབ་སྒྲོན་མེ་ལས། བསྒྲུབ་པར་བྱ་བ་དང་། དེའི་ཆོས་བཟློག་པའི་ཞེས་
གསུངས་པའི་ཕྱིར། གཞན་ཡང་། མྱུ་གུ་ཆོས་ཅན། སླར་ཡང་སྐྱེ་བ་དོན་མེད་པར་
ཐལ༑ བདག་ལས་སྐྱེ་བའི་ཕྱིར། ཞེས་པ་སྒྲུབ་བྱེད་འཕེན་པའི་ཐལ་འགྱུར་ཡིན། དེའི་
བཟློག་དོན་གྱི་སྦྱོར་བ། སྨྱུ་གུ་ཆོས་ཅན། བདག་ལས་སྐྱེ་བ་མེད་དེ། སླར་ཡང་སྐྱེ་



སེམས་བསྐྱེད་དྲུག་པའི་རྣམ་བཤད།
བ་དོན་བཅས་ཡིན་པའི་ཕྱིར། ཞེས་པས་བདག་སྐྱེ་འགོག་ནུས་ཟེར་ན། དེ་མི་འཐད་
པར་ཐལ། རྟགས་དེའི་ཕྱོགས་ཆོས་ཚད་མས་མ་གྲུབ། ཁྱབ་པ་འགལ་ཁྱབ་ཡིན་པ་
གང་ཞིག་དེས་བདག་ལས་སྐྱེ་བ་མེད་པར་བསྒྲུབ་མི་ནུས་པའི་ཕྱིར། གཞན་ཡང་།
ལེགས་ལྡན་འབྱེད་ཀྱིས། རྒྱས་བཤད་དང་མདོར་བསྟན་གྱི་འགྲེལ་ངག་གི་ཡང་སྒྲའི་
དོན་དགོངས་པར་ཐལ། སྤྱན་རས་གཟིགས་བརྟུལ་ཞུགས་ཀྱིས། དེའི་ཡང་སྒྲས་དོན་
དགོངས་པའི་ཕྱིར། དེར་ཐལ། སྤྱན་རས་གཟིགས་བརྟུལ་ཞུགས་ཀྱིས་འགྲེལ་པ་ཚིག་
གསལ་གཟིགས་མྱོང་བའི་ཕྱིར་ན་མ་ཁྱབ། རྟགས་གྲུབ་སྟེ། དྲང་ངེས་རྣམ་འབྱེད་
ལས། སྤྱན་རས་གཟིགས་བརྟུལ་ཞུགས་ལ་འགྲེལ་པ་ཚིག་གསལ་གྱི་རྒྱུས་འདུག་
པས༑ ཞེས་གསུངས་པའི་ཕྱིར། རྩ་བར་འདོད་མི་ནུས་པར་ཐལ། དེས་དེའི་ཡང་སྒྲའི་
དོན་མ་དགོངས་ནས་སྐྱོན་བརྗོད་མཛད་པའི་ཕྱིར། གཞན་ཡང་། ལེགས་ལྡན་འབྱེད་
ཀྱིས། སངས་རྒྱས་བསྐྱངས་ཀྱི་འགྲེལ་ངག་ལས་གཞན་སྐྱེ་ཡོད་པར་སྒྲུབ་པའི་སྐྱོན་
བརྗོད་མཛད་པ་ཡིན་པར་ཐལ། དེས་དེ་ལ་སྐྱོན་བརྗོད་མཛད་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། ལེགས་ལྡན་འབྱེད་ཀྱིས། ཀླུ་སྒྲུབ་ཀྱིས་གཞན་ལས་སྐྱེ་བ་
ཡོད་པར་ཞལ་གྱིས་བཞེས་པར་འདོད་པའི་ཕྱིར། གཞན་ཡང་། སློབ་དཔོན་ལེགས་
ལྡན་འབྱེད་ཆོས་ཅན། ཁྱོད་ཀྱིས་སློབ་དཔོན་སངས་རྒྱས་བསྐྱངས་ཀྱིས་འགྲེལ་ངག་
ལས༑ འགལ་བརྗོད་ཀྱི་ཐལ་འགྱུར་བཀོད་ནས་བདག་སྐྱེ་ཡོད་པར་འཛིན་པའི་ལོག་
རྟོག་བཟློག་པར་བཞེད་པ་ལ་སྐྱོན་བརྗོད་མཛད་པར་ཐལ། ཁྱོད་ཀྱིས་དེའི་འགྲེལ་ངག་
ལས་བདག་སྐྱེ་འགོག་པའི་རིགས་པ་བྱུང་ཚུལ་ལ་སྐྱོན་བརྗོད་མཛད་པའི་ཕྱིར་ན་མ་
ཁྱབ། འདོད་མི་ནུས་པར་ཐལ། ལེགས་ལྡན་འབྱེད་ཀྱིས། སངས་རྒྱས་བསྐྱངས་ཀྱིས་
འགལ་བརྗོད་ཀྱི་ཐལ་བ་ཙམ་གྱིས་བསྒྲུབ་བྱ་རྟོགས་པའི་རྗེས་དཔག་བསྐྱེད་ནུས་
པར་འདོད་པ་དེ་མ་དགོངས་པའི་ཕྱིར། དེར་ཐལ། དེས་སངས་རྒྱས་བསྐྱངས་ཀྱིས་
རང་རྒྱུད་ཀྱི་གཏན་ཚིགས་མི་བཞེད་པ་དེ་མ་དགོངས་པའི་ཕྱིར། རྟགས་དེར་ཐལ།
ལེགས་བཤད་སྙིང་པོ་ལས། ལེགས་ལྡན་ལ་ཡང་སངས་རྒྱས་བསྐྱངས་དང་རང་ཉིད་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
རང་རྒྱུད་ཁས་ལེན་མི་ལེན་མི་མཐུན་སྙམ་པ་མི་འདུག་གི རང་རྒྱུད་ཁས་ལེན་པ་འོས་
མེད་དུ་བྱས་པའི་ལུགས་སུ་སྣང་ངོ༌། །ཞེས་གསུངས་པའི་ཕྱིར། །
གཞན་ཡང་། དབུ་མ་པས་དངོས་སྨྲ་བ་ལ་སྔར་མ་རྟོགས་པའི་དོན་རྟོགས་
པའི་ཕྱིར་དུ། སྦྱོར་ངག་བཀོད་པའི་ཚེ། ཆོས་ཅན་ཚད་མས་གྲུབ་ཚུལ་མཐུན་སྣང་བ་
ཡོད་པར་ཐལ། དེ་ལྟར་བཀོད་པའི་ཚེ་ན། གཉིས་ཀའི་རྒྱུད་ཀྱི་ཆོས་ཅན་དེ་རྟོགས་
པའི་ཚད་མ་ཡོད་པའི་ཕྱིར་ན་མ་ཁྱབ། གཞན་ཡང་། རང་རྒྱུད་པའི་ལུགས་ལ་འཁྲུལ་
ཤེས་མངོན་སུམ་ཚད་མ་ཡོད་པར་ཐལ། རང་རྒྱུད་པའི་ལུགས་ལ་འཁྲུལ་ཤེས་ཚད་
མ་ཡོད་པའི་ཕྱིར་ན་མ་ཁྱབ། གཞན་ཡང་། སྟོང་ཉིད་མངོན་སུམ་དུ་རྟོགས་པའི་འཁྲུལ་
ཤེས་ཡོད་པར་ཐལ། སྟོང་ཉིད་རྟོགས་པའི་འཁྲུལ་ཤེས་ཡོད་པའི་ཕྱིར། དེར་ཐལ།
སྟོང་ཉིད་དོན་སྤྱིའི་ཚུལ་གྱིས་རྟོགས་པའི་བློ་ཡོད་པའི་ཕྱིར་ཟེར་ན་རྩ་བར་མ་ཁྱབ།
ཁོ་ན་རེ། ཐལ་འགྱུར་བ་ནང་ཕན་ཚུན་ལ་ཆོས་ཅན་ཚད་མས་གྲུབ་ཚུལ་མཐུན་སྣང་
བ་མེད་པར་ཐལ། ཐལ་འགྱུར་བ་དང་དངོས་སྨྲ་བ་ནང་ཕན་ཚུན་ལ་ཆོས་ཅན་ཚད་
མས་གྲུབ་ཚུལ་མཐུན་སྣང་བ་མེད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ལྟ་
བ་རྟོགས་ཟིན་གྱི་ཐལ་འགྱུར་བ་ནང་ཕན་ཚུན་ཀུན་རྫོབ་ཀྱི་རྣམ་གཞག་འགའ་ཞིག་
གཏན་ལ་ཕབས་པའི་ཕྱིར་དུ་ཐལ་བ་དང་སྒྲུབ་ངག་བརྗོད་པ་ཡོད་པའི་ཕྱིར། གཞན་
ཡང་༑ དངོས་སྨྲ་བ་ཆོས་ཅན། ཁྱོད་ཀྱིས་མིག་རང་མཚན་གྱིས་གྲུབ་པ་ཚད་མས་
གྲུབ་པར་ཐལ། ཁྱོད་ཀྱིས་མིག་ཚད་མས་གྲུབ་པའི་ཕྱིར། དེར་ཐལ། ཁྱོད་ཀྱིས་གཞལ་
བྱ་མངོན་གྱུར་འགའ་ཞིག་ཚད་མས་གྲུབ་པའི་ཕྱིར་ན་རྩ་བར་མ་ཁྱབ། གཞན་ཡང་།
རྒྱང་འཕེན་པ་ཆོས་ཅན། ཁྱོད་ཀྱིས་སྐྱེ་བ་ཕྱི་མའི་གནས་ལུགས་ཕྲ་མོ་ཁས་ལེན་པར་
ཐལ༑ ཁྱོད་ཀྱིས་སྐྱེ་བ་ཕྱི་མ་བདེན་མེད་དུ་ཁས་ལེན་པའི་ཕྱིར། དེར་ཐལ། ཁྱོད་ཀྱིས་
སྐྱེ་བ་ཕྱི་མ་མེད་པར་ཁས་ལེན་པའི་ཕྱིར་ན་རྩ་བར་མ་ཁྱབ། རྩ་བར་འདོད་མི་ནུས་
པར་ཐལ། སྐྱེ་བ་ཕྱི་མའི་གནས་ལུགས་ཁས་ལེན་པ་ལ་རྟག་ཆད་ཀྱི་མཐའ་དང་བྲལ་
བའི་ཆོས་ཅན་དང་ཆོས་ཉིད་ཁས་ལེན་དགོས་པའི་ཕྱིར། གཞན་ཡང་། བདག་ལས་



སེམས་བསྐྱེད་དྲུག་པའི་རྣམ་བཤད།
བྱE
སྐྱེ་བ་མེད་པ་ཆོས་ཅན། ཆོས་ཀྱི་བདག་མེད་ཕྲ་མོ་ཡིན་པར་ཐལ། ཁྱོད་རྟོགས་པའི་
བློ་དེ་བདེན་མེད་རྟོགས་པའི་བློ་ཡིན་པའི་ཕྱིར། མ་གྲུབ་ན། དེར་ཐལ། ཁྱོད་གཏན་
ལ་ཕབ་པའི་གང་ཟག་དེ་ཆོས་ཀྱི་བདག་མེད་ཕྲ་མོ་གཏན་ལ་ཕབ་པའི་གང་ཟག་ཡིན་
པའི་ཕྱིར། དེར་ཐལ། ཆོས་ཀྱི་བདག་མེད་གཏན་ལ་འབེབས་པའི་སྐབས་སུ་ཁྱོད་
གཏན་ལ་འབེབས་དགོས་པའི་ཕྱིར་ན་མ་ཁྱབ། དེར་ཐལ། བདག་སྐྱེ་འགོག་པ་ཆོས་
བདག་འགོག་པའི་ཡན་ལག་ཏུ་འགྲོ་བའི་ཕྱིར། རྩ་བར་འདོད་མི་ནུས་པར་ཐལ། དེ་
རྟོགས་པའི་མདོ་སྡེ་པ་ཡོད་པའི་ཕྱིར། དེས་ན་རང་གཞན་གྱི་གྲུབ་མཐའ་གོང་འོག་གི་
རིགས་པ་རྣམས་ཀྱི་འཐད་པ་དང་མི་འཐད་པའི་ཕྱོགས་རྣམས་གཟུ་བོའི་བློ་ཡིས་ཤིང་
རྟ་ཆེན་པོའི་སྲོལ་ཕྱེས་པའི་ཚུལ་ལྟར་ཤེས་པར་བྱས་ནས། མི་འཐད་པའི་ཕྱོགས་
སུན་འབྱིན་པ་དང་། འཐད་པའི་ཕྱོགས་རྣམས་ལ་ཚད་མས་ངེས་པ་རྙེད་ནས། གོང་
ན་མེད་པའི་ལུགས་བཟང་རྨད་དུ་བྱུང་བ་འདི་ཉིད་ལ་ལྷག་པར་གུས་པས་ཐུབ་བསྟན་
སྙིང་པོ་འཇིག་རྟེན་ཡོངས་ལ་རྒྱས་པར་བྱེད་པར་འགྱུར་བ་ཡིན་པའི་ཕྱིར། རྟགས་
དེར་ཐལ། ལེགས་བཤད་སྙིང་པོ་ལས། འཛན་གླིང་མཁས་པའི་རྒྱན་འགྱུར་འདི་
རྣམས་ཀྱི། །ལེགས་བཤད་ཀུན་ལ་སྙིང་ནས་གུས་མོད་ཀྱི། །འཁོར་འདས་རྟེན་འབྱུང་
མི་བསླུའི་གཏན་ཚིགས་ཀྱིས། །མཐར་འཛིན་དམིགས་གཏད་ཐམས་ཅད་འཇིག་
བྱེད་པའི། ། ཟླ་བ་ལས་འོངས་ལེགས་བཤད་འོད་དཀར་གྱིས། ། བློ་མིག་ཀུནྡའི་ཚལ་
རབ་ཕྱེ་བའི་ཚེ། །སངས་རྒྱས་བསྐྱངས་ཀྱིས་བསྟན་པའི་སྲོལ་མཐོང་ནས། །ཀླུ་སྒྲུབ་
ལུགས་བཟང་གཙོ་བོར་མི་འཛིན་སུ། །ཞེས་གསུངས་པའི་ཕྱིར་རོ། །
གཞན་སྐྱེ་དགག་པ།
གཉིས་པ་གཞན་སྐྱེ་འགོག་པ་ལ་གཉིས། ཕྱོགས་སྔ་མ་བརྗོད་པ་དང་། ལུགས་
དེ་འགོག་པའོ། །དང་པོ་༼ཕྱོགས་སྔ་མ་བརྗོད་བ།༽ནི། རང་སྡེ་དངོས་སྨྲ་བ་རྣམས་ན་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
རེ༑ བདག་སྐྱེ་དང་གཉིས་ཀ་དང་རྒྱུ་མེད་ལས་སྐྱེ་བ་བཀག་རིགས་མོད། གཞན་སྐྱེ་
འགོག་མི་རིགས་ཏེ། རྐྱེན་བཞི་ལས་སྐྱེ་བའི་དངོས་པོ་ཡོད་པར་གསུངས་པའི་ཕྱིར་
ཟེར་ན། གཉིས་པ་༼ལུགས་དེ་འགོག་བ།༽དེ་འགོག་པ་ལ་གཉིས། གཞན་སྐྱེ་འདོད་
པའི་ལུགས་སྤྱིར་འགོག་པ། སེམས་ཙམ་པའི་ལུགས་བྱེ་བྲག་ཏུ་དགག་པའོ། །དང་
པོ་༼གཞན་སྐྱེ་འདོད་པའི་ལུགས་སྤྱིར་འགོག་པ་༽ལ་ལྔ། གཞན་སྐྱེ་དགག་པ་དངོས་དང་།
བཀག་པ་ལ་འཇིག་རྟེན་གྱིས་གནོད་པ་སྤོང་བ། དེ་ལྟར་བཀག་པའི་ཡོན་ཏན་བསྟན་
པ༑ རང་གཞན་གྱིས་སྐྱེ་བ་འགར་ཡང་མེད་པར་བསྟན་པ། བདེན་པ་གཉིས་ཆར་དུ་
རང་བཞིན་གྱིས་སྐྱེ་བ་བཀག་པའི་ཡོན་ཏན་བསྟན་པའོ། །དང་པོ་༼གཞན་སྐྱེ་དགག་པ་
དངོས།༽ལ་གསུམ། གཞན་སྐྱེ་སྤྱིར་བཀག་པ་དང་། བྱེ་བྲག་ཏུ་དགག་པ། འབྲས་བུ་
ལ་མུ་བཞིར་དཔྱད་ནས་དགག་པའོ། །དང་པོ་༼གཞན་སྐྱེ་ཕྱིར་བཀག་བ་༽ལ་གཉིས། ཧ་
ཅང་ཐལ་བས་དགག་པ་དང་། སྐྱོན་སྤོང་གི་ལན་དགག་པའོ། །
དང་པོ་༼ཧ་ཅང་ཐལ་བས་དགག་པ།༽ནི། །
གཞན་ལ་བརྟེན་ནས་གལ་ཏེ་གཞན་ཞིག་འབྱུང་བར་འགྱུར་ན་ནི། །
འོ་ན་མེ་ལྕེ་ལས་ཀྱང་མུན་པ་འཐུག་པོ་འབྱུང་འགྱུར་ཞིང་། །
ཐམས་ཅད་ལས་ཀྱང་ཐམས་ཅད་སྐྱེ་བར་འགྱུར་ཏེ་གང་གི་ཕྱིར། །
སྐྱེད་པར་བྱེད་པ་མ་ཡིན་མ་ལུས་ལ་ཡང་གཞན་ཉིད་མཚུངས། །
གཞན་ལ་བརྟེན་ནས་སོགས་གསུངས། གལ་ཏེ་རང་གི་མཚན་ཉིད་ཀྱིས་གྲུབ་
པའི་རྒྱུ་གཞན་ལ་བརྟེན་ནས་རང་གི་མཚན་ཉིད་ཀྱི་འབྲས་བུ་གཞན་ཞིག་འབྱུང་བར་
འགྱུར་ན་ནི། འོ་ན་ཤེས་བྱ་ཆོས་ཅན། གསལ་བྱེད་མི་ལྕེ་ལས་ཀྱང་མུན་པ་སྟུག་པོ་
འབྱུང་བར་འགྱུར་ཞིང༌། ནས་སྨྱུག་གི་རྒྱུ་ཡིན་མིན་ཐམས་ཅད་ལས་ཀྱང་དེའི་འབྲས་
བུ་ཡིན་མིན་ཐམས་ཅད་སྐྱེ་བར་འགྱུར་ཏེ། རྒྱུ་མཚན་གང་གི་ཕྱིར་ན། ནས་མྱུག་
སྐྱེད་པར་བྱེད་པ་མ་ཡིན་པ་ས་ལུའི་ས་བོན་དང་། དེ་ཡིན་པ་ནས་ཀྱི་ས་བོན་སོགས་
དངོས་པོ་མ་ལུས་ལའང་རང་མཚན་གྱིས་གཞན་ཡོད་པར་མཚུངས་པའི་ཕྱིར།



སེམས་བསྐྱེད་དྲུག་པའི་རྣམ་བཤད།
གཉིས་པ་༼སྐྱོན་སྦྱོང་གི་ལན་དགག་པ།༽ལ་གཉིས། སྐྱོན་སྤོང་གི་ལན་དང་། དེ་
དགག་པའོ། །དང་པོ་༼སྐྱོན་སྦྱོང་གི་ལན།༽ནི། །
རབ་ཏུ་བྱ་བར་ནུས་པ་དེའི་ཕྱིར་འབྲས་བུར་ངེས་བརྗོད་ཅིང་། །
གང་ཞིག་དེ་སྐྱེད་ནུས་བ་དེ་ནི་གཞན་ནའང་རྒྱུ་ཡིན་ལ། །
རྒྱུད་གཅིག་གཏོགས་དང་སྐྱེད་པར་བྱེད་ལས་སྐྱེ་བ་དེའི་ཕྱིར། །
ས་ལུའི་མྱུ་གུ་ནས་ལ་སོགས་ལས་དེ་ལྟ་མིན་ཞེ་ན། །
རབ་ཏུ་བྱ་བར་ཞེས་སོགས་གསུངས། རྒྱུ་དེས་འབྲས་བུ་དེ་རབ་ཏུ་བྱ་བར་
ནུས་པ་དེའི་ཕྱིར། དེའི་འབྲས་བུར་ངེས་པར་བརྗོད་ཅིང་། རྒྱུ་གང་ཞིག་འབྲས་བུ་དེ་
སྐྱེད་ནུས་པ་དེ་ནི་རང་བཞིན་གྱིས་གཞན་ཡིན་ན་ཡང་རྒྱུ་ཡིན་ལ་སྟེ་ཡིན་པར་ཐལ།
རྒྱུ་འབྲས་སོ་སོར་ངེས་པའི་ཕྱིར། ནས་སྨྱུག་ནི་ནས་ཀྱི་ས་བོན་དང་རྒྱུད་གཅིག་ཏུ་
གཏོགས་པ་དང་། སྐྱེད་པར་བྱེད་པ་ནས་ཀྱི་ས་བོན་ལས་བསྐྱེད་པར་བྱ་བ་ནས་མྱུག་
སྐྱེ་བ་དེའི་ཕྱིར། ས་ལུའི་མྱུ་གུ་ནས་ལ་སོགས་པའི་ས་བོན་ལས་སྐྱེ་བ་དེ་ལྟར་མིན་
པའི་ཕྱིར་ཞེ་ན་ཞེས་པའོ། །
གཉིས་པ་༼དེ་དགག་པ།༽དེའི་ལན་ནི། །
ཇི་ལྟར་ནས་དང་གེ་སར་དང་ནི་ཀེང་ཤུ་ཀ་ལ་སོགས། །
ས་ལུའི་མྱུ་གུ་སྐྱེད་པར་བྱེད་པར་འདོད་མིན་ནུས་ལྡན་མིན། །
རྒྱུད་གཅིག་ཁོངས་སུ་གཏོགས་མིན་འདྲ་བ་མ་ཡིན་ཉིད་དེ་བཞིན། །
ས་ལུའི་ས་བོན་ཡང་ནི་དེ་ཡི་མིན་ཏེ་གཞན་ཉིད་ཕྱིར། །
ཇི་ལྟར་ནུས་སོགས་གསུངས། ས་ལུའི་ས་བོན་ཡང་ནི་ཆོས་ཅན། ས་ལུའི་
མྱུ་གུ་སྐྱེད་བྱེད་དང་། བསྐྱེད་ནུས་དང་། རྒྱུད་གཅིག་དང་། རིགས་འདྲ་བཞི་པོ་དེ་ནི་
མིན་ཏེ། དེ་གཉིས་རང་མཚན་གྱིས་གཞན་ཡིན་པའི་ཕྱིར། དཔེར་ན། ཇི་ལྟར་ནས་
དང་༑ པདྨའི་གེ་སར་དང་། ཀེང་ཤུ་ཀའི་མེ་ཏོག་ལ་སོགས་པ། ས་ལུའི་མྱུ་གུ་སྐྱེད་
པར་བྱེད་པར་འདོད་པ་མིན། སྐྱེད་པའི་ནུས་ལྡན་མིན། དེ་གཉིས་རྒྱུད་གཅིག་པའི་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཁོངས་སུ་གཏོགས་པ་མིན། རིགས་འདྲ་བ་མ་ཡིན་པ་ཉིད་དེ་བཞིན་ཡིན་པའི་ཕྱིར།
འདི་ཡང་ཉེར་ལེན་གྱི་རྒྱུ་འབྲས་ལ་སྐྱེད་བྱེད་ཡིན་པ། སྐྱེད་ནུས་པ། རྒྱུད་གཅིག་ཏུ་
གཏོགས་པ། རིགས་འདྲ་བའི་ཁྱད་ཆོས་བཞི་ལྡན་ཡིན་ཀྱང་རང་མཚན་གྱིས་གཞན་
ཡིན་མིན་རྩོད་ལན་མཛད་དོ། ། །
གཉིས་པ་༼བྱེ་བྲག་ཏུ་དགག་པ།༽བྱེ་བྲག་ཏུ་དགག་པ་ལ་གཉིས། རྒྱུ་འབྲས་སྔ་
ཕྱི་བ་ལ་གཞན་སྐྱེ་དགག་པ་དང༌་། དུས་མཉམ་པ་ལ་གཞན་སྐྱེ་བཀག་པའོ། །དང་པོ་
༼རྒྱུ་འབྲས་སྔ་ཕྱི་བ་ལ་གཞན་སྐྱེ་དགག་བ།༽ལ་གཉིས། དངོས་ཀྱི་དོན་དང་། རྩོད་པ་སྤོང་
བའོ། །དང་པོ་༼དངོས་ཀྱི་དོན།༽ནི། །
མྱུ་གུ་ས་བོན་དང་ནི་དུས་མཉམ་ཡོད་པ་མ་ཡིན་ཏེ། །
གཞན་ཉིད་མེད་པར་ས་བོན་གཞན་པ་ཉིད་དུ་ག་ལ་འགྱུར། །
དེས་ན་མྱུ་གུ་ས་བོན་ལས་སྐྱེ་འགྲུབ་པར་འགྱུར་མིན་བས། །
གཞན་ལས་སྐྱེ་བ་ཡིན་ཞེས་བྱ་བའི་ཕྱོགས་འདི་གཏོང་བར་བྱོས། །
མྱུ་གུ་ས་བོན་ཞེས་སོགས་གསུངས། ཤེས་བྱ་ཆོས་ཅན། མྱུ་གུ་ས་བོན་
ལས་རང་མཚན་གྱི་གཞན་ལས་སྐྱེ་བ་ཡིན་པའི་ཕྱོགས་འདི་བཏང་བར་བྱོས་ཤིག་སྟེ་
བྱ་རིགས་ཏེ། མྱུ་གུ་ས་བོན་ལས་རང་མཚན་གྱིས་སྐྱེ་བར་རིགས་པས་འགྲུབ་པར་
འགྱུར་བ་མིན་པའི་རྒྱུ་མཚན་གྱིས་སོ། །དེ་མི་འགྲུབ་པར་ཐལ། ས་བོན་དེ་མྱུ་གུ་ལས་
རང་བཞིན་གྱིས་གཞན་པ་ཉིད་དུ་ག་ལ་འགྱུར་ཏེ། མི་འགྱུར་བའི་ཕྱིར། དེར་ཐལ།
གཞི་མྱུ་གུའི་དུས་ན་གཞན་ས་བོན་ཉིད་མེད་པའི་ཕྱིར། དེར་ཐལ། འབྲས་བུ་མྱུ་གུ་རྒྱུ་
ས་བོན་དང་དུས་མཉམ་དུ་ཡོད་པ་མ་ཡིན་ཏེ་མེད་པའི་རྒྱུ་མཚན་དེའི་ཕྱིར། །
གཉིས་པ་༼རྩོད་པ་སྦྱོང་བ།༽ལ། རྩོད་པ་དང་ལན་གཉིས་ལས། དང་པོ་༼རྩོད་
བ་༽ལ། །
ཇི་ལྟར་སྲང་གི་མདའ་གཉིས་མཐོ་བ་དང་ནི་དམའ་བ་དག །
དུས་མཉམ་མ་ཡིན་པར་ནི་མིན་པར་མཐོང་བ་དེ་བཞིན་དུ། །



སེམས་བསྐྱེད་དྲུག་པའི་རྣམ་བཤད།
བསྐྱེད་པར་བྱ་དང་སྐྱེད་བྱེད་དག་གི་སྐྱེ་འགག་འགྱུར་ཞེ་ན། །
ཇི་ལྟར་སྲང་གི་ཞེས་སོགས་གསུངས། དཔེ་ཇི་ལྟར་ན་སྲང་གི་མདའ་གཉིས་ཅིག་
ཤོས་མཐོ་བ་དང་། ཅིག་ཤོས་དམའ་བ་དག་དུས་མཉམ་པ་མ་ཡིན་པར་ནི་མིན་པར་
མཐོང་བ་སྟེ་དུས་མཉམ་པ་དེ་བཞིན་དུ། བསྐྱེད་པར་བྱ་བ་འབྲས་བུ་དང་། སྐྱེད་པར་
བྱེད་པ་རྒྱུ་དག་གི་སྐྱེ་འགག་གི་བྱ་བ་ཡང་དུས་མཉམ་པར་འགྱུར་རོ། །ཞེ་ན། ཞེས་
པའོ། །།
དེ་༼ལན།༽འགོག་པ་ལ།
གལ་ཏེ་གཅིག་ཚེ་ཡིན་ན་འདིར་དུས་གཅིག་མེད་དེ་ཡོད་མིན། །
གལ་ཏེ་སྐྱེ་བཞིན་པ་དེ་སྐྱེ་ལ་ཕྱོགས་བས་ཡོད་མིན་ཞིང་། །
འགག་བཞིན་པ་ནི་ཡོད་ཀྱང་འཇིག་ལ་ཕྱོགས་པར་འདོད་གྱུར་བ། །
དེ་ཚེ་འདིར་ནི་ཇི་ལྟ་བུར་ན་སྲང་དང་མཚུངས་པ་ཡིན། །
སྐྱེ་བ་འདི་ནི་བྱེད་པོ་མེད་པར་རིགས་པའི་ངོ་བོའང་མིན། །
གལ་ཏེ་གཅིག་ཚེ་ཞེས་སོགས་གསུངས། གལ་ཏེ་སྲང་མདའི་བྱ་བ་གཉིས་
དུས་མཉམ་པའི་གཅིག་ཚེ་སྟེ། དུས་གཅིག་ཡིན་ན་སྟེ་ཐ་སྙད་དུ་དེ་ལྟར་ཡིན་མོད།
དོན་གྱི་སྐབས་འདིར་ས་སྨྱུག་གཉིས་དུས་གཅིག་པ་མེད་དེ་ཡོད་པ་མིན་པས་དཔེ་
དོན་མི་མཚུངས་པའི་ཕྱིར། དེར་ཐལ། གལ་ཏེ་གང་སྐྱེ་བཞིན་པ་ཡིན་པའི་མྱུ་གུ་དེ་
སྐྱེ་བ་ལ་མངོན་དུ་ཕྱོགས་པ་ཡིན་པས་ས་བོན་གྱི་དུས་ན་ཡོད་པ་མིན་ཞིང་། ས་བོན་
འགག་བཞིན་པ་ནི་དུས་དེར་ཡོད་ཀྱང་འཇིག་པ་ལ་མངོན་དུ་ཕྱོགས་པར་འདོད་པར་
འགྱུར་བ་དེ་འདོད་པའི་ཕྱིར། དོན་འདི་ནི་ཇི་ལྟ་བུར་ན་དཔེར་སྲང་མདའ་དང་མཚུངས་
པ་ཡིན་ཏེ་མ་ཡིན་པའི་ཕྱིར་ཏེ། དེ་ཚེ་སྟེ་གོང་དུ་བཤད་པའི་རྒྱུ་མཚན་དེའི་ཕྱིར། འདི་
སྐོར་དགག་བྱ་ལ་གཏུགས་པ་དང༌། མདོ་དོན་རང་ལུས་ལ་བཀྲལ་ཚུལ་སོགས་ཤེས་
དགོས་པའི་གནད་ཕྲ་མོ་མང་དུ་སྣང་ངོ་། །ཡང་ཁོ་ན་རེ། ས་སྨྱུག་དུས་མི་མཉམ་ཡང་
དེ་གཉིས་ཀྱི་སྐྱེ་འགག་གི་བྱ་བ་གཉིས། དུས་མཉམ་དུ་རང་མཚན་གྱིས་གྲུབ་བོ། །ཞེ་



100
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ན༑ ཤེས་བྱ་ཆོས་ཅན། མྱུ་གུ་སྐྱེ་བའི་བྱ་བ་འདི་ནི་ས་བོན་འགག་པའི་བྱ་བ་དང་དུས་
མཉམ་དུ་རང་བཞིན་གྱིས་ཡོད་པ་རིགས་པའི་ངོ་བོའང་མིན་ཏེ། དེའི་དུས་ན་བྱེད་པ་
པོ་མྱུ་གུ་མེད་པའི་ཕྱིར།
གཉིས་པ་༼དུས་མཉམ་པ་ལ་གཞན་སྐྱེ་བཀག་བ།༽རྒྱུ་འབྲས་དུས་མཉམ་པ་ལ་
གཞན་སྐྱེ་བཀག་པ་ནི།
གལ་ཏེ་མིག་གི་བློ་ལ་རང་གི་སྐྱེད་བྱེད་དུས་གཅིག་པ། །
མིག་ལ་སོགས་དང་ལྷན་གཅིག་འབྱུང་བའི་འདུ་ཤེས་ལ་སོགས་ལས། །
གཞན་ཉིད་ཡོད་ན་ཡོད་ལ་འབྱུང་བའི་དགོས་པ་ཅི་ཞིག་ཡོད། །
ཅི་སྟེ་དེ་མེད་ཅེ་ན་འདི་ལ་ཉེས་པ་བཤད་ཟིན་ཏོ། །
གལ་ཏེ་མིག་གི་སོགས་གསུངས། ཁོ་ན་རེ། རྒྱུ་འབྲས་སྔ་ཕྱི་བ་ལ་གཞན་
སྐྱེ་འདོད་ན་སྐྱོན་འབྱུང་མོད། གལ་ཏེ་མིག་གི་བློ་རྣམ་ཤེས་ལ་རང་གི་སྐྱེད་བྱེད་
དུས་གཅིག་པ་མིག་དབང་སོགས་གཟུགས་དང༌། ལྷན་ཅིག་འབྱུང་བའི་འདུ་ཤེས་ལ་
སོགས་པ་སེམས་བྱུང་གཞན་ཉིད་རང་བཞིན་གྱིས་ཡོད་པའི་ཕྱིར། ཞེ་ན། མིག་གི་
རྣམ་ཤེས་ཆོས་ཅན། ཡོད་པ་ལ་མིག་དབང་ལས་སླར་ཡང་འབྱུང་བའི་དགོས་པ་ཅི་
ཞིག་ཡོད་དེ་མེད་པར་ཐལ། རང་གི་ངོ་བོ་གྲུབ་ཟིན་པའི་ཕྱིར། ཉེས་པ་དེ་སྤོང་འདོད་
པས་མིག་གི་རྣམ་ཤེས་མིག་དབང་གི་དུས་ན་མེད་ཅེ་ན། དེ་ལྟར་རིགས་མོད། འདི་
ལྟར་ཁྱོད་ལ་ནང་འགལ་གྱི་ཉེས་པ་ཡོད་དེ། མིག་ཤེས་ཆོས་ཅན། མིག་དབང་ལས་
རང་བཞིན་གྱིས་གཞན་དུ་མེད་པར་ཐལ། མིག་དབང་དང་དུས་མཉམ་དུ་མེད་པའི་
ཕྱིར། སོགས་བཤད་ཟིན་ཏོ། །
གསུམ་པ་༼འབྲས་བུ་ལ་མུ་བཞིར་དབྱད་ནས་དགག་པ།༽འབྲས་བུ་ལ་མུ་བཞིར་
དཔྱད་ནས་དགག་པ་ནི།
སྐྱེད་པར་བྱེད་པ་བསྐྱེད་བྱ་གཞན་སྐྱེད་པ་དེ་རྒྱུ་ཡིན་ན། །
ཡོད་པའམ་འོན་ཏེ་མེད་དང་གཉིས་ཀ་གཉིས་བྲལ་ཞིག་སྐྱེད་གྲང་། །



སེམས་བསྐྱེད་དྲུག་པའི་རྣམ་བཤད།
1di
ཡོད་ན་སྐྱེད་བྱེད་ཅི་དགོས་མེད་ལའང་དེས་ནི་ཅི་ཞིག་བྱ། །
གཉིས་ཉིད་ལ་དེས་ཅི་བྱ་གཉིས་དང་བྲལ་ལའང་དེས་ཅི་བྱ། །
སྐྱེད་པར་བྱེད་པ་སོགས་གསུངས། སྐྱེད་པར་བྱེད་པའི་རྒྱུ་དེས་བསྐྱེད་པར་
བྱ་བ་འབྲས་བུ་རང་བཞིན་གྱི་གཞན་སྐྱེད་པར་བྱེད་པ་དེ་དེའི་རྒྱུར་ཁྱོད་འདོད་པ་ཡིན་
ན༑ རང་བཞིན་གྱིས་ཡོད་པའམ། འོན་ཏེ་གཏན་མེད་པ་དང་། གཉིས་ཀ་དང་། གཉིས་
བྲལ་ཏེ་གང་རུང་མིན་པ་སྐྱེད་གྲང་སྟེ་བརྟག དང་པོ་ལྟར་རང་བཞིན་གྱིས་ཡོད་ན་
སྐྱེད་བྱེད་ཅི་དགོས་ཏེ་དགོས་པ་མེད་པར་ཐལ། རང་བཞིན་ལ་འགྱུར་བ་མེད་པའི་
ཕྱིར། གཉིས་པ་ལྟར་གཏན་མེད་པ་ལའང་རྒྱུ་དེས་ཅི་བྱ་སྟེ་གཏན་ནས་མེད་པའི་ཕྱིར།
གསུམ་པ་ལྟར་གཉིས་ཉིད་ལ་སྟེ་གཉིས་ཀ་ལས་སྐྱེ་བ་ལ་རྒྱུ་རྐྱེན་དེས་ཅི་ཞིག་ཞིག་
བྱ་སྟེ། ཉེས་པ་གཉིས་ཀར་འགྱུར་བའི་ཕྱིར། བཞི་པ་ལྟར་གཉིས་དང་བྲལ་བ་སྟེ་གང་
རུང་མིན་པ་ལ་དེས་ཅི་ཞིག་བྱ་སྟེ། དེ་མི་སྲིད་པའི་ཕྱིར།
གཉིས་པ་༼བཀག་བ་ལ་འཇིག་རྟེན་གྱིས་གནོད་བ་སྦྱོང་བ།༽བཀག་པ་ལ་འཇིག་
རྟེན་གྱི་གནོད་པ་སྤོང་བ་ལ་གཉིས། འཇིག་རྟེན་གྱི་གྲགས་པས་གཞན་སྐྱེ་ཁས་བླང་
བ་ལ་གནོད་པ་སྤོང་བ། འཇིག་རྟེན་གྱི་ཐ་སྙད་དུ་གཞན་སྐྱེ་མེད་པས་གནོད་པ་སྤོང་
བའོ། །དང་པོ་༼འཇིག་རྟེན་གྱི་གྲགས་པས་གཞན་སྐྱེ་ཁས་བླང་བ་ལ་གནོད་བ་སྦྱོང་བ།༽ལ་གཉིས།
འཇིག་རྟེན་གྱིས་གནོད་པའི་རྩོད་པ། དེས་མི་གནོད་པའི་ལན་ནོ། །
དང་པོ་༼འཇིག་རྟེན་གྱིས་གནོད་བའི་རྩོད་པ།༽ནི། །
གང་གིས་རང་ལྟ་ལ་གནས་འཇིག་རྟེན་ཚད་མར་འདོད་པས་ན། །
འདིར་ནི་རིགས་པ་སྨྲས་པ་ཉིད་ཀྱིས་ལྟ་ཀོ་ཅི་ཞིག་བྱ། །
གཞན་ལས་གཞན་འབྱུང་བ་ཡང་འཇིག་རྟེན་པ་ཡིས་རྟོགས་འགྱུར་ཏེ། །
དེས་ན་གཞན་ལས་སྐྱེ་ཡོད་འདིར་ནི་རིགས་པ་ཅི་ཞིག་དགོས། །
གང་གིས་རང་ལྟ་ཞེས་སོགས་གསུངས། གཞན་ལས་སྐྱེ་བ་ཡོད་པ་འདིར་
མངོན་སུམ་གྱིས་གྲུབ་པས་རིགས་པ་འགོད་ཅི་ཞིག་དགོས་ཏེ། མི་དགོས་པར་ཐལ།



102
10
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
རང་བཞིན་གྱིས་གྲུབ་པའི་རྒྱུ་ལས་འབྲས་བུ་གཞན་འབྱུང་བར་ཡང་འཇིག་རྟེན་པ་
ཡིས་རྟོགས་པར་འགྱུར་བ་སྟེ་འགྱུར་བའི་ཕྱིར། ཁྱབ་པར་ཐལ། འཇིག་རྟེན་གང་གིས་
རང་གི་ལྟ་བ་ལ་གནས་པའི་འཇིག་རྟེན་པའི་ཚད་མ་སྟོབས་དང་ལྡན་པར་འདོད་པས་
ན་འདོད་པའི་ཕྱིར། གཞན་སྐྱེ་འདོད་པའི་སྐབས་འདིར་ནི་རིགས་པ་སྨྲ་བ་ཉིད་ཀྱི་ལྟ་
གོ་ཅི་ཞིག་བྱ་སྟེ། སྔར་བཤད་པ་ལྟར་འཇིག་རྟེན་གྱི་ཚད་མས་གྲུབ་པའི་ཕྱིར། ཞེས་
ཟེར།
བདེན་གཉིས་ཀྱི་རྣམ་གཞག
གཉིས་པ་༼དེས་མི་གནོད་བའི་ལན་ལ་༽ལྔ། བདེན་གཉིས་སྤྱིའི་རྣམ་གཞག
སྐབས་ཀྱི་དོན་དང་སྦྱར་བ། སོ་སོར་ངོ་བོ་བཤད་པ། བཀག་པ་ལ་འཇིག་རྟེན་གྱིས་
གནོད་བྱེད་བསྟན་པ། འཇིག་རྟེན་གྱི་གནོད་པས་གནོད་ཚུལ་བསྟན་པའོ། །དང་པོ་
༼བདེན་གཉིས་སྤྱིའི་རྣམ་གཞག་༽ལ་གསུམ། བདེན་གཉིས་སུ་ཕྱེ་བའི་ཡ་གྱལ་རྣམས་ལ་ངོ་
བོ་གཉིས་གཉིས་བརྗོད་པ། འཇིག་རྟེན་ལ་ལྟོས་པའི་ཀུན་རྫོབ་ཀྱི་དབྱེ་བ། ལོག་རྟོག་
གི་ཞེན་ཡུལ་ཐ་སྙད་དུ་ཡང་མེད་པར་བསྟན་པའོ། །
དང་པོ་༼བདེན་གཉིས་སུ་བྱེ་བའི་ཡ་གྱལ་རྣམས་ལ་ངོ་བོ་གཉིས་གཉིས་བརྗོད་བ།༽ནི།
དངོས་ཀུན་ཡང་དག་རྫུན་པ་མཐོང་བ་ཡིས། །
དངོས་རྙེད་ངོ་བོ་གཉིས་ནི་འཛིན་པར་འགྱུར། །
ཡང་དག་མཐོང་ཡུལ་གང་དེ་དེ་ཉིད་དེ། །
མཐོང་བར་རྫུན་པ་ཀུན་རྫོབ་བདེན་པར་གསུངས། །
དངོས་ཀུན་ཡང་དག་ཅེས་སོགས་གསུངས། ཕྱི་ནང་གི་དངོས་པོ་ཀུན་ཆོས་
ཅན༑ ཀུན་རྫོབ་བདེན་པའི་ངོ་བོ་དང་། དོན་དམ་བདེན་པའི་ངོ་བོ་གཉིས་གཉིས་
འཛིན་པར་འགྱུར་ཏེ། ཡང་དག་མཐོང་བ་རིགས་ཤེས་ཚད་མའི་རྙེད་དོན་དང༌། རྫུན་



སེམས་བསྐྱེད་དྲུག་པའི་རྣམ་བཤད།
103
པ་མཐོང་བ་ཐ་སྙད་ཚད་མའི་རྙེད་དོན་གཉིས་གཉིས་འཛིན་པའི་ཕྱིར། ཁྱབ་པར་ཐལ།
ཡང་དག་མཐོང་བའི་ཡུལ་གང་ཡིན་པ་དེ་དོན་དམ་དེ་ཁོ་ན་ཉིད་དེ། མཐོང་བ་རྫུན་པ་
ཐ་སྙད་ཚད་མས་རྙེད་པ་ཀུན་རྫོབ་བདེན་པ་ཡིན་པར་གསུངས་པའི་ཕྱིར། །
གཉིས་པ་༼འཇིག་རྟེན་ལ་ལྟོས་བའི་ཀུན་རྫོབ་ཀྱི་དབྱེ་བ།༽འཇིག་རྟེན་ལ་ལྟོས་ཏེ་
ཀུན་རྫོབ་ཀྱི་དབྱེ་བ་ནི།
མཐོང་བ་རྫུན་པའང་རྣམ་པ་གཉིས་འདོད་དེ། །
དབང་བོ་གསལ་དང་དབང་བོ་སྐྱོན་ལྡན་ནོ། །
སྐྱོན་ལྡན་དབང་ཅན་རྣམས་ཀྱི་ཤེས་པ་ནི། །
དབང་བོ་ལེགས་གྱུར་ཤེས་ལྟོས་ལོག་པར་འདོད། །
གནོད་པ་མེད་པའི་དབང་བོ་དྲུག་རྣམས་ཀྱིས། །
གཟུང་བ་གང་ཞིག་འཇིག་རྟེན་གྱིས་རྟོགས་ཏེ། །
འཇིག་རྟེན་ཉིད་ལས་བདེན་ཡིན་ལྷག་མ་ནི། །
འཇིག་རྟེན་ཉིད་ལས་ལོག་པར་རྣམ་པར་གཞག །
མཐོང་བ་རྫུན་པ་སོགས་གསུངས། མཐོང་བ་རྫུན་པའི་རྙེད་པའི་ཡུལ་ཀུན་
རྫོབ་ལའང་རྣམ་པ་གཉིས་འདོད་དེ། རང་ཡུལ་དུ་བྱེད་པའི་བློ་ལའང་གཉིས་ཏེ། འཕྲལ་
གྱི་འཁྲུལ་རྒྱུས་མ་བསླད་པའི་དབང་པོ་གསལ་བ་དང་། དེས་བསླད་པའི་དབང་པོ་
སྐྱོན་ལྡན་ནོ། །འཕྲལ་གྱི་འཁྲུལ་རྒྱུས་བསླད་པའི་དབང་པོ་སྐྱོན་ལྡན་གྱི་ཤེས་པ་ཡུལ་
ཅན་རྣམས་ནི། དབང་པོ་ལེགས་པར་གྱུར་པ་དེས་མ་བསླད་པའི་ཤེས་པ་ལ་ལྟོས་ཏེ་
ལོག་པར་འདོད་དེ་འཇིག་རྟེན་ཤེས་ངོ་ལ་ལྟོས་པའི་ལོག་པ་ཡིན་པའི་ཕྱིར། དེ་འདྲའི་
འཁྲུལ་རྒྱུས་གནོད་པ་མེད་པའི་དབང་པོ་དྲུག་པོ་རྣམས་ཀྱི་ཤེས་པས་གཟུང་བའི་
ཡུལ་འཇིག་རྟེན་གྱིས་རྟོགས་པའི་གཟུགས་སྒྲ་སོགས་ཏེ་དེ་རྣམས་ནི། འཇིག་རྟེན་
ཤེས་ངོ་ལ་ལྟོས་པ་ཉིད་ཀྱི་བདེན་པ་སྟེ་ཡང་དག་ཡིན་ལ། ལྷག་མ་གཟུགས་བརྙན་
སོགས་ནི། འཇིག་རྟེན་ཉིད་ལ་ལྟོས་ནས་ཡུལ་ལོག་པར་བཞག་པ་སྤྱིར་བཏང་ཡིན་



104
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
པའི་ཕྱིར།
གསུམ་པ་༼ལོག་རྟོག་གི་ཞེན་ཡུལ་ཐ་སྙད་དུ་ཡང་མེད་པར་བསྟན་བ།༽ནི།
མི་ཤེས་གཉིད་ཀྱིས་རབ་བསྐྱོད་མུ་སྟེགས་ཅན། ། །
རྣམས་ཀྱིས་བདག་ཉིད་ཇི་བཞིན་བརྟགས་པ་དང་། །
སྒྱུ་མ་སྨིག་རྒྱུ་སོགས་པ་བརྟགས་པ་གང་། །
དེ་དག་འཇིག་རྟེན་ལས་ཀྱང་ཡོད་མིན་ཉིད། །
མི་ཤེས་གཉིད་ཀྱིས་ཞེས་སོགས་གསུངས། གྲུབ་མཐའ་ངན་པ་དང་གཏན་
ཚིགས་ལྟར་སྣང་གི་མི་ཤེས་པའི་གཉིད་ཀྱིས་རབ་ཏུ་བསྐྱོད་པའི་མུ་སྟེགས་ཅན་
རྣམས་ཀྱིས། བདག་རྟག་པ་ཉིད་སོགས་མེད་པ་ལ་ཇི་ལྟ་བ་བཞིན་ཡོད་པར་བརྟག་
པ་དང་། སྒྱུ་མའི་རྟ་རྟ་ཡིན་པ་དང་སྨིག་རྒྱུ་ལ་ཆུ་དངོས་གནས་པར་བརྟག་པ་གང་
ཡིན་པ་རྣམས་དེ་དག་འཇིག་རྟེན་ཐ་སྙད་ལས་ཀྱང་ཡོད་པ་ཉིད་མ་ཡིན་ཏེ་ཚད་མས་
མ་གྲུབ་པའི་ཕྱིར། །
གཉིས་པ་༼སྐབས་ཀྱི་དོན་དང་སྦྱར་བ།༽སྐབས་ཀྱི་དོན་ལ་སྦྱར་བ་ནི།
མིག་ནི་རབ་རིབ་ཅན་གྱིས་དམིགས་པ་ཡིས། །
རབ་རིབ་མེད་ཤེས་ལ་གནོད་མིན་ཇི་ལྟར། །
དེ་བཞིན་དྲི་མེད་ཡེ་ཤེས་སྤངས་པའི་བློས། །
དྲི་མེད་བློ་ལ་གནོད་པ་ཡོད་མ་ཡིན། །
མིག་ནི་རབ་རིབ་ཅེས་སོགས་གསུངས། ཤེས་བྱ་ཆོས་ཅན། འཕགས་པའི་
མཉམ་གཞག་གི་གཟིགས་ངོ་ལ་ལྟོས་ཏེ་གཞན་སྐྱེ་བ་བཀག་པ་ལ་འཇིག་རྟེན་གྱི་
གྲགས་པས་མི་གནོད་དེ། དྲི་མེད་འཕགས་པའི་ཡེ་ཤེས་སྤངས་པ་སྟེ། དེ་དང་བྲལ་
བའི་སོ་སྐྱེའི་བློས། སློབ་པ་འཕགས་པའི་མཉམ་གཞག་དྲི་མེད་དེ་ཟག་མེད་བློ་ལ་
གནོད་པ་ཡོད་པ་མ་ཡིན་ཏེ་མ་ཡིན་པའི་ཕྱིར། དཔེ་ཇི་ལྟར་ན་མིག་ནི་རབ་རིབ་ཅན་
གྱིས་སྐྲ་ཤད་དམིགས་པ་སྟེ་དེ་ལ་སྐྲ་ཤད་སྣང་བ་ཡིས། རབ་རིབ་མེད་པའི་ཤེས་པ་



སེམས་བསྐྱེད་དྲུག་པའི་རྣམ་བཤད།
igs
ལ་གནོད་པ་མིན་པ་བཞིན་ནོ། །
གསུམ་པ་༼སོ་སོར་ངོ་བོ་བཤད་བ།༽སོ་སོའི་ངོ་བོ་ནི།
གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །
དེས་གང་བཅོས་མ་བདེན་པར་སྣང་དེ་ནི། །
ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །
བཅོས་མར་གྱུར་པའི་དངོས་ནི་ཀུན་རྫོབ་ཏུའོ། །
གཏི་མུག་རང་བཞིན་ཞེས་སོགས་གསུངས། གཟུགས་སོགས་བདེན་གྲུབ་ཏུ་
འཛིན་པའི་གཏི་མུག་ཆོས་ཅན། ཁྱོད་ལ་ཀུན་རྫོབ་ཅེས་བརྗོད་པའི་རྒྱུ་མཚན་ཡོད་དེ།
ཁྱོད་རང་བཞིན་གནས་ལུགས་མཐོང་བ་ལ་སྒྲིབ་པའི་བློ་ཡིན་པའི་ཕྱིར། གཟུགས་
ཆོས་ཅན། ཁྱོད་ལ་ཀུན་རྫོབ་བདེན་པ་ཞེས་བརྗོད་པའི་རྒྱུ་མཚན་ཡོད་དེ། བློ་ཀུན་
རྫོབ་པ་བདེན་འཛིན་དེས་བཅོས་མ་སྟེ། བདེན་པར་མེད་བཞིན་དུ་བདེན་པར་སྣང་
བ༑ སྣང་གནས་མི་མཐུན་པའི་རྫུན་པ་ཡིན་པས་ཀུན་རྫོབ་ཀྱི་བདེན་པ་ཡིན་ཞེས་ཐུབ་
པ་དེས་གསུངས་ཏེ་གསུངས་པའི་ཕྱིར། གཟུགས་དེ་བློ་ཀུན་རྫོབ་པ་སེམས་ཅན་གྱི་
རྒྱུད་ཀྱིས་བསྡུས་པ་ཐམས་ཅད་ཀྱི་ངོར་བདེན་གྲུབ་ཡིན་ནོ་ཞེ་ན། གཟུགས་དེ་ཉན་
རང་དགྲ་བཅོམ་དང་། དག་ས་ལ་གནས་པའི་བྱང་སེམས་ཀྱི་རྗེས་ཐོབ་ཀྱི་ངོར་ཀུན་
རྫོབ་ཏུའོ་སྟེ་ཀུན་རྫོབ་ཙམ་ཡིན་གྱི་བདེན་གྲུབ་མ་ཡིན་ཏེ། དེ་རྣམས་ལ་བཅོས་མར་
གྱུར་པའི་དངོས་པོ་ནི། གཟུགས་སོགས་བདེན་གྲུབ་ཀྱི་ཞེན་པ་མེད་པའི་ཕྱིར་རོ། །
རབ་རིབ་མཐུ་ཡི་སྐྲ་ཤད་ལ་སོགས་པའི། །
ངོ་བོ་ལོག་བ་གང་ཞིག་རྣམ་བརྟགས་པ། །
དེ་ཉིད་བདག་ཉིད་གང་དུ་མིག་དག་པས། །
མཐོང་དེ་དེ་ཉིད་དེ་བཞིན་འདིར་ཤེས་ཀྱིས། །
ཤེས་བྱ་ཆོས་ཅན། དོན་གྱི་སྐབས་འདིར། དེ་ཁོ་ན་ཉིད་སྟོང་ཉིད་ཤེས་པར་
གྱིས་ཤིག་སྟེ་ཤེས་པར་བྱར་ཡོད་དོ། །སོ་སྐྱེ་ལ་སྣང་བ་ལྟར་གཟུགས་སོགས་བདེན་



10s
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
ད་
སྟེ
ན
གྲུབ་དེའི་གནས་ལུགས་མིན་གྱི་སངས་རྒྱས་ཀྱི་མཉམ་གཞག་གིས་གཟིགས་པ་ལྟར་
གྱི་བདེན་མེད་དེའི་གནས་ལུགས་ཡིན་པའི་ཕྱིར། དཔེར་ན་རབ་རིབ་མཐུ་ཡིས་བསེ་
རུའི་སྣོད་དུ་སྐྲ་ཤད་ལ་སོགས་པ་ངོ་བོ་ལོག་པ་དེ་མེད་བཞིན་ཡོད་པར་རྣམ་པར་
བརྟག་པ་ན། སྣོད་གང་དུ་མིག་དག་པས་སྐྲ་ཤད་ཡོད་མེད་བརྟག་པའི་ཚེ། སྐྲ་ཤད་
དེ་ཉིད་ཀྱི་བདག་ཉིད་དེ་ངོ་བོ་མི་སྣང་བའི་སྒོ་ནས་མེད་པར་མཐོང་བ་ན། སྐྲ་ཤད་ཀྱི་
གནས་ཚུལ་མིག་དག་པ་རབ་རིབ་མེད་པས་མཐོང་བ་དེ་བཞིན་ཡིན་པའི་ཕྱིར། །
བཞི་པ་༼བཀག་བ་ལ་འཇིག་རྟེན་གྱིས་གནོད་བྱེད་བསྟན་བ།༽བཀག་པ་ལ་གནོད་
བྱེད་བསྟན་པ་ནི།
གལ་ཏེ་འཇིག་རྟེན་ཚད་མ་ཡིན་ན་ནི། །
འཇིག་རྟེན་དེ་ཉིད་མཐོང་བས་འཕགས་གཞན་གྱིས། །
ཅི་དགོས་འཕགས་པའི་ལམ་གྱིས་ཅི་ཞིག་བྱ། །
བླུན་བོ་ཚད་མར་རིགས་པའང་མ་ཡིན་ནོ། །
རྣམ་ཀུན་འཇིག་རྟེན་ཚད་མིན་དེ་ཡི་ཕྱིར། །
དེ་ཉིད་སྐབས་སུ་འཇིག་རྟེན་གནོད་པ་མེད། །
གལ་ཏེ་འཇིག་རྟེན་ཞེས་སོགས་གསུངས། གལ་ཏེ་འཇིག་རྟེན་གྱིས་མཐོང་
བ་དེ་ཁོ་ན་ཉིད་ལ་ཚད་མ་ཡིན་ན་ནི། འཇིག་རྟེན་པས་དེ་ཁོ་ན་ཉིད་མངོན་སུམ་དུ་
མཐོང་བས། སོ་སྐྱེ་ལས་མཆོག་ཏུ་གྱུར་པ་འཕགས་པ་གཞན་གྱིས་དགོས་པ་ཅི་ཞིག་
ཡོད་དེ་མེད་པར་ཐལ། སྟོང་ཉིད་མངོན་སུམ་དུ་རྟོགས་པ་ལ་སྐྱེ་འཕགས་གཉིས་ཁྱད་
པར་མེད་པའི་ཕྱིར། འདོད་ན་འཕགས་པའི་ལམ་དཀའ་བ་དུ་མས་བཙལ་བས་ཅི་
ཞིག་བྱ་སྟེ། དགོས་པ་མེད་པར་ཐལ། འདོད་པའི་ཕྱིར། སོ་སྐྱེ་ཆོས་ཅན། དེ་ཁོ་ན་ཉིད་
ལ་མངོན་སུམ་ཚད་མར་རིགས་པའང་མ་ཡིན་པར་ཐལ། དེ་ལ་བློ་གྲོས་བླུན་པོ་ཅན་
ཡིན་པའི་ཕྱིར། དེ་ཁོ་ན་ཉིད་ལ་དཔྱོད་པའི་སྐབས་སུ་གཞན་སྐྱེ་བཀག་པ་ལ་འཇིག་
རྟེན་གྱིས་གནོད་པ་མེད་པར་ཐལ། རྣམ་ཀུན་འཇིག་རྟེན་གྱི་མཐོང་བ་དེ་ཁོ་ན་ཉིད་ལ་



སེམས་བསྐྱེད་དྲུག་པའི་རྣམ་བཤད།
107
མངོན་སུམ་ཚད་མ་མ་ཡིན་པའི་ཕྱིར།
ལྔ་པ་༼འཇིག་རྟེན་གྱི་གནོད་བས་གནོད་ཚུལ་བསྟན་པ།༽འཇིག་རྟེན་གྱིས་གནོད་པའི་
གནོད་ཚུལ་བསྟན་པ་ནི། །
འཇིག་རྟེན་དོན་ནི་འཇིག་རྟེན་གྲགས་ཉིད་ཀྱིས། །
གལ་ཏེ་སེལ་ན་འཇིག་རྟེན་གྱིས་གནོད་འགྱུར། །
འཇིག་རྟེན་དོན་ནི་ཞེས་སོགས་གསུངས། འཇིག་རྟེན་པ་ལ་གྲགས་ཤིང་གྲུབ་
པའི་དོན་བུམ་པ་ལྟ་བུ་ཆོས་ཅན། ཁྱོད་གལ་ཏེ་སེལ་བ་སྟེ་བཀག་ན་འཇིག་རྟེན་གྱིས་
གནོད་པར་འགྱུར་བར་ཐལ། ཁྱོད་འཇིག་རྟེན་གྱི་གྲགས་པས་གྲུབ་པའི་ཕྱིར།
གཉིས་པ་༼འཇིག་རྟེན་གྱི་ཐ་སྙད་དུ་གཞན་སྐྱེ་མེད་པས་གནོད་པ་སྤོང་བ།༽འཇིག་རྟེན་
གྱི་ཐ་སྙད་དུ་ཡང་གཞན་སྐྱེ་མེད་པས་འཇིག་རྟེན་གྱིས་གནོད་པ་སྤོང་བ་ནི།
གང་ཕྱིར་འཇིག་རྟེན་ས་བོན་ཙམ་བཏབ་ནས། །
བདག་གིས་བུ་འདི་སྐྱེད་བྱེད་སྨྲ་བྱེད་ཅིང་། །
ཤིང་ཡང་བཙུགས་སོ་སྙམ་དུ་རྟོག་དེས་ན། །
གཞན་ལས་སྐྱེ་བ་འཇིག་རྟེན་ལས་ཀྱང་མེད། །
གང་ཕྱིར་འཇིག་རྟེན་ཞེས་སོགས་གསུངས། ཤེས་བྱ་ཆོས་ཅན། གཞན་
ལས་སྐྱེ་བ་འཇིག་རྟེན་གྱི་ཐ་སྙད་ལས་ཀྱང་མེད་པར་ཐལ། རྒྱུ་མཚན་གང་གི་ཕྱིར་ན།
འཇིག་རྟེན་ན་བུ་དང་ཤིང་གི་ས་བོན་ཙམ་བཏབ་ནས། ཕྱིས་དེ་གཉིས་སྐྱེས་པའི་ཚེ།
བདག་གི་བུ་འདི་བསྐྱེད་ཅེས་སྨྲ་བར་བྱེད་ཅིང་། ཤིང་འདི་ཡང་ངས་བཙུགས་སོ་སྙམ་
པ་དེས་ན་སྟེ་དེའི་ཕྱིར།
གསུམ་པ་༼དེ་ལྟར་བཀག་བའི་ཡོན་ཏན་བསྟན་པ།༽དེ་ལྟར་བཀག་པའི་ཡོན་ཏན་
བསྟན་པ་ནི། །
གང་ཕྱིར་མྱུ་གུ་ས་བོན་ལས་གཞན་མིན། །
དེ་ཕྱིར་མྱུག་ཚེ་ས་བོན་ཞིག་པ་མེད། །



10
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གང་ཕྱིར་གཅིག་ཉིད་ཡོད་མིན་དེ་ཕྱིར་ཡང་། །
མྱུག་ཚེ་ས་བོན་ཡོད་ཅེས་བརྗོད་མི་བྱ། །
གང་ཕྱིར་མྱུ་གུ་ཞེས་སོགས་གསུངས། ཤེས་བྱ་ཆོས་ཅན། མྱུ་གུ་སྐྱེས་པའི་
ཚེ་ས་བོན་ཞིག་པ་སྟེ་རྒྱུན་ཆད་པའི་ཉེས་པ་མེད་དེ། རྒྱུ་མཚན་གང་གི་ཕྱིར་ན། མྱུ་
གུ་ས་བོན་ལས་རང་བཞིན་གྱིས་གཞན་མིན་པས་དེ་གཉིས་རྒྱུ་འབྲས་སུ་འཆར་བ་
དེའི་ཕྱིར། ཤེས་བྱ་ཆོས་ཅན། མྱུ་གུ་སྐྱེས་པའི་ཚེ་ས་བོན་མ་འགགས་པར་ཡོད་ཅེས་
བརྗོད་པར་མི་བྱ་སྟེ། རྒྱུ་མཚན་གང་གི་ཕྱིར་ན། ས་སྨྱུག་གཉིས་རང་བཞིན་གཅིག་པ་
མ་ཡིན་པ་དེའི་ཕྱིར། །
རང་མཚན་གྱིས་གྲུབ་པ་འགོག་པའི་རིགས་པ་གསུམ།
བཞི་པ་རང་བཞིན་གྱི་སྐྱེ་བ་འགར་ཡང་མེད་པར་བསྟན་པ་ལ་གཉིས། རང་
གི་མཚན་ཉིད་ཀྱིས་གྲུབ་པ་ཡོད་པ་འགོག་པ། དེ་ལྟར་བཀག་པ་ལ་རྩོད་པ་སྤོང་
བའོ། །དང་པོ་༼རང་གི་མཚན་ཉིད་ཀྱིས་གྲུབ་པ་ཡོད་པ་འགོག་བ་༽ལ་གསུམ། འཕགས་པའི་
མཉམ་གཞག་དངོས་པོའི་འཇིག་རྒྱུར་ཐལ་བས་དགག་པ། ཐ་སྙད་བདེན་པ་རིགས་
པས་དཔྱད་བཟོད་དུ་ཐལ་བས་དགག་པ། དོན་དམ་པའི་སྐྱེ་བ་མི་ཁེགས་པར་ཐལ་
བས་དགག་པའོ། །
དང་པོ་༼འཕགས་པའི་མཉམ་གཞག་དངོས་བོའི་འཇིག་རྒྱུར་ཐལ་བས་དགག་བ།༽ནི།
གལ་ཏེ་རང་གི་མཚན་ཉིད་བརྟེན་འགྱུར་ན། །
དེ་ལ་སྐུར་བས་དངོས་པོ་འཇིག་པའི་ཕྱིར། །
སྟོང་ཉིད་དངོས་བོ་འཇིག་པའི་རྒྱུར་འགྱུར་ན། །
དེ་ནི་རིགས་མིན་དེ་ཕྱིར་དངོས་ཡོད་མིན། །
གལ་ཏེ་རང་གི་ཞེས་སོགས་གསུངས། གལ་ཏེ་རང་གི་མཚན་ཉིད་ཀྱིས་གྲུབ་



སེམས་བསྐྱེད་དྲུག་པའི་རྣམ་བཤད།
10,
པའི་རྒྱུ་རྐྱེན་ལ་བརྟེན་ནས་འབྲས་བུ་སྐྱེ་བར་འགྱུར་ན། དེ་ལ་འཕགས་པའི་མཉམ་
གཞག་ཡེ་ཤེས་ཀྱིས་དེ་ལ་སྐུར་བ་བཏབ་པས་དངོས་པོ་འཇིག་པའི་རྒྱུར་གྱུར་པར་
ཐལ༑ སྟོང་ཉིད་རྟོགས་པའི་ཡེ་ཤེས་ཀྱིས་དངོས་པོའི་རང་བཞིན་སྔར་ཡོད་འཇིག་ནས་
མེད་པར་བྱས་པའི་ཕྱིར། མ་གྲུབ་ན། དང་པོ་ནས་དངོས་པོ་རང་བཞིན་གྱིས་མེད་པར་
ཐལ༑ དེ་ཡོད་ན་སྟོང་ཉིད་རྟོགས་པའི་ཡེ་ཤེས་ཀྱིས་གཟིགས་དགོས་པ་ལས་དེས་མ་
གཟིགས་པ་གང་ཞིག རྟགས་དེ་རིགས་པ་མིན་པ་དེའི་ཕྱིར། །
གཉིས་པ་༼བ་སྙད་བདེན་པ་རིགས་པས་དཔྱད་བཟོད་དུ་ཐལ་བས་དགག་པ་༽ནི།
གང་ཕྱིར་དངོས་པོ་འདི་དག་རྣམ་དཔྱད་ན། །
དེ་ཉིད་བདག་ཅན་དངོས་ལས་ཚུ་རོལ་ཏུ། །
གནས་རྙེད་མ་ཡིན་དེ་ཕྱིར་འཇིག་རྟེན་གྱི། །
ཐ་སྙད་བདེན་ལ་རྣམ་པར་དཔྱད་མི་བྱ། །
གང་ཕྱིར་དངོས་པོ་ཞེས་སོགས་གསུངས། གཟུགས་སོགས་ཐ་སྙད་བདེན་
པ་རྣམས་ལ་བདག་ལས་སྐྱེ་བའམ། གཞན་ལས་སྐྱེ་བ་གང་ཡིན་ཞེས་རྣམ་པར་
དཔྱད་ནས་རྙེད་དོན་ཁས་བླང་བར་མི་བྱ་སྟེ། རྒྱུ་མཚན་གང་གི་ཕྱིར་ན། དངོས་པོ་
འདི་དག་བདག་ལས་སམ་གཞན་ལས་ཞེས་རྣམ་པར་དཔྱད་ན། དེ་ཁོ་ན་ཉིད་ཀྱི་
བདག་ཉིད་ཅན། རང་བཞིན་གྱིས་མ་སྐྱེས་པའི་དངོས་པོ་ལས་ཚུ་རོལ་སྟེ་གཞན་དུ་
བདེན་པར་གྲུབ་པའི་གནས་རྙེད་པ་མ་ཡིན་པ་དེའི་ཕྱིར། །
གསུམ་པ་༼དོན་དམ་པའི་སྐྱེ་བ་མི་ཁེགས་པར་ཐལ་བས་དགག་པ།༽ནི།
དེ་ཉིད་སྐབས་སུ་རིགས་པ་གང་ཞིག་གིས། །
བདག་དང་གཞན་ལས་སྐྱེ་བ་རིགས་མིན་པའི། །
རིགས་དེས་ཐ་སྙད་དུ་ཡང་རིགས་མིན་པས། །
ཁྱོད་ཀྱི་སྐྱེ་བ་གང་གིས་ཡིན་པར་འགྱུར། །
དེ་ཉིད་སྐབས་སུ་ཞེས་སོགས་གསུངས། དངོས་པོ་རྣམས་ཆོས་ཅན། ཁྱོད་



110
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
རང་བཞིན་གྱི་ཚད་མ་གང་གིས་འགྲུབ་པ་ཡིན་པར་འགྱུར་ཏེ་མི་འགྲུབ་པར་ཐལ། དེ་
ཁོ་ན་ཉིད་ལ་དཔྱོད་པའི་སྐབས་སུ་རིགས་པ་གང་ཞིག་གིས་བདག་དང་གཞན་ལས་
སྐྱེ་བར་རིགས་པ་མ་ཡིན་པའི་རིགས་པ་དེས་ཐ་སྙད་དུ་ཡང་རང་བཞིན་གྱིས་སྐྱེ་བར་
རིགས་པ་མིན་པས་སྟེ་མ་ཡིན་པའི་ཕྱིར། །
གཉིས་པ་༼དེ་ལྟར་བཀག་པ་ལ་རྩོད་པ་སྦྱོང་བ།༽དེ་ལྟར་བཀག་པ་ལ་རྩོད་པ་སྤོང་
བ་ནི།
དངོས་བོ་སྟོང་བ་གཟུགས་བརྙན་ལ་སོགས་པ། །
ཚོགས་ལ་ལྟོས་རྣམས་མ་གྲགས་པ་ཡང་མིན། །
ཇི་ལྟར་དེར་ནི་གཟུགས་བརྙན་སོགས་སྟོང་ལས། །
ཤེས་པ་དེ་ཡི་རྣམ་པར་སྐྱེ་འགྱུར་ལྟར། །
དེ་བཞིན་དངོས་བོ་ཐམས་ཅད་སྟོང་ན་ཡང་། །
སྟོང་ཉིད་དག་ལས་རབ་ཏུ་སྐྱེ་བར་འགྱུར། །
དངོས་པོ་སྟོང་པ་ཞེས་སོགས་གསུངས། ཁོ་ན་རེ། རྒྱུ་འབྲས་མི་འཐད་པར་
ཐལ༑ རང་བཞིན་གྱིས་སྐྱེ་བ་མེད་པའི་ཕྱིར་ཞེ་ན། ཤེས་བྱ་ཆོས་ཅན། རྒྱུ་འབྲས་ཀྱི་
དངོས་པོ་ཐམས་ཅད་རང་བཞིན་གྱིས་སྟོང་ན་ཡང་། རང་བཞིན་གྱིས་སྟོང་པ་ཉིད་ཀྱི་
ངང་ལས་རྒྱུ་དག་ལས་འབྲས་བུ་རང་བཞིན་མེད་པ་རབ་ཏུ་སྐྱེ་བར་འགྱུར་བའི་ཕྱིར།
དཔེ་ཇི་ལྟར་ན། དངོས་པོ་སྣང་གནས་མཐུན་པས་སྟོང་པ་གཟུགས་བརྙན་ལ་སོགས་
པ་འབྲས་བུ་རྣམས། མེ་ལོང་དང་བྱད་བཞིན་ལ་སོགས་པ་རྒྱུ་རྐྱེན་ཚོགས་པ་ལ་ལྟོས་
པ་རྣམས་མ་གྲགས་པ་ཡང་མ་ཡིན་པ་སྟེ། འཇིག་རྟེན་ན་གྲགས་ཤིང་གྲུབ་ལ། ཇི་
ལྟར་དེར་ནི་གྲགས་པའི་གཟུགས་བརྙན་སོགས་སྟོང་པ་སྟེ་རྫུན་པའི་རྒྱུ་ལས། མིག་
གི་ཤེས་པ་གཟུགས་བརྙན་དེའི་རྣམ་པ་ཅན་སྐྱེ་བ་དེ་བཞིན་ནོ། །



སེམས་བསྐྱེད་དྲུག་པའི་རྣམ་བཤད།
1
བདེན་གཉིས་ཀྱི་དོགས་དཔྱོད།
འདི་དག་གི་སྐབས་སུ་སྤྱིའི་དོན་དང་མཐའ་དཔྱད་པ་གཉིས། དང་པོ་ ༼སྤྱིའི་
དོན།༽ ལ་བདེན་གཉིས་ཀྱི་དབྱེ་གཞི། མཚན་ཉིད། གྲངས་ངེས་པ་བཤད་པ་གསུམ།
དང་པོ་ཤེས་བྱ་བདེན་གཉིས་ཀྱི་དབྱེ་གཞི་ཡིན་ཏེ། ཡབ་སྲས་འཇལ་བའི་མདོ་ལས་
ཤེས་པར་བྱ་བ་ཡང་ཀུན་རྫོབ་དང་དོན་དམ་པའི་བདེན་པ་འདིར་ཟད་དོ། །ཞེས་
གསུངས་པའི་ཕྱིར། གཉིས་པ་ནི། ཐ་སྙད་དཔྱོད་བྱེད་ཀྱི་ཚད་མའི་རྙེད་དོན་གང་ཞིག
ཐ་སྙད་དཔྱོད་བྱེད་ཀྱི་ཚད་མ་དེ་ཁྱོད་ལ་ཐ་སྙད་དཔྱོད་བྱེད་ཀྱི་ཚད་མར་སོང་བ། ཁྱོད་
ཀུན་རྫོབ་བདེན་པ་ཡིན་པའི་མཚན་ཉིད། ཀུན་རྫོབ་བདེན་པ་ལ་འཇིག་རྟེན་ཤེས་ངོ་
ལ་ལྟོས་ཏེ་ཡང་དག་དང་ལོག་པ་གཉིས་སུ་དབྱེར་ཡོད། ཀུན་རྫོབ་བདེན་པ་ལ་ཡང་
དག་ཀུན་རྫོབ་དང་། ལོག་པའི་ཀུན་རྫོབ་གཉིས་མེད་དེ། རང་མཚན་ཐ་སྙད་དུ་ཡང་
མེད་པའི་ཕྱིར། སྤྱིར་བཏང་ལ། འཕྲལ་གྱི་འཁྲུལ་རྒྱུས་བསླད་པའི་ཡུལ་དང་ཡུལ་ཅན་
རྣམས་ལོག་པ་དང་། འཕྲལ་གྱི་འཁྲུལ་རྒྱུས་མ་བསླད་པའི་ཡུལ་དང་ཡུལ་ཅན་རྣམས་
ཡང་དག་ཡིན། དམིགས་བསལ་ཡིན་གྱི་ཁྱབ་མཐའ་འཛིན་པ་མིན། ཤེས་པ་གང་
ཞིག སྟོང་ཉིད་རྟོགས་མ་མྱོང་བའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་ཁྱོད་
ལོག་ཤེས་སུ་རྟོགས་མི་ནུས་པ་དེ། ཁྱོད་འཇིག་རྟེན་ཤེས་ངོ་ལ་ལྟོས་པའི་ཡུལ་ཅན་
ཡང་དག་གི་མཚན་ཉིད། ཤེས་པ་གང་ཞིག སྟོང་ཉིད་རྟོགས་མ་མྱོང་བའི་གང་ཟག་
གི་རྒྱུད་ཀྱི་ཐ་སྙད་པའི་ཚད་མས་ཁྱོད་ལོག་ཤེས་སུ་རྟོགས་ནུས་པ་དེ། ཁྱོད་འཇིག་
རྟེན་ཤེས་ངོ་ལ་ལྟོས་པའི་ཡུལ་ཅན་ལོག་པའི་མཚན་ཉིད། ཡུལ་གྱི་ཀུན་རྫོབ་གང་
ཞིག སྟོང་ཉིད་རྟོགས་མ་མྱོང་བའི་གང་ཟག་གི་རྒྱུད་ཀྱི་ཚད་མས་ཁྱོད་སྣང་བ་ལྟར་མ་
གྲུབ་པར་རྟོགས་མི་ནུས་པ་དེ། ཁྱོད་འཇིག་རྟེན་ཤེས་ངོ་ལ་ལྟོས་པའི་ཡུལ་ཡང་དག་
གི་མཚན་ཉིད། ཡུལ་གྱི་ཀུན་རྫོབ་གང་ཞིག སྟོང་ཉིད་རྟོགས་མ་མྱོང་བའི་གང་ཟག་



112
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གི་རྒྱུད་ཀྱི་ཐ་སྙད་པའི་ཚད་མས་ཁྱོད་སྣང་བ་ལྟར་མ་གྲུབ་པར་རྟོགས་ནུས་པ་དེ།
ཡུལ་ལོག་པའི་མཚན་ཉིད། དོན་དམ་དཔྱོད་བྱེད་ཀྱི་ཚད་མའི་རྙེད་དོན་གང་ཞིག་དོན་
དམ་དཔྱོད་བྱེད་ཀྱི་ཚད་མ་དེ་ཁྱོད་ལ་དོན་དམ་དཔྱོད་བྱེད་ཀྱི་ཚད་མར་སོང་བ། ཁྱོད་
དོན་དམ་བདེན་པ་ཡིན་པའི་མཚན་ཉིད། དེ་ལ་སྟོང་གཞིའི་སྒོ་ནས་དབྱེ་ན་བཅུ་དྲུག་
སོགས་ཡོད། དེ་ཡང་བསྡུ་ན་གང་ཟག་གི་བདག་མེད་ཕྲ་མོ་དང་ཆོས་ཀྱི་བདག་མེད་
ཕྲ་མོ་གཉིས་སུ་འདུ་བའི་ཕྱིར། འཕྲལ་གྱི་འཁྲུལ་རྒྱུས་བསླད་པའི་ཤེས་པ་ཡིན་ན་
འཇིག་རྟེན་ཤེས་ངོ་ལ་ལྟོས་པའི་ཡུལ་ཅན་ལོག་པ་ཡིན་པས་མ་ཁྱབ་སྟེ། གྲུབ་མཐས་
རྒྱུད་བསླད་པའི་དབང་གིས་གཟུགས་བདེན་གྲུབ་ཏུ་འཛིན་པའི་བློ་དེ་འཇིག་རྟེན་ཤེས་
ངོ་ལ་ལྟོས་ཏེ་ཡུལ་ཅན་ཡང་དག་ཡིན་པའི་ཕྱིར། འཕྲལ་གྱི་འཁྲུལ་རྒྱུས་མ་བསླད་
པའི་ཤེས་པ་ཡིན་ན་འཇིག་རྟེན་ཤེས་ངོ་ལ་ལྟོས་ཏེ་ཡུལ་ཅན་ཡང་དག་ཡིན་པས་མ་
ཁྱབ། གང་ཟག་རང་རྐྱ་ཐུབ་པའི་རྫས་ཡོད་དུ་གྲུབ་པར་འཛིན་པའི་བློ་དང་། སྒྲ་རྟག་
འཛིན་རྟོག་པ་ལྷན་སྐྱེས་རྣམས་འཇིག་རྟེན་ཤེས་ངོ་ལ་ལྟོས་ཏེ་ཡུལ་ཅན་ལོག་པ་ཡིན་
པའི་ཕྱིར། གསུམ་པ་ནི་ཤེས་བྱ་ལ་བདེན་པ་གཉིས་སུ་གྲངས་ངེས་ཏེ། དེ་ལས་མང་
མི་དགོས་ཤིང་ཉུང་ན་མི་འདུ་བའི་ཕྱིར། འདི་ཕུང་གསུམ་སེལ་བའི་གྲངས་ངེས་ཡིན་
ཏེ༑ མདོ་ལས། འཇིག་རྟེན་མཁྱེན་པས་གཞན་ལ་མ་གསན་པར། །བདེན་པ་གཉིས་
པོ་ཐུགས་སུ་ཆུད་མཛད་དེ། །དེ་དག་ཀུན་རྫོབ་དེ་བཞིན་དོན་དམ་སྟེ། །བདེན་པ་
གསུམ་པ་གང་ན་ཡོད་མ་ཡིན། །ཞེས་གསུངས་པའི་ཕྱིར། འཇིག་རྟེན་ཤེས་པ་ལ་
ལྟོས་པའི་ཡང་ལོག་གི་སྐབས་སུ་སྤྱིར་བཏང་འཕྲལ་གྱི་འཁྲུལ་རྒྱུས་བསླད་པའི་ཤེས་
པ་རྣམས་དེ་ལ་ལྟོས་པའི་ལོག་པར་བཤད་པས། འཕྲལ་གྱི་འཁྲུལ་རྒྱུ་ལའང་། དབང་
པོ་གཟུགས་ཅན་པ་ལ་གནོད་པ་དང་། ཡིད་དབང་ལ་གནོད་པ་གཉིས། དང་པོ་ལའང་
འཁྲུལ་རྒྱུ་ནང་ལ་ཡོད་པ་དང་ཕྱི་ལ་ཡོད་པ་གཉིས་ལས། དང་པོ་ནི། རབ་རིབ། མིག་
སེར། ད་དྷུ་ར་ཟོས་པ་སོགས་དང་། གཉིས་པ་ནི། མེ་ལོང་། བྲག་ཕུག་སྟོང་པ། སོས་
ཀའི་དུས་ཀྱི་ཉི་འོད་དང་བྱེ་མ་སྐྱ་བོ་འཕྲད་པ། མིག་འཕྲུལ་མཁན་གྱིས་སྦྱར་བའི་སྨན་



སེམས་བསྐྱེད་དྲུག་པའི་རྣམ་བཤད།
13
དང་སྔགས་སོགས་ཡིན་ལ། དེ་དག་གིས་འཁྲུལ་ཤེས་སྐྱེད་ཚུལ་ནི། རབ་རིབ་ཀྱིས་
སྐྲ་ཤད་འཛག་སྣང་གི་ཤེས་པ། མིག་སེར་གྱིས་དུང་དཀར་སེར་པོར་སྣང་བའི་དབང་
ཤེས། ད་དྷུ་ར་ཟོས་པས་ས་གཞི་གསེར་དུ་སྣང་བའི་དབང་ཤེས་འཁྲུལ་པ། བྲག་
ཕུག་སྟོང་པར་བྲག་ཆ་རྗོད་བྱེད་ཀྱི་སྒྲར་སྣང་བའི་དབང་ཤེས་འཁྲུལ་པ། ཉི་འོད་དང་
བྱེ་མ་སྐྱ་བོ་ཕྲད་པས་སྨིག་རྒྱུ་ཆུར་སྣང་གི་དབང་ཤེས། མིག་འཕྲུལ་མཁན་གྱིས་སྦྱར་
བའི་སྔགས་རྫས་ཀྱིས་རྡེའུ་རྟ་གླང་སོགས་སུ་སྣང་བའི་དབང་ཤེས་འཁྲུལ་པ་བསྐྱེད་
པའི་ཕྱིར། གཉིས་པ་ཡིད་དབང་འཁྲུལ་བའི་རྒྱུ་ནི། གྲུབ་མཐའ་ཕྱིན་ཅི་ལོག་དང་།
གཏན་ཚིགས་ལྟར་སྣང་། གཉིད་ལ་སོགས་པ་ཡིན་ལ། དང་པོ་གཉིས་ཀྱིས་གང་ཟག་
གི་བདག་དང་སྤྱི་གཙོ་བོ་སོགས་ཡོད་པར་འཛིན་པའི་ལོག་རྟོག་གི་རྒྱུ་བྱེད། གསུམ་
པས་རྨི་ལམ་གྱི་རྟ་གླང་རྟ་གླང་དུ་སྣང་བའི་ཡིད་ཤེས་འཁྲུལ་པའི་རྒྱུ་བྱེད་པ་ཡིན་པའི་
གཉིས་པ་༼མཐའ་དཔྱད་བ།༽ནི། ཁོ་ན་རེ། སྒྲ་རྟག་འཛིན་གྱི་རྟོག་པ་ལྷན་སྐྱེས་
ཆོས་ཅན། འཇིག་རྟེན་ཤེས་ངོ་ལ་ལྟོས་པའི་ཡུལ་ཅན་ཡང་དག་ཡིན་པར་ཐལ། འཕྲལ་
གྱི་འཁྲུལ་རྒྱུས་མ་བསླད་པའི་ཤེས་པ་ཡིན་པའི་ཕྱིར་ན་མ་ཁྱབ། གྲུབ་མཐའ་ངན་པས་
རྒྱུད་བསླད་པའི་དབང་གིས་གང་ཟག་བདེན་པར་གྲུབ་པ་འཐད་པར་འཛིན་པའི་བློ་
ཆོས་ཅན། འཇིག་རྟེན་ཤེས་ངོ་ལ་ལྟོས་པའི་ཡུལ་ཅན་ལོག་པ་ཡིན་པར་ཐལ། འཕྲལ་
གྱི་འཁྲུལ་རྒྱུས་བསླད་པའི་ཤེས་པ་ཡིན་པའི་ཕྱིར་ན་མ་ཁྱབ། སྤྱིར་བཏང་དམིགས་
བསལ་ཡིན་ཚུལ་གོང་དུ་བཤད་ཟིན་པའི་ཕྱིར། རྩ་བར་འདོད་མི་ནུས་པར་ཐལ། སྟོང་
ཉིད་རྟོགས་མ་མྱོང་བའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་ཁྱོད་ལོག་ཤེས་སུ་
རྟོགས་མི་ནུས་པའི་ཕྱིར། དེར་ཐལ། དེས་ཁྱོད་ཀྱི་ཞེན་ཡུལ་མེད་པར་རྟོགས་མི་ནུས་
པའི་ཕྱིར། མ་གྲུབ་ན། དེར་ཐལ། ཁྱོད་གང་ཟག་གི་བདག་འཛིན་ཕྲ་མོ་ཡིན་པའི་ཕྱིར།
དེར་ཐལ། གང་ཟག་གི་བདག་འཛིན་ཕྲ་མོ་ལ་ཀུན་བཏགས་དང་ལྷན་སྐྱེས་གཉིས་
ཡོད་པའི་ཕྱིར། གཞན་ཡང་། བུམ་པའི་དོན་སྤྱི་ཆོས་ཅན། འཇིག་རྟེན་ཤེས་ངོ་ལ་



114
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ལྟོས་པའི་ཡུལ་ལོག་པ་ཡིན་པར་ཐལ། ཡུལ་གྱི་ཀུན་རྫོབ་གང་ཞིག་སྟོང་ཉིད་རྟོགས་
མ་མྱོང་བའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་ཁྱོད་སྣང་བ་ལྟར་མ་གྲུབ་པར་
རྟོགས་ནུས་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྟོང་ཉིད་རྟོགས་མ་མྱོང་
བའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་ཁྱོད་སྣང་བ་ལྟར་མ་གྲུབ་པར་རྟོགས་
ནུས་པར་ཐལ། དེ་འདྲའི་ཚད་མས་ཁྱོད་བུམ་འཛིན་རྟོག་པ་ལ་སྣང་བ་ལྟར་མ་གྲུབ་
པར་རྟོགས་ནུས་པའི་ཕྱིར་ན་མ་ཁྱབ། བྱད་བཞིན་གྱི་གཟུགས་བརྙན་ཆོས་ཅན། སྟོང་
ཉིད་རྟོགས་མ་མྱོང་བའི་ཐ་སྙད་པའི་ཚད་མས་ཁྱོད་སྣང་བ་ལྟར་མ་གྲུབ་པར་རྟོགས་
ནུས་པར་ཐལ། ཁྱོད་འཇིག་རྟེན་ཤེས་ངོ་ལྟོས་པའི་ཡུལ་ལོག་པ་ཡིན་པའི་ཕྱིར།
འདོད་མི་ནུས་པར་ཐལ། ཁྱོད་སྣང་བ་ལྟར་མ་གྲུབ་པ་ཁྱོད་ཀྱི་གནས་ལུགས་ཡིན་
པའི་ཕྱིར། དེར་ཐལ། གང་ཟག་སྣང་བ་ལྟར་མ་གྲུབ་པ་གང་ཟག་གི་གནས་ལུགས་
ཡིན་པའི་ཕྱིར་ན་མ་ཁྱབ། གཞན་ཡང་། གང་ཟག་གི་གནས་ལུགས་ཆོས་ཅན། སྣང་
བ་ལྟར་གྲུབ་པར་ཐལ། དོན་དམ་བདེན་པ་ཡིན་པའི་ཕྱིར། ཁྱབ་པ་ཁས། འདོད་ན། དེ་
མ་ཡིན་པར་ཐལ། ཁྱོད་སྣང་བ་ལྟར་མ་གྲུབ་པའི་ཕྱིར། དེར་ཐལ། ཁྱོད་སྣང་བ་ལྟར་
མ་གྲུབ་པ་ཁྱོད་ཀྱི་གནས་ལུགས་ཡིན་པའི་ཕྱིར། དེར་ཐལ། ང་སྣང་བ་ལྟར་མ་གྲུབ་
པ་ངའི་གནས་ལུགས་ཡིན་པའི་ཕྱིར་ཟེར་ན་འདིར་མ་ཁྱབ། །
མཁས་པ་ཁ་ཅིག བུམ་པ་ཆོས་ཅན། དོན་དམ་བདེན་པ་ཡིན་པར་ཐལ།
མཐར་ཐུག་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་ཡིན་པའི་ཕྱིར། དེར་ཐལ། ཇི་
ལྟ་བ་རྟོགས་པའི་རྣམ་མཁྱེན་གྱི་རྙེད་དོན་ཡིན་པའི་ཕྱིར། ཁྱབ་པར་ཐལ། ཊཱིཀ་ཆེན་
ལས༑ དེའི་ཕྱིར་སངས་རྒྱས་ཀྱི་མཁྱེན་ཚུལ་ཡང་བསྡུས་པའི་དབང་དུ་བྱེད་ན་ནི་ཡང་
དག་པ་མཐོང་བའི་རིགས་ཤེས་ཚད་མས་རྙེད་པ་དང་། ཡུལ་དེ་ལ་རིགས་ཤེས་ཚད་
མ་ཡིན་པ་ནི་དོན་དམ་བདེན་པའི་མཚན་ཉིད་ཡིན་ལ། དེས་ཀུན་རྫོབ་བདེན་པའི་
མཚན་ཉིད་ཀྱང་ཤེས་པར་བྱའོ། །ཞེས་གསུངས་པའི་ཕྱིར་ན་རྩ་བར་མ་ཁྱབ། གཞན་
ཡང་༑ བུམ་པའི་ཆོས་ཉིད་ཆོས་ཅན། ཀུན་རྫོབ་བདེན་པ་ཡིན་པར་ཐལ། ཐ་སྙད་



སེམས་བསྐྱེད་དྲུག་པའི་རྣམ་བཤད།
i5
དཔྱོད་བྱེད་ཀྱི་ཚད་མའི་རྙེད་དོན་ཡིན་པའི་ཕྱིར། དེར་ཐལ། ཇི་སྙེད་པ་མཁྱེན་པའི་
རྣམ་མཁྱེན་གྱི་རྙེད་དོན་ཡིན་པའི་ཕྱིར། རྟགས་བསྒྲུབས་ཟིན་པའི་ཕྱིར་ན་རྩ་བར་མ་
ཁྱབ་བོ། །གཞན་ཡང་། ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན། དོན་
དམ་བདེན་པ་ཡིན་པར་ཐལ། སློབ་པ་འཕགས་པའི་རྒྱུད་ཀྱི་དོན་དམ་དཔྱོད་བྱེད་
ཀྱི་རིགས་ཤེས་ཀྱི་གཞལ་བྱ་ཡིན་པའི་ཕྱིར་ན་མ་ཁྱབ། དེར་ཐལ། ཐེག་ཆེན་མཐོང་
ལམ་བར་ཆད་མེད་ལམ་གྱི་གཞལ་བྱ་ཡིན་པའི་ཕྱིར། རྟགས་འོག་ཏུ་བསྒྲུབ། ཡང་
དེ་ཆོས་ཅན། དེའི་དངོས་ཀྱི་གཞལ་བྱ་ཡིན་པར་ཐལ། དེའི་གཞལ་བྱ་ཡིན་པའི་ཕྱིར་
ན་མ་ཁྱབ། འདོད་མི་ནུས་ཏེ། དེའི་དངོས་ཀྱི་གཞལ་བྱ་ཡིན་ན་ཆོས་ཉིད་ཡིན་པས་
ཁྱབ་པའི་ཕྱིར། གཞན་ཡང་། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་
ཅན༑ ཁྱོད་ཐེག་ཆེན་མཐོང་ལམ་བར་ཆད་མེད་ལམ་གྱིས་མངོན་སུམ་དུ་རྟོགས་པར་
ཐལ༑ ཁྱོད་སྟོང་ཉིད་ཡིན་པའི་ཕྱིར་ན་མ་ཁྱབ། གཞན་ཡང་། སྟོང་ཉིད་ཀྱི་དོན་སྤྱི་ཆོས་
ཅན༑ ཁྱོད་དོན་དམ་བདེན་པ་ཡིན་པར་ཐལ། ཁྱོད་དངོས་སུ་རྟོགས་པའི་སོ་སྐྱེའི་རྒྱུད་
ཀྱི་དོན་དམ་དཔྱོད་བྱེད་ཀྱི་རིགས་ཤེས་ཡོད་པའི་ཕྱིར། དེར་ཐལ། དམན་ལམ་སྔོན་
མ་སོང་བའི་ཐེག་ཆེན་སྦྱོར་ལམ་མཉམ་གཞག་ཡེ་ཤེས་ཀྱིས་ཁྱོད་དངོས་སུ་རྟོགས་
པའི་ཕྱིར། དེར་ཐལ། ཁྱོད་བདེན་མེད་དོན་སྤྱིའི་ཚུལ་གྱིས་རྟོགས་པའི་བློ་ཡིན་པའི་
ཕྱིར་ན་རྩ་བར་མ་ཁྱབ། གཞན་ཡང་། བུམ་པ་བདེན་གྲུབ་ཏུ་འཛིན་པའི་བདེན་འཛིན་
གྱི་ཞེན་ཡུལ་མེད་པ་ཆོས་ཅན། ཀུན་རྫོབ་བདེན་པ་ཡིན་པར་ཐལ། ཁྱོད་རྟོགས་པའི་
སེམས་ཅན་གྱི་རྒྱུད་ཀྱི་ཐ་སྙད་ཚད་མ་ཡོད་པའི་ཕྱིར། དེར་ཐལ། བུམ་པ་བདེན་གྲུབ་
ཏུ་འཛིན་པའི་བདེན་འཛིན་ལོག་ཤེས་སུ་རྟོགས་པའི་སེམས་ཅན་གྱི་རྒྱུད་ཀྱི་ཐ་སྙད་
ཚད་མ་ཡོད་པའི་ཕྱིར། དེར་ཐལ། བདེན་འཛིན་ལོག་ཤེས་སུ་རྟོགས་པའི་སེམས་ཅན་
གྱི་རྒྱུད་ཀྱི་ཐ་སྙད་ཚད་མ་ཡོད་པའི་ཕྱིར་ཟེར་ན་རྩ་བར་མ་ཁྱབ། གཞན་ཡང་། སློབ་
པ་འཕགས་པའི་མཉམ་གཞག་ཟག་མེད་ཡེ་ཤེས་ཆོས་ཅན། སློབ་པ་འཕགས་པའི་
མཉམ་གཞག་ཟག་མེད་ཡེ་ཤེས་ཀྱིས་གཉིས་སྣང་དང་བཅས་པའི་སྒོ་ནས་རྟོགས་



116
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པར་བྱ་བ་ཡིན་པར་ཐལ། ཀུན་རྫོབ་བདེན་པ་ཡིན་པའི་ཕྱིར་ན་མ་ཁྱབ། འདོད་མི་
ནུས་པར་ཐལ། ཁྱོད་མཉམ་གཞག་ཟག་མེད་ཡེ་ཤེས་ལ་མི་སྣང་བའི་ཕྱིར། མ་གྲུབ་
ན༑ དེ་ཆོས་ཅན། ཁྱོད་དེ་ལ་མི་སྣང་བར་ཐལ། ཁྱོད་སྟོང་ཉིད་ལ་གཉིས་སྣང་ནུབ་པའི་
སློབ་པའི་མཁྱེན་པ་ཡིན་པའི་ཕྱིར། རྟགས་སླ། གཞན་ཡང་། དེ་ཆོས་ཅན། ཁྱོད་ཀྱིས་
ཁྱོད་གཉིས་སྣང་དང་བཅས་པའི་ཚུལ་གྱིས་རྟོགས་པར་ཐལ། ཁྱོད་ཀྱིས་ཁྱོད་རྟོགས་
པའི་ཕྱིར་ན་མ་ཁྱབ། གཞན་ཡང་། བདེན་འཛིན་ཆོས་ཅན། ཁྱོད་ཡུལ་ཅན་ལོག་པའི་
ཀུན་རྫོབ་ཡིན་པར་ཐལ། ཀུན་རྫོབ་བདེན་པ་ཡིན་པའི་ཕྱིར། མ་གྲུབ་ན། དེར་ཐལ།
ཤེས་པ་ཡིན་པའི་ཕྱིར་ཟེར་ན་རྩ་བར་མ་ཁྱབ། རྩ་བར་འདོད་མི་ནུས་པར་ཐལ། སྟོང་
ཉིད་མ་རྟོགས་པའི་ཐ་སྙད་ཚད་མས་ཁྱོད་ལོག་ཤེས་སུ་རྟོགས་མི་ནུས་པའི་ཕྱིར།
གཞན་ཡང་། བདེན་འཛིན་ལྷན་སྐྱེས་ལོག་ཤེས་ཡིན་པ་ཆོས་ཅན། ཁྱོད་ཐ་སྙད་
པའི་ཚད་མས་མི་རྟོགས་པར་ཐལ། ཊཱིཀྐར་མ་རིག་པའི་བག་ཆགས་ཀྱིས་བསླད་པ་
རྣམས་འཁྲུལ་པར་ཐ་སྙད་པའི་ཚད་མས་མི་འགྲུབ་པས་ཞེས་གསུངས་པའི་ཕྱིར་ན་
མ་ཁྱབ། འདོད་ན། དེ་ཆོས་ཅན། ཁྱོད་ཐ་སྙད་པའི་ཚད་མས་རྟོགས་པར་ཐལ། ཁྱོད་
ཀུན་རྫོབ་བདེན་པ་ཡིན་པའི་ཕྱིར། དེས་ན་མ་རིག་བག་ཆགས་ཀྱིས་བསླད་པའི་ཤེས་
པ་རྣམས། སྟོང་ཉིད་རྟོགས་མ་མྱོང་བའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་
འཁྲུལ་ཤེས་སུ་རྟོགས་མི་ནུས་པ་ལུང་དེའི་དོན་ཡིན་པའི་ཕྱིར། གཞན་ཡང་། མེ་
ལོང་ནང་གི་བྱད་བཞིན་གྱི་གཟུགས་བརྙན་ཆོས་ཅན། སྟོང་ཉིད་རྟོགས་མ་མྱོང་བའི་
གང་ཟག་གི་རྒྱུད་ཀྱི་ཐ་སྙད་པའི་ཚད་མས་ཁྱོད་སྣང་བ་ལྟར་མ་གྲུབ་པར་རྟོགས་ནུས་
པར་ཐལ། ཁྱོད་འཇིག་རྟེན་ཤེས་ངོ་ལ་ལྟོས་པའི་ཡུལ་ལོག་པ་ཡིན་པའི་ཕྱིར། ཁྱབ་
པ་ཁས། འདོད་ན། དེ་ཆོས་ཅན། དེས་ལོག་པར་རྟོགས་པར་ཐལ། འདོད་པའི་ཕྱིར།
འདོད་ན། དེ་ཆོས་ཅན། དེས་རྫུན་པར་རྟོགས་པར་ཐལ། འདོད་པའི་ཕྱིར་ན་མ་ཁྱབ།
འདོད་ན། དེས་དེ་བདེན་མེད་དུ་རྟོགས་པར་ཐལ་ལོ། །
གཞན་ཡང་། ཀུན་རྫོབ་བདེན་པ་ལ་ཡང་དག་ཀུན་རྫོབ་དང་ལོག་པའི་ཀུན་



སེམས་བསྐྱེད་དྲུག་པའི་རྣམ་བཤད།
11
རྫོབ་གཉིས་ཡོད་པར་ཐལ། དེ་ལ་དོན་བྱེད་ནུས་པ་དང་དོན་བྱེད་ནུས་སྟོང་གཉིས་
ཡོད་པའི་ཕྱིར་ན་མ་ཁྱབ། འདོད་ན། དེ་མེད་པར་ཐལ། དེ་ཡིན་ན་ཡང་དག་མ་ཡིན་
དགོས་པའི་ཕྱིར། གཞན་ཡང་། ཚུར་མཐོང་གི་ཤེས་པ་ལ་འཁྲུལ་ཤེས་དང་མ་འཁྲུལ་
བའི་ཤེས་པ་གཉིས་ཡོད་པར་ཐལ། ཀུན་རྫོབ་ལ་ཡང་དག་ཀུན་རྫོབ་དང་ལོག་པའི་
ཀུན་རྫོབ་གཉིས་ཡོད་པའི་ཕྱིར། དེར་ཐལ། དེ་ཡོད་པར་བཞེད་པའི་དབུ་མ་པ་ཡོད་
པའི་ཕྱིར། དེར་ཐལ། ལེགས་ལྡན་འབྱེད་ཀྱིས་བཞེད་པ་གང་ཞིག་དབུ་མ་པ་ཡིན་
པའི་ཕྱིར། རྟགས་དེར་ཐལ། ལེགས་བཤད་སྙིང་པོ་ལས། མཁས་པ་དེ་དག་ཀྱང་ཆོས་
བདེན་པར་གྲུབ་པ་རིགས་པའི་སྒོ་དུ་མ་ནས་འགོག་ཅིང་བདེན་མེད་དུ་ལེགས་པར་
ཞལ་གྱིས་བཞེས་པའི་དབུ་མ་པ་ནི་ཡིན་ནོ། །ཞེས་གསུངས་པའི་ཕྱིར་ན་ཐལ་འགྱུར་
གཉིས་པ་ལ་མ་ཁྱབ། རྩ་བར་འདོད་མི་ནུས་པར་ཐལ། དེའི་རྒྱུད་ཀྱི་ཤེས་པ་ཡིན་ན་
འཁྲུལ་ཤེས་ཡིན་དགོས་པའི་ཕྱིར། རང་རྒྱུད་ཁས་ལེན་པའི་དབུ་མ་པ་མེད་པར་ཐལ།
དབུ་མ་པ་ཡིན་ན་རང་རྒྱུད་ཁས་ལེན་པ་མི་རིགས་པས་ཁྱབ་པའི་ཕྱིར་ན་མ་ཁྱབ།
བཅས་ལྡན་དགེ་སློང་ཡིན་ན་སངས་རྒྱས་ཀྱི་བཅས་པ་དང་འགལ་མི་རིགས་པས་
ཁྱབ་ཀྱང་། དེ་དང་འགལ་བའི་བཅས་ལྡན་དགེ་སློང་ཡོད་པ་བཞིན་ཡིན་པའི་ཕྱིར།
ཁོ་ན་རེ། རྣམ་མཁྱེན་ཆོས་ཅན། ཁྱོད་ལ་སྣང་བ་དེ་སྣང་བ་ལྟར་གྲུབ་པར་ཐལ། རྣམ་
མཁྱེན་རང་ཉིད་ལ་སྣང་བ་དེ་རང་ཉིད་ལ་སྣང་བ་ལྟར་གྲུབ་པའི་ཕྱིར་ན་མ་ཁྱབ། དེར་
ཐལ༑ ཁྱོད་མ་འཁྲུལ་བའི་ཤེས་པ་ཡིན་པའི་ཕྱིར། རྩ་བར་འདོད་མི་ནུས་པར་ཐལ། དེ་
ལ་སྣང་བ་དེ་ཀུན་རྫོབ་བདེན་པ་ཡིན་པའི་ཕྱིར། ཁོ་ན་རེ། འཇིག་རྟེན་ཤེས་ངོ་ལ་ལྟོས་
པའི་ཡུལ་ཡང་དག་ཡོད་པར་ཐལ། གཟུགས་དེ་དེ་ཡིན་པའི་ཕྱིར། འདོད་ན་གཟུགས་
ཆོས་ཅན། འཇིག་རྟེན་ཤེས་ངོ་ལ་ལྟོས་པའི་ཡང་དག་དང་ཀུན་རྫོབ་ཀྱི་གཞི་མཐུན་
ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། དེ་ལ་ལྟོས་པའི་
ཀུན་རྫོབ་མ་ཡིན་པར་ཐལ། དེ་ལ་ལྟོས་པའི་བདེན་པ་ཡིན་པའི་ཕྱིར། །
གཞན་ཡང་། རྡུལ་ཕྲན་ཆ་མེད་བསགས་པའི་རགས་པ་དང་དེ་འཛིན་པའི་



11
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཚད་མ་རྫས་གཞན་དུ་གྲུབ་པར་འཛིན་པའི་རྟོག་པ་ཆོས་ཅན། སེམས་ཙམ་པ་ཡན་
ཆད་ཀྱི་གྲུབ་མཐའ་ལ་མ་ཞུགས་པའི་གང་ཟག་གིས་རང་ཉིད་ལོག་ཤེས་སུ་རྟོགས་
ནུས་པར་ཐལ། ཁྱོད་འཇིག་རྟེན་ཤེས་ངོ་ལ་ལྟོས་པའི་ཡུལ་ཅན་ལོག་པ་ཡིན་པའི་
ཕྱིར་ན་མ་ཁྱབ། འདོད་མི་ནུས་པར་ཐལ། བྱེ་བྲག་སྨྲ་བ་དང་། མདོ་སྡེ་པ་གཉིས་
ཀྱིས། དེ་ལྟར་རྟོགས་མི་ནུས་པའི་ཕྱིར། རྟགས་དེར་ཐལ། བྱེ་མདོ་གཉིས་རེ་རེ་ནས་
རྡུལ་ཕྲན་ཆ་མེད་བསགས་པའི་རགས་པ་ཁས་ལེན་པའི་དངོས་སྨྲ་བ་ཡིན་པའི་ཕྱིར།
རྟགས་སླ། གཞན་ཡང་། སྤྱི་གཙོ་བོ་ཡོད་པར་འཛིན་པའི་རྟོག་པ་ཆོས་ཅན། འཇིག་
རྟེན་རང་ག་བས་ལོག་ཤེས་སུ་རྟོགས་ནུས་པར་ཐལ། འཇིག་རྟེན་ཤེས་ངོ་ལ་ལྟོས་
པའི་ཡུལ་ཅན་ལོག་པ་ཡིན་པའི་ཕྱིར་ན་མ་ཁྱབ། དེར་ཐལ། སྟོང་ཉིད་རྟོགས་མ་མྱོང་
བའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་ལོག་ཤེས་སུ་རྟོགས་ནུས་པའི་ཕྱིར།
རྩ་བར་འདོད་མི་ནུས་པར་ཐལ། འཇུག་པའི་ཊིཀ་ཆེན་ལས། གྲུབ་མཐའ་ངན་པས་
བཏགས་པ་ནི་གྲུབ་མཐས་བློ་བསྒྱུར་བ་ཁོ་ནས་ལོག་པར་བརྟགས་པའི་གཙོ་བོ་སོགས་
ཡིན་ལ། དེ་དག་ཕྱིན་ཅི་ལོག་ཏུ་འཇིག་རྟེན་པའི་བློ་རང་ག་བས་མི་རྟོགས་ཀྱང་། ཞེས་
གསུངས་པའི་ཕྱིར། ཁོ་ན་རེ། བུམ་འཛིན་རྟོག་པ་ཆོས་ཅན། འཇིག་རྟེན་ཤེས་ངོ་ལ་
ལྟོས་པའི་ཡུལ་ཅན་ལོག་པ་ཡིན་པར་ཐལ། ཤེས་པ་གང་ཞིག་རང་ཉིད་རང་གི་སྣང་
ཡུལ་ལ་འཁྲུལ་པར་སེམས་ཙམ་པ་ཡན་ཆད་ཀྱི་གྲུབ་མཐའ་ལ་མ་ཞུགས་པའི་གང་
ཟག་གིས་རྟོགས་ནུས་པའི་ཕྱིར་ན་མ་ཁྱབ། དེར་ཐལ། བྱེ་མདོ་གཉིས་ཀྱིས་དེ་ལྟར་
རྟོགས་པའི་ཕྱིར། དེར་ཐལ། དེ་གཉིས་ཀྱིས་བུམ་པའི་དོན་སྤྱི་བུམ་པ་མ་ཡིན་པར་
རྟོགས་ནུས་པའི་ཕྱིར། རྩ་བར་འདོད་མི་ནུས་པར་ཐལ། དེ་ལོག་ཤེས་མ་ཡིན་པའི་
ཕྱིར། མ་གྲུབ་ན། བུམ་པ་ཆོས་ཅན། ཁྱོད་འཛིན་རྟོག་པ་ལོག་ཤེས་མ་ཡིན་པར་ཐལ།
ཁྱོད་འཛིན་རྟོག་པ་དོན་མཐུན་ཡིན་པའི་ཕྱིར། གཞན་ཡང་། བདེན་གྲུབ་ཆོས་ཅན།
འཇིག་རྟེན་ཤེས་ངོ་ལ་ལྟོས་པའི་ཡུལ་ཡང་དག་ཡིན་པར་ཐལ། འཇིག་རྟེན་ཤེས་ངོ་
ལ་ལྟོས་པའི་ཡང་དག་ཡིན་པའི་ཕྱིར་ན་མ་ཁྱབ། རྟགས་གྲུབ་པར་ཐལ། ཊཱིཀ་ཆེན་



སེམས་བསྐྱེད་དྲུག་པའི་རྣམ་བཤད།
ig
ལས། བདེན་འཛིན་ལྷན་སྐྱེས་གཉིས་ཀྱིས་བཟུང་བའི་དོན་ལྟ་བུ་ནི། གནོད་པ་མེད་
པའི་དབང་པོས་བཟུང་བ་ཞེས་པ་ཡིན་ལ། འཇིག་རྟེན་པའི་བསམ་པ་རང་ག་བ་ལ་
ལྟོས་ནས་ཡང་དག་པའམ་བདེན་པ་ཡིན་མོད་ཀྱང་ཐ་སྙད་དུ་མེད་དོ་ཞེས་གསུངས་
པའི་ཕྱིར། །
གཞན་ཡང་། བུམ་པ་ཆོས་ཅན། ཁྱོད་ཚད་མས་རྟོགས་པའི་གང་ཟག་ཡིན་
ན༑ བུམ་པ་ཀུན་རྫོབ་ཀྱི་བདེན་པ་ཡིན་པར་ཚད་མས་ངེས་པའི་གང་ཟག་ཡིན་དགོས་
པར་ཐལ། ཁྱོད་ཀུན་རྫོབ་བདེན་པ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ བུམ་པ་ཀུན་རྫོབ་ཀྱི་བདེན་པ་ཡིན་པར་ཚད་མས་ངེས་པ་ལ་བུམ་པ་བདེན་སྟོང་
དུ་ཚད་མས་ངེས་དགོས་པའི་ཕྱིར། རྟགས་དེར་ཐལ། ཊཱིཀ་ཆེན་ལས། གཞི་དེ་ཀུན་
རྫོབ་ཀྱི་བདེན་པ་ཡིན་པར་ཚད་མས་རྙེད་པ་ལ་ནི། སྔོན་དུ་དབུ་མའི་ལྟ་བ་རྙེད་པ་
ཞིག་ངེས་པར་དགོས་ཏེ། ཞེས་གསུངས་པའི་ཕྱིར། གཞན་ཡང་། དོན་དམ་བདེན་པ་
རྟོགས་པའི་བློ་དེ་ཀུན་རྫོབ་བདེན་པ་རྟོགས་པའི་བློའི་སྐྱེད་བྱེད་ཡིན་པར་ཐལ། གཞི་
དེ་ཀུན་རྫོབ་བདེན་པ་ཡིན་པར་རྟོགས་པ་ལ་གཞི་དེ་བདེན་མེད་དུ་རྟོགས་པ་སྔོན་དུ་
འགྲོ་དགོས་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཀུན་རྫོབ་བདེན་པ་རྟོགས་
པའི་བློ་ལ་བརྟེན་ནས་དོན་དམ་བདེན་པ་རྟོགས་པའི་བློ་འབྱུང་དགོས་པའི་ཕྱིར། དེར་
ཐལ༑ རྟེན་འབྲེལ་གྱི་གཏན་ཚིགས་ཀྱི་རྣམ་གཞག་འཐད་པའི་ཕྱིར། གཞན་ཡང་།
འཕགས་པའི་བདེན་པ་བཞི་མེད་པར་ཐལ། ཤེས་བྱ་ལ་བདེན་པ་གཉིས་སུ་གྲངས་
ངེས་པའི་ཕྱིར་ན་མ་ཁྱབ། སངས་རྒྱས་འཕགས་པ་ཆོས་ཅན། ཀུན་རྫོབ་བདེན་པར་
རྟོགས་པར་ཐལ། ཀུན་རྫོབ་བདེན་པ་རྟོགས་པའི་གང་ཟག་ཡིན་པའི་ཕྱིར་ན་མ་ཁྱབ།
ཀུན་རྫོབ་བདེན་པ་ཆོས་ཅན། ཀུན་རྫོབ་བདེན་པར་གྲུབ་པར་ཐལ། ཀུན་རྫོབ་བདེན་
པ་ཡིན་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། བདེན་པར་མ་གྲུབ་པར་ཐལ།
གཞི་གྲུབ་པའི་ཕྱིར། བུམ་པའི་ཆོས་ཉིད་ཆོས་ཅན། དོན་དམ་བདེན་པར་གྲུབ་པར་
ཐལ༑ དོན་དམ་བདེན་པ་ཡིན་པའི་ཕྱིར་ན་མ་ཁྱབ། འགོག་བདེན་ཆོས་ཅན། དོན་



120
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དམ་པར་གྲུབ་པར་ཐལ། དོན་དམ་པ་ཡིན་པའི་ཕྱིར། ཁྱབ་པ་ཁས། དེར་ཐལ། གནས་
ལུགས་ཡིན་པའི་ཕྱིར། དེར་ཐལ། སྟོང་ཉིད་ཡིན་པའི་ཕྱིར། རྩ་བར་འདོད་མི་ནུས་
པར་ཐལ། རང་མཚན་ཐ་སྙད་དུ་ཡང་མེད་པའི་ཕྱིར། གཞན་ཡང་། ཀུན་རྫོབ་བདེན་
པ་ཆོས་ཅན། བསླུ་བའི་ཆོས་ཅན་ཡིན་པར་ཐལ། རྫུན་པ་ཡིན་པའི་ཕྱིར། དེར་ཐལ།
སྣང་ཚུལ་དང་གནས་ཚུལ་མི་མཐུན་པའི་ཆོས་ཡིན་པའི་ཕྱིར། རྩ་བར་འདོད་ན། ལས་
རྒྱུ་འབྲས་ཆོས་ཅན། བསླུ་བར་ཐལ། བསླུ་བའི་ཆོས་ཅན་ཡིན་པའི་ཕྱིར་ན་མ་ཁྱབ།
སངས་རྒྱས་ཀྱི་བཀའ་ཆོས་ཅན། བདེན་པ་ཡིན་པར་ཐལ། བདེན་པའི་ཕྱིར་ན་མ་ཁྱབ།
འདོད་མི་ནུས་ཏེ། ཆོས་ཉིད་མ་ཡིན་པའི་ཕྱིར། ཤེས་བྱ་ཆོས་ཅན། བདེན་གཉིས་ཀྱི་
དབྱེ་གཞི་མ་ཡིན་པར་ཐལ། བདེན་གཉིས་སུ་ཕྱེ་བའི་ཡ་གྱལ་ཀུན་རྫོབ་བདེན་པ་ཡིན་
པའི་ཕྱིར་ན་མ་ཁྱབ། སངས་རྒྱས་འཕགས་པ་ཆོས་ཅན། སྐྱབས་གནས་མཐར་ཐུག་
མ་ཡིན་པར་ཐལ། རྫུན་པ་བསླུ་བའི་ཆོས་ཅན་ཡིན་པའི་ཕྱིར་ན་མ་ཁྱབ། རང་བཞིན་
རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན། ཁྱོད་མངོན་སུམ་དུ་རྟོགས་པའི་
གང་ཟག་ཡིན་ན། ཡེ་ཤེས་ཆོས་སྐུ་མངོན་སུམ་དུ་རྟོགས་པའི་གང་ཟག་ཡིན་དགོས་
པར་ཐལ། དེ་གཉིས་ཆོས་ཅན་དང་ཆོས་ཉིད་དུ་འཇོག་ཚུལ་ཞིག་ཡོད་པའི་ཕྱིར་ན་མ་
ཁྱབ། འདོད་མི་ནུས་པར་ཐལ། ཉན་ཐོས་འཕགས་པ་རང་བཞིན་རྣམ་དག་གི་ཆར་
གྱུར་པའི་ངོ་བོ་ཉིད་སྐུ་མངོན་སུམ་དུ་རྟོགས་པ་ཞིག་ཡོད་པའི་ཕྱིར། འདུལ་བ་ལུང་
ལས་འཕགས་པ་གྱད་བུ་ནོར་གྱིས་བདེན་པ་མཐོང་བའི་ཚེ་བདག་གིས་སངས་རྒྱས་
ཀྱི་ཆོས་ཀྱི་སྐུ་ནི་མཐོང་ལ་གཟུགས་ཀྱི་སྐུ་མ་མཐོང་བས་དེ་ལ་ལྟ་བའི་ཕྱིར་འགྲོ་བར་
བྱའོ། །ཞེས་གསུངས་པའི་ཕྱིར། བདེན་གཉིས་མངོན་སུམ་དུ་རྟོགས་པའི་བློ་འགལ་
བར་ཐལ། བདེན་པ་གཉིས་འགལ་བའི་ཕྱིར་ན་མ་ཁྱབ། དེར་ཐལ། དེ་གཉིས་དངོས་
འགལ་ཡིན་པའི་ཕྱིར། འདོད་མི་ནུས་པར་ཐལ། རྣམ་མཁྱེན་དེ་དེའི་གཞི་མཐུན་ཡིན་
པའི་ཕྱིར། དེར་ཐལ། དེ་ཐ་སྙད་དཔྱོད་བྱེད་ཀྱི་ཚད་མ་དང་དོན་དམ་དཔྱོད་བྱེད་ཀྱི་
ཚད་མ་གཉིས་ཀ་ཡིན་པའི་ཕྱིར། འདི་སྐོར་རྩ་འཇུག་གི་ཊཱིཀ་དང་ལྷག་མཐོང་ཆེ་ཆུང་



སེམས་བསྐྱེད་དྲུག་པའི་རྣམ་བཤད།
1
སོགས་ཡབ་སྲས་ཀྱི་གསུང་གི་ཚིག་ཟིན་ལ་ཞིབ་ཏུ་དཔྱད་དགོས་པ་མང་པོ་དང་།
མཁས་པའི་དབང་པོ་རྣམས་དགོངས་པ་འགྲེལ་ཚུལ་མི་འདྲ་བ་མང་དུ་ཡོད་པ་ལ་བློ་
གསལ་གཟུར་གནས་རྣམས་ཀྱི་ཡང་ཡང་དཔྱད་འཚལ།
སངས་རྒྱས་ཀྱིས་ཤེས་བྱ་མཁྱེན་ཚུལ།
ཡང་སངས་རྒྱས་ཀྱིས་ཤེས་བྱ་མཁྱེན་ཚུལ་ལ་སྤྱི་དོན་དང་མཐའ་དཔྱད་པ་
གཉིས། དང་པོ་༼སྤྱི་དོན། ༽ལ། དོན་དམ་པའི་ཤེས་བྱ་མཁྱེན་ཚུལ་དང་། ཀུན་རྫོབ་པའི་
ཤེས་བྱ་མཁྱེན་ཚུལ་གཉིས། བུམ་པ་སོགས་ཀུན་རྫོབ་པའི་ཆོས་རྣམས་མ་གཟིགས་
པའི་ཚུལ་གྱིས་དེ་དག་གི་ཆོས་ཉིད་གཟིགས་པ་ཡིན་པའི་ཕྱིར། ཊཱིཀ་ཆེན་ལས། དེས་
ན་ཇི་ལྟར་སངས་རྒྱས་དེ་དག་གིས། དོན་དམ་བདེན་པ་གཟིགས་ཤེ་ན། དེ་ཁོ་ན་ཉིད་
ཀྱི་གཟིགས་ངོར་གཉིས་སྣང་ནུབ་པས་གཉིས་ཀྱི་ཚུལ་གྱིས་མི་གཟིགས་པ་ནི་བདེན་
མོད་ཀྱི་འོན་ཀྱང་མ་གཟིགས་པའི་ཚུལ་གྱིས་དེ་དག་གཟིགས་སོ། །ཞེས་གསུངས་
པའི་ཕྱིར། གཉིས་པ་ནི། རྣམ་པ་ཐམས་ཅད་མཁྱེན་པའི་ཡེ་ཤེས་སོགས་ཀུན་རྫོབ་
རྣམས་གཉིས་སྣང་བཅས་པའི་ཚུལ་གྱིས་མངོན་སུམ་དུ་གཟིགས་པ་ཡིན་པའི་ཕྱིར།
ཊཱིཀ་ཆེན་ལས། མི་སྣང་ཡང་རྟོགས་པའི་ཤུགས་རྟོགས་སངས་རྒྱས་ལ་བཞག་ཏུ་མི་
རུང་བས་སྣང་ནས་མཁྱེན་དགོས་ལ། ཞེས་གསུངས་པའི་ཕྱིར། ཇི་ལྟ་བ་ལ་གཉིས་
སྣང་ནུབ་པའི་ཆ་ནས་མཉམ་གཞག་དང་། ཇི་སྙེད་པ་ཀུན་རྫོབ་པ་རྣམས་མངོན་སུམ་
དུ་རྟོགས་པས་རྗེས་ཐོབ་ཏུ་རྣམ་མཁྱེན་གཅིག་ཉིད་འཇུག་ཊཱིཀ་ལས་གསུངས་པ་ལྟར་
འཇོག་པའི་ཕྱིར། རྒྱུད་བླ་མ་ལས། ཤེས་རབ་ཡེ་ཤེས་རྣམ་གྲོལ་རྣམས། །གསལ་
དང་འཕྲོ་དང་དག་ཕྱིར་དང་། །ཐ་དད་མེད་ཕྱིར་འོད་དང་ཟེར། །ཉི་མའི་དཀྱིལ་འཁོར་
རྣམས་དང་མཚུངས། །ཞེས་གསུངས་པའི་ཕྱིར། འཕགས་པ་སློབ་པ་རྣམས་ལ་མཉམ་
རྗེས་རེས་འཇོག་ལས་མི་འོང་ཞིང་། སངས་རྒྱས་བཅོམ་ལྡན་འདས་རྣམས་ཡུལ་ཤེས་



122
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
བྱ་བདེན་པ་གཉིས་བློ་གཅིག་གིས་དུས་ཅིག་ཆར་དུ་མངོན་སུམ་དུ་གཟིགས་པ་ནི།
འཁྲུལ་པའི་བག་ཆགས་ཕྲ་མོ་མ་ལུས་པ་སྤངས་པའི་སྟོབས་ཀྱིས་མཉམ་རྗེས་ངོ་བོ་
གཅིག་ཏུ་སོང་བ་ཡིན་པའི་ཕྱིར། བདེན་གཉིས་ལས། མཁྱེན་པའི་སྐད་ཅིག་གཅིག་
གི་ནི། །ཤེས་བྱའི་དཀྱིལ་འཁོར་ཀུན་ཁྱབ་ཅན། །ཞེས་གསུངས་པའི་ཕྱིར། །
གཉིས་པ་༼མཐའ་དཔྱད་པ།༽མཐའ་དཔྱད་པ་ལ། ཁ་ཅིག་ན་རེ། སངས་རྒྱས་
ཀྱི་ཡེ་ཤེས་ཀྱིས་ཁོ་རང་ཤུགས་ལ་རྟོགས་ཞེས་གསུངས། སངས་རྒྱས་ཀྱི་ཡེ་ཤེས་
ཆོས་ཅན། ཁྱོད་ལ་དེའི་རྣམ་པ་མ་ཤར་བར་ཐལ། འདོད་པའི་ཕྱིར། འདོད་ན། དེ་
ཆོས་ཅན། ཁྱོད་ལ་དེའི་རྣམ་པར་ཤར་བར་ཐལ། འཇུག་ཊཱིཀ་ལས། དེ་ཡང་རྣམ་པར་
མ་ཤར་བར་མཁྱེན་པ་ནི་འདི་པའི་ལུགས་མིན་པར་རིགས་པ་དྲུག་ཅུ་པའི་འགྲེལ་
པར་གསལ་བར་བཤད་དོ། །ཅེས་གསུངས་པའི་ཕྱིར། གཞན་ཡང་། སངས་རྒྱས་
ཀྱི་ཡེ་ཤེས་ཆོས་ཅན། ཁོ་རང་གིས་ཁོ་རང་གཉིས་སྣང་ནུབ་པའི་སྒོ་ནས་རྟོགས་
པར་ཐལ། དེས་དེ་གཉིས་སྣང་དང་བཅས་པའི་སྒོ་ནས་མ་རྟོགས་པའི་ཕྱིར། མ་གྲུབ་
ན༑ དེར་ཐལ། དེ་དེ་དང་ཐ་དད་མ་ཡིན་པའི་ཕྱིར་ན་མ་ཁྱབ། དེར་ཐལ། དེ་དེ་དང་
གཅིག་ཡིན་པའི་ཕྱིར། གཞན་ཡང་། སངས་རྒྱས་ཀྱི་ཡེ་ཤེས་ཆོས་ཅན། ཁྱོད་ཁྱོད་
དང་འབྲེལ་བར་ཐལ། ཁྱོད་ཀྱིས་དེ་གཉིས་སྣང་བཅས་པའི་ཚུལ་གྱིས་རྟོགས་པའི་
ཕྱིར་ན་མ་ཁྱབ། གཞན་ཡང་། སངས་རྒྱས་ཀྱི་ཡེ་ཤེས་ཆོས་ཅན། ཁྱོད་སྟོང་ཉིད་དང་
ཐ་མི་དད་པ་ཡིན་པར་ཐལ། ཁྱོད་ཀྱིས་སྟོང་ཉིད་རང་ལས་ཐ་མི་དད་པའི་ཚུལ་གྱིས་
རྟོགས་པའི་ཕྱིར། དེར་ཐལ། དེས་དེ་གཉིས་སྣང་ནུབ་པའི་སྒོ་ནས་རྟོགས་པའི་ཕྱིར་
ཟེར་ན་རྩ་བར་མ་ཁྱབ། གཞན་ཡང་། སངས་རྒྱས་ཀྱི་ཡེ་ཤེས་ཆོས་ཅན། ཁྱོད་དང་
ཁྱོད་ཐ་དད་ཡིན་པར་ཐལ། ཁྱོད་ཀྱིས་དེ་རང་ལས་ཐ་དད་པའི་ཚུལ་གྱིས་རྟོགས་པའི་
ཕྱིར། དེར་ཐལ༑ དེས་དེ་གཉིས་སྣང་དང་བཅས་པའི་སྒོ་ནས་རྟོགས་པའི་ཕྱིར་ན་རྩ་
བར་མ་ཁྱབ། གཞན་ཡང་། སངས་རྒྱས་ཀྱི་ཡེ་ཤེས་ལ་དེའི་རྣམ་པ་ཤར་བར་ཐལ།
སངས་རྒྱས་འཕགས་པའི་རྒྱུད་ཀྱི་ཡིད་ཀྱི་རྣམ་ཤེས་ཀྱི་འཁོར་དུ་བྱུང་བའི་ཚོར་བ་ལ་



སེམས་བསྐྱེད་དྲུག་པའི་རྣམ་བཤད།
123
དེའི་རྣམ་པ་ཤར་བའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དེ་དང་ཐ་དད་
གང་ཞིག་ཁྱོད་ཀྱིས་དེ་མངོན་སུམ་དུ་རྟོགས་པའི་ཕྱིར། དང་པོ་དེར་ཐལ། ཁྱོད་དེ་དང་
མཚུངས་ལྡན་ཡིན་པའི་ཕྱིར། གཉིས་པ་དེར་ཐལ། ཁྱོད་ཀྱིས་སངས་རྒྱས་འཕགས་པ་
རང་རྒྱུད་ཀྱི་སྟོབས་བཅུ་མངོན་སུམ་དུ་རྟོགས་པའི་ཕྱིར། དེ་མི་འཇིགས་པ་བཞི་རང་
རྒྱུད་ལ་ཡོད་པའི་ཕྱིར་ཏེ། སྒྲིབ་གཉིས་སྤངས་པའི་གང་ཟག་ཡིན་པའི་ཕྱིར། གཞན་
ཡང་༑ སངས་རྒྱས་ལ་མ་རིག་པའི་བག་ཆགས་ཀྱིས་བསླད་པ་ཡོད་པར་ཐལ། གང་
ཟག་གཞན་ལ་མ་རིག་བག་ཆགས་ཀྱིས་བསླད་པ་རྣམས་སངས་རྒྱས་ཀྱིས་མངོན་
སུམ་དུ་གཟིགས་པའི་ཕྱིར་ན་མ་ཁྱབ། ཇི་ལྟ་བ་རྟོགས་པའི་རྣམ་མཁྱེན་གྱིས་བུམ་པ་
མངོན་སུམ་དུ་མ་རྟོགས་པར་ཐལ། ཇི་ལྟ་བ་རྟོགས་པའི་རྣམ་མཁྱེན་གྱིས་བུམ་པའི་
ཆོས་ཉིད་གཟིགས་པའི་གཟིགས་ངོར་བུམ་པ་མེད་པའི་ཕྱིར་ན་མ་ཁྱབ། བུམ་པ་མེད་
པ་ཆོས་ཅན། གནས་ལུགས་མཐར་ཐུག་ཡིན་པར་ཐལ། རྒྱུན་མཐའི་བར་ཆད་མེད་
ལམ་གྱིས་བུམ་པའི་ཆོས་ཉིད་གཟིགས་པའི་གཟིགས་ངོར་གནས་ལུགས་མཐར་ཐུག་
ཡིན་པའི་ཕྱིར་ན་མ་ཁྱབ། དེར་ཐལ། མཐོང་བ་མེད་པ་ནི་མཐོང་བ་དམ་པའོ། །ཞེས་
གསུངས་པའི་ཕྱིར། ཡོད་པ་ཆོས་ཅན། གནས་ལུགས་ཡིན་པར་ཐལ། རྒྱུན་མཐའི་
བར་ཆད་མེད་ལམ་གྱི་སྟོང་ཉིད་གཟིགས་པའི་གཟིགས་ངོར་གནས་ལུགས་ཡིན་
པའི་ཕྱིར་ན་མ་ཁྱབ། དེར་ཐལ། དེས་དེ་གཟིགས་པའི་གཟིགས་ངོར་ཡོད་པ་ཡིན་ན་
གནས་ལུགས་ཡིན་དགོས་པའི་ཕྱིར། གཞན་ཡང་། རྒྱུན་མཐའི་བར་ཆད་མེད་ལམ་
གྱིས་སྟོང་ཉིད་གནས་ལུགས་གཟིགས་པའི་གཟིགས་ངོར་སྟོང་ཉིད་མེད་པ་སྟོང་ཉིད་
ཀྱི་གནས་ལུགས་ཡིན་པར་ཐལ། དེས་བུམ་པའི་ཆོས་ཉིད་གཟིགས་པའི་གཟིགས་
ངོར་བུམ་པ་མེད་པ་བུམ་པའི་གནས་ལུགས་ཡིན་པའི་ཕྱིར་ན་མ་ཁྱབ། གཞན་ཡང་།
༼མ་དཔེ་ནང་། གཞན་ཡང་། སྟོང་ཉིད་ཐ་སྙད་བཏགས་པའི་བཏགས་དོན་བཙལ་བའི་ཚེ་ན་རྙེད་པར་ཐལ།
ཆད་དམ་སྙམ།༽སྟོང་ཉིད་ཀྱི་ཐ་སྙད་བཏགས་པའི་བཏགས་དོན་བཙལ་བའི་ཚེ་སྟོང་ཉིད་
རྙེད་པའི་ཕྱིར་ན་མ་ཁྱབ། དེར་ཐལ། དེའི་ཚེ་ན་སྟོང་ཉིད་ཚད་མའི་རྙེད་དོན་ཡིན་པའི་



124
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ཕྱིར། དེར་ཐལ། དེའི་ཚེ་ན་སྟོང་ཉིད་ཡོད་པའི་ཕྱིར། གཞན་ཡང་། གང་ཟག་གི་ཐ་
སྙད་བཏགས་པའི་བཏགས་དོན་བཙལ་བའི་ཚེ་ན་གང་ཟག་རྙེད་པར་ཐལ། གང་ཟག་
གི་ཐ་སྙད་བཏགས་པའི་བཏགས་དོན་བཙལ་བའི་ཚེ་ན་གང་ཟག་ཡོད་པའི་ཕྱིར། དེར་
ཐལ༑ དེའི་ཚེ་ན་གང་ཟག་ཚོལ་མཁན་གྱི་གང་ཟག་དེས་གང་ཟག་མ་རྙེད་པའི་ཕྱིར་ན་
མ་ཁྱབ། གཞན་ཡང་། གང་ཟག་གི་ཐ་སྙད་བཏགས་པའི་བཏགས་དོན་བཙལ་བའི་ཚེ་
ན་གང་ཟག་མེད་པར་རྟོགས་པར་ཐལ། དེའི་ཚེ་ན་གང་ཟག་མ་རྙེད་པའི་ཕྱིར། དེར་
ཐལ༑ དེའི་ཚེ་ན་གང་ཟག་མ་རྙེད་པ་གང་ཟག་གི་གནས་ལུགས་རྙེད་པའི་དོན་ཡིན་
པའི་ཕྱིར་ན་རྩ་བར་མ་ཁྱབ། གང་ཟག་གི་ཐ་སྙད་བཏགས་པའི་བཏགས་དོན་བཙལ་
བའི་ཚེ་ན་གང་ཟག་རྙེད་པར་ཐལ། གང་ཟག་ཐ་སྙད་དུ་ཡོད་པའི་ཕྱིར་ན་འགལ་ཁྱབ་
ཡིན་ཏེ། ཐ་སྙད་དུ་ཡོད་པ་ཡིན་ན་རང་བཞིན་གྱིས་མེད་པ་ཡིན་དགོས་པའི་ཕྱིར།
སངས་རྒྱས་ཀྱི་རྒྱུད་ལ་རྟོག་པ་ཡོད་པར་ཐལ། སངས་རྒྱས་ཀྱི་མངོན་སུམ་དུ་རྟོགས་
པའི་ཆོས་ཡིན་ན་རྟོག་པས་བཏགས་ཙམ་ཡིན་དགོས་པའི་ཕྱིར། དེར་ཐལ། དེ་ཡིན་
ན་མིང་རྐྱང་བཏགས་ཡོད་ཙམ་གྱི་ཆོས་ཡིན་དགོས་པའི་ཕྱིར། མ་གྲུབ་ན། དེར་ཐལ།
དེ་ཡིན་ན་ཐ་སྙད་ཙམ་དུ་གྲུབ་པའི་ཆོས་ཡིན་དགོས་པའི་ཕྱིར། དེར་ཐལ། དེ་ཡིན་ན་
ཁྱོད་ཁྱོད་ཀྱི་ཐ་སྙད་བཏགས་པའི་བཏགས་དོན་བཙལ་བའི་ཚེ་ན་མི་རྙེད་པའི་ཆོས་
ཡིན་དགོས་པའི་ཕྱིར། དེར་ཐལ། དེ་ཡིན་ན་དོན་དམ་པར་མ་གྲུབ་པའི་ཆོས་ཡིན་
དགོས་པའི་ཕྱིར། དེར་ཐལ། དེ་ཡིན་ན་རང་གི་གདགས་གཞི་ལ་བརྟེན་ནས་བཞག་
པའི་ཆོས་ཡིན་དགོས་པའི་ཕྱིར། དེར་ཐལ། དེ་ཡིན་ན་རང་གི་ཆ་ཤས་ལ་ལྟོས་ནས་
གྲུབ་པའི་ཆོས་ཡིན་དགོས་པའི་ཕྱིར། དེར་ཐལ། དེ་ཡིན་ན་རྟེན་ཅིང་འབྲེལ་པར་
འབྱུང་བའི་ཆོས་ཡིན་དགོས་པའི་ཕྱིར། རྟགས་གྲུབ་པར་ཀླུའི་ཞབས་ཀྱི་དབུ་མའི་རྩ་
བ་ལས། གང་ཕྱིར་རྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །ཞེས་
གསུངས་པའི་ཕྱིར་ཟེར་ན་རྩ་བར་མ་ཁྱབ་བོ། །
དེས་ན་ཐར་འདོད་ཀྱི་སྐྱེས་བུས་བདེན་གཉིས་ཀྱི་རྣམ་གཞག་ལེགས་པར་



སེམས་བསྐྱེད་དྲུག་པའི་རྣམ་བཤད།
15
གཏན་ལ་ཕབ་པ་ལ་དགོས་པ་ཁྱད་པར་ཅན་དུ་མ་ཡོད་དེ། གཞིའི་སྐབས་སུ་ཆོས་
ཅན་ཀུན་རྫོབ་པ་རྣམས་རང་རང་གི་ངོ་བོ་མ་འཆོལ་བར་གནས་ཤིང༌། དེ་དག་གི་སྟོང་
ཉིད་གནས་ལུགས་ཀྱི་ངོ་བོ་གཉིས་ཡོད་པར་སྒྲོ་སྐུར་དང་བྲལ་བ་དབུ་མའི་གཞུང་
ལས་བཤད་པ་གཏན་ལ་ཕབ། ལམ་གྱི་སྐབས་སུ་ཀུན་རྫོབ་རྒྱ་ཆེ་བའི་ལམ་རིམ་དང་།
ཟབ་མོའི་དོན་དམ་པའི་ལམ་གྱི་རིམ་པ་གཉིས་གཅིག་གྲོགས་སུ་གཅིག་འགྲོ་བར་
ཕྱོགས་རེས་ལམ་གྱིས་མ་ཚིམ་པར་རྒྱལ་སྲས་ཀྱི་སྤྱོད་པ་རྒྱ་མཚོ་ལྟ་བུ་ལ་བསླབས།
འབྲས་བུ་ཆོས་གཟུགས་ཀྱི་སྐུ་གཉིས་ཟུང་འབྲེལ་དུ་ཅིག་ཆར་མངོན་དུ་བྱས་ནས།
རང་ཉིད་གང་ནས་གཤེགས་པའི་ལམ་བཟང་པོ་གདུལ་བྱ་རྣམས་ལ་འདོམས་པར་
མཛད་དེ། ཡིད་བཞིན་གྱི་ནོར་བུ་ལྟར་མི་རྟོག་བཞིན་དུ་སྐྱེ་དགུའི་རེ་བ་སྐོང་བའི་
འཕྲིན་ལས་རྣམ་བཞིའི་འཇུག་པ་རྒྱུན་མི་ཆད་དུ་འབྱུང་བ་ཡིན་པའི་ཕྱིར་ཏེ། ཀླུའི་
ཞབས་ཀྱི་དབུ་མའི་རིན་ཆེན་ཕྲེང་བ་ལས། ཆོས་ཀྱི་སྐུ་དེ་མདོར་བསྡུས་ན། ། རྒྱལ་པོ་
ཡེ་ཤེས་ཚོགས་ལས་འཁྲུངས། །གཟུགས་ཀྱི་སྐུ་དེ་མདོར་བསྡུ་ན། །རྒྱལ་པོ་བསོད་
ནམས་སྟོབས་ལས་འཁྲུངས། །ཞེས་གསུངས་པ་ལྟར་ཡིན་པའི་ཕྱིར། །
ལྔ་པ་༼བདེན་པ་གཉིས་ཆར་དུ་ཡང་རང་བཞིན་གྱིས་སྐྱེ་བ་བཀག་པའི་ཡོན་ཏན་བསྟན་པ།༽
བདེན་པ་གཉིས་ཆར་དུ་ཡང་རང་བཞིན་བཀག་པའི་ཡོན་ཏན་བསྟན་པ་ལ་གཉིས།
རྟག་ཆད་ཀྱི་ལྟ་བ་སྤང་སླ་བའི་ཡོན་ཏན། ལས་འབྲས་ཀྱི་འབྲེལ་བ་ཆེས་འཐད་པའི་
ཡོན་ཏན་བསྟན་པའོ། །
དང་པོ་༼རྟག་ཆད་ཀྱི་ལྟ་བ་སྤང་སྨྲ་བའི་ཡོན་ཏན།༽ནི།
བདེན་པ་གཉིས་སུའང་རང་བཞིན་མེད་པའི་ཕྱིར། །
དེ་ལྟར་རྟག་པ་མ་ཡིན་ཆད་པའང་མིན། །
བདེན་པ་གཉིས་སུ་ཞེས་སོགས་གསུངས། དངོས་པོ་དེ་དག་ཆོས་ཅན། རང་
བཞིན་གྱིས་གྲུབ་པའི་རྟག་པ་མ་ཡིན། སྔར་རང་བཞིན་གྱིས་ཡོད་པ་ཕྱིས་མེད་པའི་
ཆད་པ་མིན་པར་ཐལ། བདེན་པ་གཉིས་སུ་སྟེ་དེ་གཉིས་གང་དུའང་རང་བཞིན་གྱིས་



126
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
གྲུབ་པ་མེད་པའི་ཕྱིར།
གཉིས་པ་༼ལས་འབྲས་ཀྱི་འབྲེལ་བ་ཆེས་འཐད་པའི་ཡོན་ཏན་བསྟན་པ།༽ལ་གསུམ།
རང་བཞིན་གྱིས་གྲུབ་པར་མི་འདོད་པའི་ཕྱོགས་ལ་ཀུན་གཞི་སོགས་ཁས་བླངས་མི་
དགོས་པར་བསྟན་པ། ལས་འགགས་པ་ལས་འབྲས་བུ་འབྱུང་བར་བསྟན། དེ་ལ་རྩོད་
པ་སྤོང་བའོ། །
དང་པོ་༼རང་བཞིན་གྱིས་གྲུབ་བར་མི་འདོད་པའི་ཕྱོགས་ལ་ཀུན་གཞི་སོགས་ཁས་བླངས་
མི་དགོས་བར་བསྟན་པ།༽ནི།
གང་ཕྱིར་རང་བཞིན་གྱིས་དེ་མི་འགག་པ། །
དེ་ཕྱིར་ཀུན་གཞི་མེད་ཀྱང་འདི་ནུས་ཕྱིར། །
ལ་ལར་ལས་འགག་ཡུན་རིང་ལོན་ལས་ཀྱང་། །
འབྲས་བུ་ཡང་དག་འབྱུང་བར་རིག་པར་གྱིས། །
གང་ཕྱིར་རང་བཞིན་ཞེས་སོགས་གསུངས། ལས་རང་བཞིན་མེད་པར་
འདོད་པའི་ལུགས་ལ་ཀུན་གཞི་ཁས་བླངས་པ་མེད་ཀྱང་། སེམས་ཅན་གྱི་རྒྱུད་ལ་
ལར་ལས་འགགས་ནས་ཡུན་རིང་དུ་ལོན་པ་ལས་ཀྱང་ལས་ཀྱི་འབྲས་བུ་ཡང་དག་
པ་སྟེ་མ་འཁྲུལ་པར་འབྱུང་བ་རིག་པར་གྱིས་ཤིག་སྟེ་བྱ་རིགས་པར་ཐལ། ཀུན་གཞི་
སོགས་ཁས་མི་ལེན་ཡང་། ལས་ཀྱི་རྣམ་སྨིན་གྱི་འབྲས་བུ་འདི་འབྱུང་བར་འགྱུར་
བའི་ཕྱིར་ཏེ། རྒྱུ་མཚན་གང་གི་ཕྱིར་ན་ལས་དེ་རང་བཞིན་གྱིས་མི་འགགས་ཤིང་སྟེ་
མི་འགག་པའི་ཕྱིར། །
གཉིས་པ་༼ལས་འགགས་པ་ལས་འབྲས་བུ་འབྱུང་བར་བསྟན།༽ནི།
རྨི་ལམ་དམིགས་པའི་ཡུལ་དག་མཐོང་ནས་ནི། །
སད་ཀྱང་བླུན་ལ་ཆགས་པ་སྐྱེ་འགྱུར་བ། །
དེ་བཞིན་འགགས་ཤིང་རང་བཞིན་ཡོད་མིན་པའི། །
ལས་ལས་ཀྱང་ནི་འབྲས་བུ་ཡོད་པ་ཡིན། །



སེམས་བསྐྱེད་དྲུག་པའི་རྣམ་བཤད།
རྨི་ལམ་དམིགས་པའི་ཞེས་སོགས་གསུངས། ཤེས་བྱ་ཆོས་ཅན། རང་
བཞིན་གྱིས་ཡོད་པ་མ་ཡིན་པའི་འགགས་ཤིང་སྟེ་འགགས་པ་ལས་ཀྱང་ལས་ཀྱི་རྣམ་
སྨིན་གྱི་འབྲས་བུ་འབྱུང་བ་ཡིན་ཏེ། དཔེར་ན་རྨི་ལམ་ན་བུད་མེད་བཟང་མོ་རྨི་བའི་
རྨི་ལམ་དམིགས་ཡུལ་དག་མཐོང་ནས་ནི། གཉིད་སད་ཀྱང་སྟེ་སད་པའི་ཚེ་ན། སྐྱེ་བོ་
བླུན་པོ་ལ་ལ་ཆགས་པ་སྐྱེ་བར་འགྱུར་བ་དེ་ལྟར་ཡིན་པའི་ཕྱིར།
གསུམ་པ་༼དེ་ལ་རྩོད་པ་སྤོང་བ།༽རྩོད་པ་སྤོང་བ་ལ་གཉིས། རྣམ་སྨིན་ཐུག་མེད་
དུ་འབྱིན་པའི་རྩོད་སྤོང་། ཀུན་གཞི་ཡོད་པར་གསུངས་པའི་ལུང་དང་འགལ་བའི་རྩོད་
སྤོང་ངོ༌། །
དང་པོ་༼རྣམ་སྨིན་ཐུག་མེད་དུ་འབྱིན་པའི་རྩོད་སྤོང་།༽ནི།
ཇི་ལྟར་ཡུལ་ནི་ཡོད་ཉིད་མིན་མཚུངས་ཀྱང་། །
རབ་རིབ་ཅན་གྱིས་སྐྲ་ཤད་རྣམ་པར་ནི། །
མཐོང་གི་དངོས་གཞན་རྣམ་པ་མ་ཡིན་ལྟར། །
དེ་བཞིན་སྨིན་ལས་སླར་སྨིན་མིན་ཤེས་ཀྱིས། །
ཇི་ལྟར་ཡུལ་ནི་ཞེས་སོགས་གསུངས། རྣམ་སྨིན་སྨིན་ཟིན་གྱི་ལས་དང་སྨིན་
མ་ཟིན་པ་གཉིས་རང་བཞིན་མེད་པར་མཚུངས་ཀྱང་། རྣམ་སྨིན་སྨིན་མ་ཟིན་པ་ལས་
གཟོད་སྨིན་པ་སོགས་ཡོད་པ་དང་སྨིན་ཟིན་པ་ལས་སླར་སྨིན་པ་མིན་པའི་ཁྱད་པར་
ཤེས་པར་གྱིས་ཤིག་སྟེ་བྱ་རིགས་ཏེ། ཇི་ལྟར་དཔེར་ན། ཡུལ་གཞི་མ་གྲུབ་པ་སྐྲ་ཤད་
དང་བོང་བུའི་རྭ་སོགས་ནི་ཡོད་པ་ཉིད་མིན་པར་མཚུངས་ཀྱང་། རབ་རིབ་ཅན་གྱི་སྐུ་
ཤད་ཀྱི་རྣམ་པ་ནི་མཐོང་གི་བོང་བུའི་རྭ་སོགས་དངོས་པོ་གཞན་གྱི་རྣམ་པ་མཐོང་བ་
མ་ཡིན་པ་དེ་ལྟར་རྒྱུ་འབྲས་ངེས་པའི་ཕྱིར།
དེའི་ཕྱིར་རྣམ་སྨིན་མི་དགེ་ནག་པོའི་ལས། །
རྣམ་སྨིན་དགེ་ཉིད་དགེ་ལས་ཡིན་མཐོང་བཞིན། །
དགེ་མི་དགེ་མེད་བློ་ཅན་ཐར་འགྱུར་ཏེ། །



12
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ལས་འབྲས་རྣམས་ལ་སེམས་པའང་དགག་པ་མཛད། །
ཤེས་བྱ་ཆོས་ཅན། དགེ་མི་དགེ་གཉིས་རང་བཞིན་མེད་པར་མཚུངས་ཀྱང་།
འབྲས་བུ་སོ་སོར་ངེས་པ་ཡིན་ཏེ། རྣམ་སྨིན་མི་དགེ་བ་སྟེ་ཡིད་དུ་མི་འོང་བ་ནག་པོའི་
ལས་ལས་འབྱུང་ལ། རྣམ་སྨིན་དགེ་བ་སྟེ་ཡིད་དུ་འོང་བ་ཉིད་དཀར་པོ་དགེ་བ་ལས་
འབྱུང་བ་ཡིན་པར་མཐོང་བའི་ཕྱིར། དགེ་མི་དགེ་རང་བཞིན་མེད་པར་རྟོགས་པའི་བློ་
ཅན་གྱི་གང་ཟག་ཆོས་ཅན། འཁོར་བ་ལས་ཐར་བར་འགྱུར་ཏེ། སྟོང་ཉིད་རྟོགས་པའི་
གང་ཟག་ཡིན་པའི་ཕྱིར། ལས་འབྲས་ཀྱི་ཚུལ་ཕྲ་མོ་ལ་སེམས་པ་སྟེ། དཔྱད་པའང་
སོ་སྐྱེ་ལ་དགག་པར་མཛད་དེ། སྐུར་བ་བཏབ་ཏུ་དགོངས་པའི་ཕྱིར། དེ་ལུང་ལ་མ་
བརྟེན་པར་དཔག་མི་ནུས་པའི་ཕྱིར།
གཉིས་པ་༼ཀུན་གཞི་ཡོད་པར་གསུངས་བའི་ལུང་དང་འགལ་བའི་རྩོད་སྦྱོང་།༽ལ་
གཉིས། ལུང་འགལ་སྤོང་བ་དངོས་དང་། དགོངས་པའི་དབང་གིས་གསུངས་པའི་
དཔེ་བསྟན་པའོ། །དང་པོ་༼ལུང་འགལ་སྤོང་བ་དངོས།༽ནི། །
ཀུན་གཞི་ཡོད་ཅིང་གང་ཟག་ཉིད་ཡོད་ལ། །
ཕུང་བོ་འདི་དག་འབའ་ཞིག་ཉིད་ཡོད་ཅེས། །
བསྟན་པ་འདི་ནི་དེ་ལྟར་ཆེས་ཟབ་དོན། །
རིག་པར་མི་འགྱུར་གང་ཡིན་དེ་ལའོ། ། །
ཀུན་གཞི་ཡོད་ཅིང་ཞེས་སོགས་གསུངས། ཚོགས་དྲུག་ལས་ངོ་བོ་ཐ་དད་
པའི་ཀུན་གཞི་ཡོད་ཅིང་། གང་ཟག་ཉིད་རྫས་ཡོད་ཡིན་ལ། ཕུང་པོ་འདི་དག་འབའ་
ཞིག་བདེན་་གྲུབ་ཉིད་དུ་ཡོད་ཅེས་བསྟན་པ་འདི་ནི་རང་བཞིན་མེད་པའི་གནས་
ལུགས་དེ་ལྟ་བུའི་ཆེས་ཟབ་པའི་དོན་རིགས་པ་སྟེ། རེ་ཞིག་རྟོགས་པར་མི་འགྱུར་
བའི་གདུལ་བྱ་གང་ཡིན་དེ་ལ་དགོངས་ནས་བཀྲི་བའི་དོན་དུ་གསུངས་པའི་ཕྱིར། དེ་
ལྟ་བུ་དེ་དྲང་དོན་གྱི་མདོ་ཡིན་པས་དེས་ངེས་དོན་བསྟན་པ་ལ་གནོད་མི་ནུས་སོ། །
གཉིས་པ་༼དགོངས་པའི་དབང་གིས་གསུངས་བའི་དཔེ་བསྟན་པ།༽ནི།



སེམས་བསྐྱེད་དྲུག་བའི་རྣམ་བཤད།
129
1
འཇིག་ཚོགས་ལྟ་དང་བྲལ་ཡང་སངས་རྒྱས་ཀྱིས། །
ཇི་ལྟར་ང་དང་ང་ཡི་བསྟན་པ་ལྟར། །
དེ་བཞིན་དངོས་རྣམས་རང་བཞིན་མེད་མོད་ཀྱི། །
ཡོད་ཅེས་དྲང་དོན་ཉིད་དུ་བསྟན་པ་ཡིན། །
འཇིག་ཚོགས་ལྟ་དང་ཞེས་སོགས་གསུངས། དངོས་རྣམས་རང་བཞིན་གྱིས་
མེད་མོད་ཀྱིས་དེ་ལྟར་ཡོད་ཅེས་དྲང་དོན་ཉིད་དུ་བསྟན་པ་ཡིན་ལ། དེ་ལ་དགོས་
པ་ཡོད་དེ། དེ་ཁོ་ན་ཉིད་ལ་རིམ་གྱིས་གཞུག་པའི་ཆེད་ཡིན་པའི་ཕྱིར། ཇི་ལྟར་ན།
འཇིག་ཚོགས་ལ་ལྟ་བ་བག་ཆགས་དང་བཅས་པ་དང་བྲལ་ཡང་སངས་རྒྱས་རྣམས་
ཀྱི་ང་དང་ང་ཡི་ཞེས་ཆོས་ཀྱི་དོན་ཁོང་དུ་ཆུད་པའི་ཕྱིར་དུ་བསྟན་པ་དེ་ལྟར་ཡིན་པའི་
ཕྱིར།
དུས་གསུམ་གྱི་དོགས་དཔྱོད།
འདི་དག་གི་སྐབས་སུ་སྤྱིའི་དོན་དང་མཐའ་དཔྱད་པ་གཉིས། དང་པོ་༼སྤྱིའི་
དོན།༽ནི། དངོས་པོ་གཞན་ཞིག་སྐྱེས་ཟིན་ཞིག་པའི་ཆ། འདས་པའི་མཚན་ཉིད། མཚན་
གཞི་ནི་མྱུ་གུ་ཞིག་པ་ལྟ་བུ། དངོས་པོ་གཞན་ཞིག་རང་ཉིད་སྐྱེད་བྱེད་ཀྱི་རྒྱུ་ཡོད་
ཀྱང་རྐྱེན་མ་ཚང་བའི་དབང་གིས་རེ་ཞིག་མ་སྐྱེས་པའི་ཆ། མ་འོངས་པའི་མཚན་
ཉིད། མཚན་གཞི་ནི་བུམ་པ་མ་འོངས་པ་ལྟ་བུ། སྐྱེས་ལ་མ་འགགས་པ་ཡིན་པ་གང་
ཞིག་རང་ཉིད་ཀྱི་དོན་སྤྱི་འཆར་བ་འདས་པའི་དོན་སྤྱི་འཆར་བ་དང་མ་འོངས་པའི་
དོན་སྤྱི་འཆར་བ་ལ་མི་ལྟོས་པ། ད་ལྟ་བའི་མཚན་ཉིད། མཚན་གཞི་ནི་ཀ་བ་བུམ་
པ་ལྟ་བུའོ། །ཞིག་པ་དངོས་པོ་ཡིན་ཏེ། དེ་ཡིན་པར་ལུང་རིགས་གཉིས་ཀས་གྲུབ་
པའི་ཕྱིར། དང་པོ་ལུང་གིས་གྲུབ་སྟེ། ས་བཅུ་པའི་མདོ་ལས། སྐྱེ་བའི་རྐྱེན་གྱིས་རྒ་
ཤི་ཞེས་གསུངས་པས༑ ཤི་བ་དེ་རང་གི་རྒྱུར་གྱུར་པའི་སྐྱེ་བའི་རྐྱེན་གྱིས་སྐྱེ་བར་



130
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གསུངས་པ་གང་ཞིག་ཤི་བ་དེ་སེམས་ཅན་གང་ཤི་བའི་ཞིག་པར་འཇོག་དགོས་པའི་
ཕྱིར། དེས་ན་མེ་དུ་བའི་དུས་སུ་འདས་པ་ཡིན་ཀྱང་འདས་པ་མ་ཡིན། མྱུ་གུ་ཞིག་པ་
ཞིག་པ་ཡིན་ཀྱང་མ་ཞིག དེ་རིང་དུས་སུ་འདས་པ་ཡིན་ཀྱང་རང་དུས་སུ་མ་འདས།
ཐ་མལ་པ་སྲོག་དབང་འགགས་ཟིན་པ་ཤི་བའི་མཚན་གཞི་ཡིན། གཉིས་པ་ནི།
འཇིག་པ་རྒྱུ་མེད་དུ་ཁས་བླངས་ནས་འདུས་བྱས་སྐད་ཅིག་མར་སྨྲ་བ་ལྟར་ན། ཞེས་
གསུངས། དེའི་དོན་ནི། བུམ་པ་འཇིག་པ་རྒྱུ་མེད་པར་ཐལ། བུམ་པ་ཞིག་པ་ལ་རྒྱུ་
མེད་པའི་ཕྱིར། རྟགས་ཁས། དེར་ཐལ། བུམ་པ་ཞིག་པ་དངོས་མེད་ཡིན་པའི་ཕྱིར།
འདོད་ན། ཞིག་པ་རྒྱུ་མེད་དུ་བྱུང་བར་ཐལ། འདོད་པའི་ཕྱིར། འདོད་ན། བུམ་པ་
འཇིག་པ་མ་ཡིན་པར་ཐལ༑ འདོད་པའི་ཕྱིར། འདོད་ན། བུམ་པ་འདུས་བྱས་མ་ཡིན་
པར་ཐལ། འདོད་པའི་ཕྱིར། ཞིག་འཇིག་མགོ་མཚུངས་བྱེད་པའི་རིགས་པའོ། ། །
གཉིས་པ་༼མཐའ་དཔྱད་པ།༽ལ། ཁོ་ན་རེ། མྱུ་གུ་མ་འོངས་པ་ཆོས་ཅན། སྐྱེ་
བ་ལ་མངོན་དུ་ཕྱོགས་ཤིང་མ་སྐྱེས་པ་ཡིན་པར་ཐལ། མ་འོངས་པ་ཡིན་པའི་ཕྱིར་ན་
མ་ཁྱབ། འདོད་ན། དེ་ཆོས་ཅན། མ་སྐྱེས་པ་མ་ཡིན་པར་ཐལ། སྐྱེས་ཟིན་པའི་ཕྱིར།
དེར་ཐལ། དངོས་པོ་ཡིན་པའི་ཕྱིར། ཁོ་ན་རེ། མྱུ་གུ་ཞིག་པ་ཆོས་ཅན། འཇིག་པ་ལ་
མངོན་དུ་ཕྱོགས་པ་མ་ཡིན་པར་ཐལ། འཇིག་པ་ཡིན་པའི་ཕྱིར་ན་མ་ཁྱབ། གཞན་
ཡང་༑ སྨྱུ་གུ་ཞིག་པ་ཆོས་ཅན། མྱུ་གུ་ལ་ལྟོས་ཏེ་འདས་པ་ཡིན་པར་ཐལ། མྱུ་གུ་
འདས་པ་ཡིན་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། དེ་ལ་ལྟོས་ཏེ་འདས་པ་
མ་ཡིན་པར་ཐལ། དེ་ལ་ལྟོས་ཏེ་མ་འོངས་པ་ཡིན་པའི་ཕྱིར། དེའི་དུས་སུ་མ་འོངས་
པ་ཡིན་པའི་ཕྱིར། གཞན་ཡང་། མྱུ་གུ་མ་འོངས་པ་ཆོས་ཅན། མྱུ་གུ་ལ་ལྟོས་ཏེ་མ་
འོངས་པ་ཡིན་པར་ཐལ། དེའི་མ་འོངས་པ་ཡིན་པའི་ཕྱིར་ན་མ་ཁྱབ། འདོད་མི་ནུས་
ཏེ༑ དེ་མྱུ་གུ་ལ་ལྟོས་ཏེ་མ་འོངས་པ་མ་ཡིན་པར་ཐལ། མྱུ་གུ་ལ་ལྟོས་ཏེ་འདས་པ་
ཡིན་པའི་ཕྱིར། དེར་ཐལ། དེའི་དུས་སུ་འདས་པ་ཡིན་པའི་ཕྱིར། གཞན་ཡང་། མྱུ་
གུ་ཞིག་པའི་ཞིག་པ་ཆོས་ཅན། ཁྱོད་ད་ལྟ་བ་ཞིག་པའི་ཞིག་པ་ཡིན་པར་ཐལ། ཁྱོད་



སེམས་བསྐྱེད་དྲུག་པའི་རྣམ་བཤད།
11
ཞིག་པ་ཡིན་པའི་ཕྱིར་ན་མ་ཁྱབ། འདོད་ན། སྨྱུ་གུ་ཞིག་པ་ད་ལྟ་བ་ཡིན་པར་ཐལ།
འདོད་པའི་ཕྱིར། འདོད་མི་ནུས་པར་ཐལ། འདས་པ་ཡིན་པའི་ཕྱིར། གཞན་ཡང་།
མྱུ་གུ་ཞིག་པའི་ཞིག་པ་ཆོས་ཅན། མྱུ་གུའི་ཞིག་པ་ཡིན་པར་ཐལ། ཞིག་པ་ཡིན་པའི་
ཕྱིར་ན་མ་ཁྱབ། རྟགས་གྲུབ་པར་ཐལ། རྩ་ཤེའི་ཊིཀ་ཆེན་ལས། མྱུ་གུ་ཞིག་པའི་སྐད་
ཅིག་དང་པོ་མྱུ་གུའི་ཞིག་པ་ཡིན་ལ། དེའི་རིགས་འདྲའི་ཞིག་པ་རྣམས་ནི་སྔ་མ་སྔ་
མ་ཞིག་པ་ཡིན་ཞིང་ཞིག་པ་ཐམས་ཅད་འདས་པ་ཡིན་ནོ། །ཞེས་གསུངས་པའི་ཕྱིར།
རྩ་བར་འདོད་མི་ནུས་པར་ཐལ། ཁྱོད་སྐྱེ་བ་དང་མྱུ་གུ་འགག་པ་དུས་མི་མཉམ་པའི་
ཕྱིར། དེར་ཐལ། ཁྱོད་སྐྱེ་བ་དང་མྱུ་གུ་ཞིག་པ་འགགས་པ་དུས་མཉམ་པའི་ཕྱིར།
གཞན་ཡང་། མྱུ་གུ་མ་འོངས་པ་ཆོས་ཅན། མྱུ་གུ་དང་རིགས་གཅིག་པར་ཐལ། དེའི་
རྒྱུ་ཡིན་པའི་ཕྱིར་ན་མ་ཁྱབ། མ་གྲུབ་ན། སྨྱུ་གུ་ཆོས་ཅན། ཁྱོད་མ་འོངས་པ་ཁྱོད་ཀྱི་
རྒྱུ་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། གཞན་ཡང་། མྱུ་གུའི་ཞིག་པ་ཆོས་
ཅན༑ གཟུགས་ཡིན་པར་ཐལ། དེའི་འབྲས་བུ་ཡིན་པའི་ཕྱིར་ན་མ་ཁྱབ། འདོད་མི་
ནུས་པར་ཐལ། ལྡན་མིན་འདུ་བྱེད་ཡིན་པའི་ཕྱིར།
གཞན་ཡང་། སྔོན་པོ་སྐྱེ་བ་ཡིན་ན་ལྡན་མིན་ཡིན་པས་ཁྱབ་པར་ཐལ། དེ་
ལྡན་མིན་ཡིན་པའི་ཕྱིར་ན་མ་ཁྱབ། འདོད་ན། སྔོན་པོ་ཆོས་ཅན། དེར་ཐལ། དེའི་
ཕྱིར། རྟགས་གསལ་རྩ་ཤེའི་ཊིཀ་ཆེན་དུ་གསལ། གཞན་ཡང་། དགེ་བའི་ལས་ཀྱི་
ཞིག་པ་ཆོས་ཅན། ད་ལྟ་བ་ཡིན་པར་ཐལ། ད་ལྟ་བ་ཡིན་པའི་དགེ་བའི་ལས་ཀྱི་ཞིག་
པ་ཡིན་པའི་ཕྱིར་ན་མ་ཁྱབ། གཞན་ཡང་། དགེ་བའི་ལས་ཀྱི་ཞིག་པ་ཡིན་ན་དགེ་བ་
ཡིན་དགོས་པར་ཐལ། དེ་དགེ་བ་ཡིན་པའི་ཕྱིར་ན་མ་ཁྱབ། འདོད་ན། རྣམ་སྨིན་བྱུང་
ཟིན་པའི་དགེ་བའི་ལས་ཀྱི་ཞིག་པ་ཆོས་ཅན། དེར་ཐལ། དེའི་ཕྱིར། གཞན་ཡང་། བུད་
ཤིང་ཞིག་པ་ཆོས་ཅན། དུ་བའི་འབྲས་བུ་ཡིན་པར་ཐལ། དུ་བའི་འབྲས་བུ་ཡོད་པའི་
ཕྱིར་ན་མ་ཁྱབ། དེར་ཐལ། དེ་དངོས་པོ་ཡིན་པའི་ཕྱིར། དེར་ཐལ། འདས་མ་འོངས་
གཉིས་དངོས་པོ་ཡིན་པའི་ཕྱིར། རྩ་བར་འདོད་ན། བུད་ཤིང་ཞིག་པ་དུ་བའི་དུས་ན་



132
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
མེད་པར་ཐལ། འདོད་པའི་ཕྱིར། འདོད་ན། དུ་བའི་དུས་སུ་བུད་ཤིང་ཞིག་པ་མེད་པར་
ཐལ༑ འདོད་པའི་ཕྱིར། འདོད་ན། དུ་བ་ཆོས་ཅན། ཁྱོད་ཀྱི་དུས་སུ་བུད་ཤིང་ཞིག་པ་
ཡོད་པར་ཐལ། ཁྱོད་བུད་ཤིང་གི་འབྲས་བུ་ཡིན་པའི་ཕྱིར་ན་མ་ཁྱབ། གཞན་ཡང་།
སངས་རྒྱས་འཕགས་པའི་རྒྱུད་ལ་མི་དགེ་བའི་ལས་ཀྱི་ཞིག་པ་ཡོད་པར་ཐལ། མི་
དགེ་བའི་ལས་ཀྱི་ཞིག་པ་རྒྱུད་ལྡན་གྱི་གང་ཟག་ཡོད་པའི་ཕྱིར་ན་མ་ཁྱབ། འདོད་མི་
ནུས་པར་ཐལ། མི་དགེ་བའི་ལས་ཀྱི་ཞིག་པ་དེ་མི་དགེ་བའི་ལས་ཀྱི་སྐད་ཅིག་གཉིས་
པ་ན་ཡོད་ཀྱི་དེ་ཕན་ཆད་ན་མེད་པའི་ཕྱིར། གཞན་ཡང་། སངས་རྒྱས་འཕགས་པའི་
རྒྱུད་ལ་མི་དགེ་བའི་ལས་ཀྱི་ཞིག་པ་མེད་པར་ཐལ། དེ་མི་དགེ་བ་རང་རྒྱུད་ལ་སྐྱེ་
མ་མྱོང་ནས་ཡུན་རིང་དུ་ལོན་པའི་གང་ཟག་ཡིན་པའི་ཕྱིར། དེར་ཐལ། དེ་བསྐལ་པ་
གྲངས་མེད་དུ་མར་ཚོགས་བསགས་མྱོང་བའི་གང་ཟག་ཡིན་པའི་ཕྱིར། དེར་ཐལ།
དེ་གྲངས་མེད་གསུམ་གྱི་ཚོགས་གཉིས་མཐར་ཕྱིན་པའི་གང་ཟག་ཡིན་པའི་ཕྱིར།
དེར་ཐལ། དགེ་བ་མཐར་ཕྱིན་ཁྱོད་ལ་ནི། །སྦྱོར་བ་ལས་བྱུང་ཅུང་ཟད་མེད། །ཅེས་
གསུངས་པའི་ཕྱིར། དེ་ལྟ་བུའི་དུས་གསུམ་གྱི་རྣམ་གཞག་དང་ལས་འབྲས་ཀྱི་འབྲེལ་
བ་དང་ཁྱད་པར་རང་མཚན་གྱིས་གྲུབ་པ་རྡུལ་ཙམ་ཡང་མེད་ཀྱང་ལས་དཀར་ནག་
གི་འབྲས་བུ་ཅུང་ཟད་ཀྱང་མ་འཆོལ་བར་འབྱུང་བ་ལ། ངེས་ཤེས་ཤུགས་དྲག་པོས་
དྲངས་ཏེ། བླང་དོར་ལ་འཇུག་པ་ནི་རྒྱལ་བ་དགྱེས་པའི་ལམ་བཟང་རྨད་དུ་བྱུང་བ་
འཇིག་རྟེན་པའི་ཡང་དག་པའི་ལྟ་བ་ཞེས་དཀར་ཆོས་ཐམས་ཅད་ཀྱི་གཞི་མ། མངོན་
མཐོ་དང་ངེས་ལེགས་ཀྱི་གོ་འཕང་སོགས་དགེ་ལེགས་ཕུན་སུམ་ཚོགས་པའི་འབྱུང་
གནས་དམ་པ་ཡིན་པའི་ཕྱིར། རྟགས་གྲུབ་སྟེ། ཐུབ་པ་བཅོམ་ལྡན་འདས་ཀྱིས་མདོ་
སྡེ་ལས། འཇིག་རྟེན་པ་ཡི་ལྟ་བ་དག །ཆེན་པོ་སུ་ལ་ཡོད་གྱུར་པ། །དེ་ནི་བསྐལ་པ་
སྟོང་དག་ཏུ། །ངན་འགྲོར་འགྲོ་བར་ཡོད་མི་འགྱུར། །ཞེས་དང་། ཤིང་རྟ་ཆེན་པོ་ཀླུའི་
ཞབས་ཀྱིས། གལ་ཏེ་མཐོ་རིས་ཐར་པའི་མངོན་བཞེད་ན། །ཡང་དག་ལྟ་བ་གོམས་པ་
ཉིད་དུ་མཛོད། །ཅེས་གསུངས་པའི་ཕྱིར།



སེམས་བསྐྱེད་དྲུག་པའི་རྣམ་བཤད།
13
13
སེམས་ཙམ་པའི་ལུགས་བྱེ་བྲག་ཏུ་དགག་པ།
གཉིས་པ་སེམས་ཙམ་པའི་ལུགས་བྱེ་བྲག་ཏུ་དགག་པ་ལ་གསུམ། ཕྱི་རོལ་
མེད་པའི་ཤེས་པ་རང་བཞིན་གྱིས་གྲུབ་པ་དགག་པ། གཞན་དབང་རང་བཞིན་གྱིས་
གྲུབ་པའི་སྒྲུབ་བྱེད་ཚད་མ་དགག་པ། སེམས་ཙམ་དུ་གསུངས་པའི་ཙམ་སྒྲས་ཕྱི་དོན་
འགོག་པ་མ་ཡིན་པར་བསྟན་པའོ། །དང་པོ་༼ཕྱི་རོལ་མེད་བའི་ཤེས་པ་རང་བཞིན་གྱིས་གྲུབ་
བ་དགག་པ།༽ལ་གཉིས། གཞན་ལུགས་བརྗོད་པ། དེ་དགག་པའོ། །
དང་པོ་༼གཞན་ལུགས་བརྗོད་པ།༽ནི། །
གཟུང་བ་མེད་པར་འཛིན་པ་མ་མཐོང་བཞིན། །
སྲིད་གསུམ་རྣམ་ཤེས་ཙམ་དུ་རབ་རྟོགས་པས། །
ཤེས་རབ་ལ་གནས་བྱང་ཆུབ་སེམས་དཔའ་དེས། ། །
རྣམ་ཤེས་ཙམ་དུ་དེ་ཉིད་རྟོགས་པར་འགྱུར། །
གཟུང་བ་མེད་པར་ཞེས་སོགས་གསུངས། སེམས་ཙམ་པ་ན་རེ། ཤེས་རབ་
ཀྱི་ཕར་ཕྱིན་ལ་གནས་པའི་བྱང་སེམས་ས་དྲུག་པ་བ་དེ་ཆོས་ཅན། ཁྱོད་ཀྱི་རྣམ་པར་
ཤེས་པའི་བདག་ཉིད་ཙམ་དུ་ཆོས་རྣམས་ཀྱི་དེ་ཁོ་ན་ཉིད་རྟོགས་པར་འགྱུར་ཏེ། ཕྱི་
རོལ་གཟུང་བ་མེད་པར། དེ་ལས་རྫས་གཞན་འཛིན་པ་མ་མཐོང་ཞིང་སྲིད་པ་གསུམ་
པོ་རྣམ་པར་ཤེས་པ་ཙམ་གྱིས་བདག་ཉིད་དུ་རབ་ཏུ་རྟོགས་པས་དེ་ཁོ་ན་ཉིད་མངོན་
སུམ་དུ་མཐོང་བའི་ཕྱིར། །
ཇི་ལྟར་རླུང་གིས་བསྐུལ་བས་རྒྱ་མཚོ་ནི། །
ཆེ་ལས་ཆུ་རླབས་འབྱུང་དེ་བཞིན་དུ། །
ཀུན་གྱི་ས་བོན་ཀུན་གཞི་ཞེས་བྱ་ལས། །
རང་གི་ནུས་པས་རྣམ་ཤེས་ཙམ་ཞིག་འབྱུང་། །



134
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཇི་ལྟར་དཔེར་ན་རླུང་གིས་བསྐུལ་བའི་རྒྱ་མཚོ་ནི་ཆེ་ལས་ཆུ་རླབས་འབྱུང་
བ་དེ་བཞིན་དུ། ཕྱི་ནང་གི་དངོས་པོ་ཀུན་གྱི་ས་བོན་ཀུན་གཞིའི་རྣམ་ཤེས་ཞེས་བྱ་བ་
རྣམ་ཤེས་སྔ་མ་འགག་བཞིན་པ་ན། རང་གི་ནུས་པ་སྟེ་བག་ཆགས་བཞག་པ་ལས་
རྣམ་ཤེས་ཕྱི་མ་ཙམ་ཞིག་འབྱུང་བའི་ཕྱིར། །
དེའི་ཕྱིར་གཞན་གྱི་དབང་གི་ངོ་བོ་གང་། །
དངོས་བོ་བཏགས་པར་ཡོད་པའི་རྒྱུར་འགྱུར་ཞིང་། །
ཕྱི་རོལ་གཟུང་བ་མེད་པར་འབྱུང་འགྱུར་ལ། །
ཡོད་དང་སྨྲོས་ཀུན་ཡུལ་མིན་རང་བཞིན་ཡོད། །
དེས་ན་གཞན་གྱི་དབང་གི་ངོ་བོ་དོན་སྣང་གི་འཁྲུལ་ཤེས་གང་ཡིན་པ་དེ་ནི་
ཆོས་ཅན། བདེན་པར་གྲུབ་སྟེ། རང་རྒྱུད་དོན་སྣང་བག་ཆགས་སྨིན་པ་ནས་བྱུང་བའི་
ཕྱིར་དང༌། རང་འབྲས་གཟུང་འཛིན་གྱི་དངོས་པོ་བཏགས་པར་ཡོད་པ་སྟེ། རྫས་ཐ་
དད་དུ་ཡོད་པར་སྣང་ཞིང་ཞེན་པའི་རྟོག་པའི་རྒྱུར་གྱུར་པའི་ཕྱིར། དེ་འདྲའི་གཞན་
དབང་ཆོས་ཅན། ཁྱད་པར་གསུམ་དང་ལྡན་ཏེ། རྒྱུའི་ཁྱད་པར་བག་ཆགས་སྨིན་པ་
ལས་བྱུང་བ། ངོ་བོའི་ཁྱད་པར་རང་བཞིན་ཡོད་པ། ཡུལ་ཅན་གྱི་ཁྱད་པར་དོན་དམ་
པར་སྒྲ་རྟོག་གི་སྤྲོས་པ་ཀུན་གྱི་ཡུལ་མ་ཡིན་པའི་རང་བཞིན་དུ་ཡོད་པ་སྟེ་གནས་
པའི་ཕྱིར། །
གཉིས་པ་༼དེ་དགག་པ།༽ལ་གཉིས། དགག་པ་རྒྱས་པར་བརྗོད་པ། དེ་ལྟར་
བཀག་པའི་མཇུག་བསྡུ་བའོ། །དང་པོ་༼དགག་བ་རྒྱས་བར་བརྗོད་པ། དེ་ལ་གསུམ། ཕྱི་རོལ་
མེད་པར་ཤེས་པ་རང་བཞིན་གྱིས་གྲུབ་པའི་དཔེ་དགག་པ། བག་ཆགས་ཀྱི་ནུས་པ་
སྨིན་པའི་ཤེས་པ་སྐྱེ་བའི་དོན་དགག་པ། དེ་དང་མི་སྡུག་པ་བསྒོམ་པ་མི་འགལ་བར་
བསྟན་པའོ། །དང་པོ་ཕྱི་རོལ་མེད་པར་ཤེས་པ་རང་བཞིན་གྱིས་གྲུབ་པའི་དབེ་དགག་པ།༽ལ་
གཉིས། རྨི་ལམ་གྱི་དཔེ་དགག་པ། སྐྲ་ཤད་མཐོང་བའི་དཔེ་དགག་པའོ། །
དང་པོ་༼རྨི་ལམ་གྱི་དཔེ་དགག་པ་༽ནི།



སེམས་བསྐྱེད་དྲུག་པའི་རྣམ་བཤད།
135
ཕྱི་རོལ་མེད་སེམས་དཔེ་ནི་གང་དུ་ཡོད། །
རྨི་ལམ་ཇི་བཞིན་ཞེ་ན་དེ་བསམ་བྱ། །
གང་ཚེ་ང་ལ་རྨི་ལམ་ན་ཡང་སེམས། །
ཡོད་མིན་དེ་ཚེ་ཁྱོད་ཀྱི་དཔེ་ཡོད་མིན། །
ཕྱི་རོལ་མེད་སེམས་ཞེས་སོགས་གསུངས། སེམས་ཙམ་པ་ཁྱོད་ཀྱི་ཕྱི་རོལ་
མེད་པའི་སེམས་རྣམ་ཤེས་རང་བཞིན་གྱིས་གྲུབ་པའི་དཔེ་གང་དུ་ཡོད་ཅེས་དྲིས་པ་
ལ༑ དཔེ་ཡང་དག་ཡོད་དེ། རྨི་ལམ་ན་གླང་ཆེན་མེད་ཀྱང་། དེ་གསལ་བར་སྣང་བའི་
ཤེས་པར་རང་བཞིན་གྱིས་ཡོད་པ་དེ་ཇི་ལྟ་བ་བཞིན་ནོ་ཞེ་ན། དེ་ཉིད་འདིར་བསམ་
པ་སྟེ་དཔྱད་པར་བྱའོ། །
གལ་ཏེ་སད་ཚེ་རྨི་ལམ་དྲན་པས་ཡིད། །
ཡོད་ན་ཕྱི་རོལ་ཡུལ་ཡང་དེ་བཞིན་འགྱུར། །
ཇི་ལྟར་ཁྱོད་ཀྱིས་ངས་མཐོང་སྙམ་དྲན་པ། །
དེ་འདྲ་ཕྱི་རོལ་ལ་ཡང་ཡོད་པ་ཡིན། །
སེམས་ཙམ་པ་ཁྱོད་ཀྱི་བཀོད་པའི་དཔེ། རྨི་ལམ་གྱི་དཔེས་ཤེས་པ་རང་
བཞིན་གྱིས་ཡོད་པ་སྒྲུབ་ནུས་པ་ཡོད་པ་མིན་པར་ཐལ། གང་གི་ཚེ་དབུ་མ་པའི་
ལུགས་ལ་སད་པར་མ་ཟད། རྨི་ལམ་ན་ཡང་གླང་ཆེན་སྣང་བའི་སེམས་རང་བཞིན་
གྱིས་ཡོད་པ་མ་ཡིན་པ་དེའི་ཚེ་སྟེ་དེའི་ཕྱིར། གལ་ཏེ་སེམས་ཙམ་པ་ན་རེ། རྨི་ལམ་
ན་གླང་ཆེན་སྣང་བའི་ཡིད་རང་བཞིན་གྱིས་ཡོད་དེ། སད་པའི་ཚེ་རྨི་ལམ་གྱི་ཡིད་
དྲན་པ་ལས་སྟེ་ཡོད་པའི་ཕྱིར་ཞེ་ན། འོ་ན་རྨི་ལམ་གྱི་ཤེས་པ་ལ་སྣང་བའི་ཕྱི་རོལ་གྱི་
ཡུལ་གླང་ཆེན་རང་བཞིན་གྱིས་ཡོད་པར་འགྱུར་བར་ཐལ། ཇི་ལྟར་སེམས་ཙམ་པ་
ཁྱོད་ཀྱིས་སད་ཚེ། ངས་གླང་ཆེན་སྣང་བའི་ཤེས་པ་དྲན་སྙམ་དུ་ཡིད་དྲན་པ་དེ་འདྲ་བ་
ཕྱི་རོལ་ཡུལ་ལ་དེ་མཐོང་སྙམ་དུ་དྲན་པ་ཡོད་པ་ཡིན་པའི་ཕྱིར། །
གལ་ཏེ་གཉིད་ན་མིག་བློ་མི་སྲིད་པས། །



136
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཡོད་མིན་ཡིད་ཀྱི་ཤེས་པ་ཁོ་ན་ཡོད། །
དེ་ཡི་རྣམ་པ་ཕྱི་རོལ་ཉིད་དུ་ཞེན། །
རྨི་ལམ་ཇི་ལྟ་དེ་བཞིན་འདིར་འདོད་ན། །
ཇི་ལྟར་ཁྱོད་ཀྱི་ཕྱི་ཡུལ་རྨི་ལམ་དུ། །
མ་སྐྱེས་དེ་བཞིན་ཡིད་ཀྱང་སྐྱེས་མ་ཡིན། །
མིག་དང་མིག་གི་ཡུལ་དང་དེས་སྐྱེས་སེམས། །
གསུམ་པོ་ཐམས་ཅད་ཀྱང་ནི་བརྫུན་པ་ཡིན། །
རྣ་སོགས་ལྷག་མ་གསུམ་བོའང་སྐྱེ་བ་མེད། །
གཞན་ཡང་གལ་ཏེ། སེམས་ཙམ་པ་ན་རེ། གཉིད་ལོག་ན་མིག་གི་དབང་
ཤེས་མི་སྲིད་པས། དེའི་ཡུལ་གླང་ཆེན་གྱི་གཟུགས་ཡོད་པ་མིན་པས། ཡིད་ཀྱི་ཤེས་
པ་ཁོ་ན་ཡོད་ལ། ཡིད་ཤེས་དེའི་རྣམ་པ་ཕྱི་རོལ་དུ་ཞེན་པ་ཡིན་པས། རྨི་ལམ་ན་ཕྱི་
རོལ་མེད་པའི་ཤེས་པ་རང་བཞིན་གྱིས་ཡོད་པ་ཇི་ལྟ་བ་དེ་བཞིན་དུ་སད་པའི་སྐབས་
འདིར་ཡང་དེ་ལྟར་འདོད་དོ་ཞེ་ན། སེམས་ཙམ་པ་ཁྱོད་ཀྱི་ལུགས་ལ་ཕྱི་རོལ་གྱི་
ཡུལ་རྨི་ལམ་དུ་མ་སྐྱེས་པ་ཇི་ལྟ་བ་དེ་བཞིན་ཡིན་ཀྱང་རང་བཞིན་གྱིས་སྐྱེས་པ་མ་
ཡིན་པར་ཐལ། རྨི་ལམ་ན་བདག་རྐྱེན་མིག་དབང་དང་དམིགས་རྐྱེན་མིག་གི་ཡུལ་
གཟུགས་དང་དེས་བསྐྱེད་པའི་སེམས་རྣམ་ཤེས་གསུམ་པོ་ཐམས་ཅད་ཀྱང་རྫུན་པ་
སྣང་གནས་མི་མཐུན་པ་ཡིན་པའི་ཕྱིར། ཤེས་བྱ་ཆོས་ཅན། རྣ་བ་སོགས་ལྷག་མའི་
ཡུལ་དབང་རྣམ་ཤེས་གསུམ་པོའང་རེ་རེ་ནས་རང་བཞིན་གྱིས་སྐྱེ་བ་མེད་དེ། རྟགས་
སྔར་བཞིན། །
རྨི་ལམ་ཇི་ལྟ་དེ་བཞིན་སད་འདིར་ཡང་། །
དངོས་རྣམས་རྫུན་ཡིན་སེམས་དེ་ཡོད་མ་ཡིན། །
སྤྱོད་ཡུལ་མེད་ཅིང་དབང་བོ་རྣམས་ཀྱང་མེད། །
གཞན་ཡང་། རྨི་ལམ་གྱི་དཔེས་ཤེས་པ་རང་བཞིན་ཡོད་པ་མི་འགྲུབ་པར་



སེམས་བསྐྱེད་དྲུག་པའི་རྣམ་བཤད།
12
མ་ཟད། རང་བཞིན་མེད་པར་འགྲུབ་སྟེ། ཤེས་བྱ་ཆོས་ཅན། སད་པའི་གནས་སྐབས་
འདིར་ཡང་། དངོས་པོ་གཞན་རྣམས་དང༌། རྣམ་ཤེས་སེམས་དེ་རང་བཞིན་གྱིས་ཡོད་
པ་མིན་པ་དང༌། སྤྱོད་ཡུལ་དམིགས་རྐྱེན་ཡུལ་རང་བཞིན་གྱིས་མེད་ཅིང་། བདག་
རྐྱེན་དབང་པོ་རྣམས་ཀྱང་རང་བཞིན་གྱིས་མེད་དེ། སྣང་གནས་མི་མཐུན་པའི་རྫུན་པ་
ཡིན་པའི་ཕྱིར། དཔེར་ན། རྨི་ལམ་གྱི་ཡུལ་དབང་རྣམ་ཤེས་གསུམ་སོགས་ཇི་ལྟ་བ་
བཞིན་ནོ། །
འདི་ན་ཇི་ལྟར་སད་བཞིན་ཇི་སྲིད་དུ། །
མ་སད་དེ་སྲིད་དེ་ལ་གསུམ་བོ་ཡོད། །
སད་པར་གྱུར་ན་གསུམ་ཆར་ཡོད་མིན་ལྟར། །
གཏི་མུག་གཉིད་སད་ལས་དེ་དེ་བཞིན་ནོ། །
གཞན་ཡུལ་ཅན་བློ་ལ་ལྟོས་ཀྱང་མི་རིགས་ཏེ། འཇིག་རྟེན་འདི་ན་ཇི་ལྟར་
གཏི་མུག་གི་གཉིད་མ་སད་ཅིང་། ཐ་མལ་པའི་གཉིད་སད་བཞིན་པའི་ཤེས་ངོར་ཡུལ་
དབང་རྣམ་ཤེས་གསུམ་པོ་ཡོད་པ་དེ་བཞིན་དུ་ཇི་སྲིད་དུ་ཐ་མལ་པའི་གཉིད་མ་སད་
དེ་སྲིད་དུ་རྨི་ལམ་གྱི་ཤེས་པ་དེ་ལ་སྟེ་དེའི་ཤེས་ངོར་ཡང་རྨི་ལམ་གྱི་ཡུལ་དབང་རྣམ་
ཤེས་གསུམ་པོ་ཡོད་པའི་ཕྱིར། ཐ་མལ་པའི་གཉིད་སད་པར་གྱུར་པའི་དུས་ན། རྨི་
ལམ་གྱི་ཡུལ་དབང་རྣམ་ཤེས་གསུམ་ཆར་ཡོད་པ་མ་ཡིན་པ་ལྟར་དེ་བཞིན་དུ། གཏི་
མུག་གི་གཉིད་སད་པ་སྟེ། དྲུང་ནས་ཕྱུང་བའི་སྟོབས་ལས་སངས་རྒྱས་ཀྱི་ཆོས་ཉིད་
མངོན་སུམ་དུ་གཟིགས་པའི་གཟིགས་ངོར་ཡུལ་དབང་རྣམ་ཤེས་གསུམ་ཆར་ཡོད་པ་
མ་ཡིན་པའི་ཕྱིར། །
གཉིས་པ་༼སྐྲ་ཤད་མཐོང་བའི་དཔེ་དགག་པ།༽སྐྲ་ཤད་སྣང་བའི་དཔེ་དགག་པ་ནི།
དབང་བོ་རབ་རིབ་བཅས་པའི་བློ་གང་གིས། །
རབ་རིབ་མཐུ་ལས་སྒྲ་རྣམས་གང་མཐོང་བ། །
དེ་བློ་ལ་ལྟོས་གཉིས་ཆར་བདེན་པ་སྟེ། །



13ཉྩ
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
དོན་གསལ་མཐོང་ལ་གཉིས་ཀའང་བརྫུན་པ་ཡིན། །
དབང་པོ་རབ་རིབ་ཅེས་སོགས་གསུངས། སེམས་ཙམ་པ་ན་རེ། ཕྱི་དོན་མེད་
ཀྱང་ཤེས་པ་རང་བཞིན་གྱིས་གྲུབ་པའི་དཔེ་ཡོད་དེ། སྐྲ་ཤད་མེད་ཀྱང་དེ་མཐོང་བའི་
བློ་རང་བཞིན་གྱིས་ཡོད་པས་སོ། །ཞེ་ན། མིག་གི་དབང་པོ་རབ་རིབ་དང་བཅས་པའི་
བློ་གང་གིས་རབ་རིབ་མཐུ་ལས་སྐྲ་ཤད་རྣམས་གང་མཐོང་བའི་གང་ཟག་དེའི་བློ་ལ་
ལྟོས་པ་སྟེ། བློའི་ངོར་སྐྲ་ཤད་དང་དེ་སྣང་བའི་བློ་གཉིས་ཆར་བདེན་པ་སྟེ་བདེན་པར་
ཡོད་ལ། རབ་རིབ་མེད་པའི་དོན་གསལ་བར་མཐོང་བ་ལ་ལྟོས་ནས་གཉིས་ཀ་རྫུན་པ་
སྟེ་སྐྱེས་པ་མ་ཡིན་པའི་ཕྱིར། །
གལ་ཏེ་ཤེས་བྱ་མེད་པར་བློ་ཡོད་ན། །
སྐུ་དེའི་ཡུལ་དང་མིག་ནི་རྗེས་འབྲེལ་བའི། །
རབ་རིབ་མེད་ལའང་སྐྲ་ཤད་བློར་འགྱུར་ན། །
དེ་ལྟ་མ་ཡིན་དེ་ཕྱིར་དེ་ཡོད་མིན། །
གལ་ཏེ་ཤེས་བྱ་སྐྲ་ཤད་མེད་པར་སྐྲ་ཤད་འཛག་སྣང་གི་བློ་རང་བཞིན་གྱིས་
ཡོད་ན། རབ་རིབ་ཅན་གྱི་སྐྲ་ཤད་དེ་མཐོང་བའི་ཚེ། དེའི་ཡུལ་དང་མིག་ནི་རྗེས་སུ་
འབྲེལ་བ་སྟེ། ཡུལ་དེར་མིག་གཏད་པའི་རབ་རིབ་མེད་པ་ལའང་སྐྲ་ཤད་འཛག་སྣང་
གི་བློ་སྐྱེ་བར་འགྱུར་བ་ན་སྟེ་འགྱུར་བར་ཐལ། སྐྲ་ཤད་མེད་པར་མཚུངས་པའི་ཕྱིར།
ཁྱབ་པར་ཐལ། དེར་སྣང་གི་ཤེས་པ་རང་བཞིན་གྱིས་གྲུབ་ན་ཡུལ་ཡོད་མེད་ལ་མི་
ལྟོས་པའི་ཕྱིར། སྐྲ་ཤད་མེད་པར་ཤེས་པ་དེ་རང་བཞིན་གྱིས་ཡོད་པ་མིན་ཏེ། དེ་ཡོད་
ན་རབ་རིབ་མེད་པ་ལའང་སྐྲ་ཤད་འཛག་སྣང་གི་བློ་སྐྱེ་དགོས་པ་ལ། དེ་ལྟར་མ་ཡིན་
པ་དེའི་ཕྱིར།
གཉིས་པ་༼བག་ཆགས་ཀྱི་ནུས་བ་སྨིན་པའི་ཤེས་བ་སྐྱེ་བའི་དོན་དགག་བ།༽བག་
ཆགས་སྨིན་པ་ལས་ཤེས་པ་སྐྱེ་བའི་དོན་དགག་པ་ལ་གསུམ། བག་ཆགས་སྨིན་མ་
སྨིན་ལས་དོན་སྣང་གི་ཤེས་པ་སྐྱེ་མི་སྐྱེ་དགག་པ། སླར་ཡང་ཕྱི་རོལ་མེད་པའི་རྣམ་



སེམས་བསྐྱེད་དྲུག་པའི་རྣམ་བཤད།
13
ཤེས་ཡོད་ཚུལ་བརྗོད་པ་དགག་པ། སེམས་ཙམ་པའི་ལུགས་བཀག་པ་ལ་ལུང་
གིས་གནོད་པ་མེད་པར་བསྟན་པའོ། །དང་པོ་༼བག་ཆགས་སྨིན་མ་སྨིན་ལས་དོན་སྣང་གི་
ཤེས་བ་སྐྱེ་མི་སྐྱེ་དགག་བ་༽ལ་གཉིས། གཞན་ལུགས་བརྗོད་པ་དང་། ལུགས་དེ་དགག་
པའོ། །།
དང་པོ་༼གཞན་ལུགས་བརྗོད་པ།༽ནི།
གང་ཕྱིར་མཐོང་བ་དག་ལ་བློ་ནུས་ནི། །
སྨིན་མེད་དེ་ཕྱིར་དེ་ལ་བློ་མི་འགྱུར། །
ཤེས་བྱ་ཡོད་དངོས་བྲལ་བས་མིན་ཞེ་ན། །
གང་ཕྱིར་མཐོང་བ་ཞེས་སོགས་གསུངས། སེམས་ཙམ་པ་ན་རེ། སྔར་
བཤད་པའི་སྐྱོན་མེད་དེ། རྒྱུ་མཚན་གང་གི་ཕྱིར་ན་སྐྲ་ཤད་མེད་པར་ཡུལ་མཐོང་བ་
དག་ལ་ནི། སྐྲ་སྣང་གི་བློའི་བག་ཆགས་ཀྱི་ནུས་པ་སྨིན་པ་མེད་པ་དེའི་ཕྱིར། རབ་
རིབ་མེད་པ་དེ་ལ་སྒྲ་སྣང་གི་ཤེས་པ་སྐྱེ་བར་མི་འགྱུར་བ་ཡིན་གྱི། ཡུལ་ཤེས་བྱ་སྐྲ་
ཤད་ཡོད་པའི་དངོས་པོ་དང་བྲལ་བས་མིན་ནོ་ཞེ་ན། །
གཉིས་པ་༼ལུགས་དེ་དགག་བ།༽དེ་འགོག་པ་ལ་གསུམ། ད་ལྟ་བ་ལ་ནུས་པ་
རང་བཞིན་གྱིས་གྲུབ་པ་དགག་པ། མ་འོངས་པ་ལ་ནུས་པ་རང་བཞིན་གྱིས་གྲུབ་པ་
དགག་པ། འདས་པ་ལ་ནུས་པ་རང་བཞིན་གྱིས་ཡོད་པ་དགག་པའོ། །
དང་པོ་༼ད་ལྟ་བ་ལ་ནུས་པ་རང་བཞིན་གྱིས་གྲུབ་པ་དགག་བ།༽ནི། །
ནུས་དེ་མེད་པས་འདི་ནི་འགྲུབ་མ་ཡིན། །
སྐྱེས་ལ་ནུས་པ་སྲིད་པ་ཡོད་མ་ཡིན། །
མ་སྐྱེས་ངོ་བོ་ལ་ཡང་ནུས་ཡོད་མིན། །
ནུས་དེ་མེད་པས་ཞེས་སོགས་གསུངས། ནུས་པ་སྨིན་མ་སྨིན་ལས་སྒྲ་སྣང་
གི་རྣམ་ཤེས་རང་བཞིན་གྱིས་གྲུབ་པ་སྐྱེ་མི་སྐྱེའི་ཁྱད་པར་འདི་འགྲུབ་པ་མིན་པར་
ཐལ༑ ནུས་པ་དེ་མེད་པས་ཏེ་ནུས་པ་རང་བཞིན་གྱིས་མེད་པའི་ཕྱིར། ཤེས་བྱ་ཆོས་



140 ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ཅན༑ ནུས་པ་རང་དུས་ན་སྐྱེས་པའི་རྣམ་ཤེས་ད་ལྟ་བ་ལ་ནུས་པ་ཕན་འདོགས་བྱེད་
སྲིད་པ་ཡོད་པ་མ་ཡིན་པར་ཐལ། རྒྱུ་འབྲས་དུས་མཉམ་དུ་མི་འབྱུང་བའི་ཕྱིར། ཤེས་
བྱ་ཆོས་ཅན། ནུས་པ་རང་དུས་ན་མ་སྐྱེས་པའི་རྣམ་ཤེས་མ་འོངས་པ་ལ་ཡང་ནུས་
པ་རང་བཞིན་གྱིས་ཡོད་པ་མིན་པར་ཐལ། རྣམ་ཤེས་མ་འོངས་པ་ནུས་པ་རང་དུས་
ན་མེད་པའི་ཕྱིར།
གཉིས་པ་༼མ་འོངས་པ་ལ་ནུས་བ་རང་བཞིན་གྱིས་གྲུབ་བ་དགག་པ་༽ནི།
ཁྱད་པར་མེད་པར་ཁྱད་པར་ཅན་ཡོད་མིན། །
མོ་གཤམ་བུ་ལའང་དེ་ནི་ཡོད་པར་ཐལ། །
གལ་ཏེ་འབྱུང་བར་འགྱུར་བའི་བསྙད་འདོད་ན། །
ནུས་པ་མེད་པར་འདི་ཡི་འབྱུང་འགྱུར་མེད། །
ཕན་ཚུན་དོན་ལ་བརྟེན་པའི་འགྲུབ་པ་ནི། །
གྲུབ་མིན་ཉིད་ཅེས་དམ་བ་རྣམས་ཀྱིས་གསུངས། ། །
ཁྱད་པར་མེད་པར་ཞེས་སོགས་གསུངས། སྔ་མ་ལ་ཁྱབ་པ་ཡོད་པར་ཐལ།
ཁྱད་པར་གྱི་རྣམ་ཤེས་མེད་པར་དེས་ཁྱད་པར་དུ་བྱས་པ་ཅན་གྱི་ནུས་པ་ཡོད་པ་
མ་ཡིན་པའི་ཕྱིར། མ་གྲུབ་ན། མོ་གཤམ་གྱི་བུ་ལའང་ནུས་པ་དེ་ནི་ཡོད་པར་ཐལ།
འདོད་པའི་ཕྱིར། གལ་ཏེ་འབྱུང་བར་འགྱུར་བའི་རྣམ་ཤེས་ལ་བསམས་ནས་བསྙད་
པ་དེ་བཤད་འདོད་དོ་ཞེ་ན། འོ་ན་ནུས་པ་འདི་ཡི་སྟེ། འདི་ལ་བརྟེན་ནས་འབྱུང་བར་
འགྱུར་བའི་རྣམ་ཤེས་རང་བཞིན་གྱིས་མེད་པར་ཐལ། ནུས་པ་རང་བཞིན་གྱིས་མེད་
པའི་ཕྱིར། དེ་གཉིས་དུས་མི་མཉམ་ཡང་ལྟོས་གྲུབ་ཏུ་འཇོག་གོ་ཞེ་ན། དེ་ཆོས་ཅན།
རང་བཞིན་གྱིས་གྲུབ་པ་ཉིད་མིན་པར་ཐལ། རྒྱུ་འབྲས་ཕན་ཚུན་གཅིག་གཅིག་གི་
དོན་ལ་བརྟེན་ནས་གྲུབ་པའི་ཕྱིར། ཁྱབ་པར་ཐལ། དེ་ལྟར་ཁྱབ་པར་དམ་པ་མཁྱེན་
རབ་མངའ་བ་རྣམས་ཀྱིས་གསུངས་པའི་ཕྱིར། །
གསུམ་པ་༼འདས་པ་ལ་ནུས་བ་རང་བཞིན་གྱིས་ཡོད་བ་དགག་པ་༽ནི།



སེམས་བསྐྱེད་དྲུག་པའི་རྣམ་བཤད།
141
གལ་ཏེ་འགགས་པའི་ནུས་སྨིན་ལས་འགྱུར་ན། །
གཞན་གྱི་ནུས་བ་ལས་གཞན་འབྱུང་བར་འགྱུར། །
རྒྱུན་ཅན་རྣམས་དེར་ཕན་ཚུན་ཐ་དད་ཡོད། །
དེ་ཕྱིར་ཐམས་ཅད་ཀུན་ལས་འབྱུང་བར་འགྱུར། །
གལ་ཏེ་འགག་པ་ཞེས་སོགས་གསུངས། གལ་ཏེ་སེམས་ཙམ་པ་ན་རེ། ནུས་
པ་རང་དུས་ན་འགག་པའི་རྣམ་ཤེས་སྔ་མས་བསྐྱེད་པའི་ནུས་པ་སྨིན་པ་ལས་འབྱུང་
འགྱུར་གྱི་རྣམ་ཤེས་སྐྱེ་བའི་ཕྱིར་ཞེ་ན། འོ་ན་རང་བཞིན་གྱིས་གྲུབ་པའི་རྣམ་ཤེས་
སྔ་མ་གཞན་གྱིས་བཞག་པའི་ནུས་པ་ལས། རང་བཞིན་གྱིས་གྲུབ་པའི་རྣམ་ཤེས་
ཕྱི་མ་གཞན་འབྱུང་བར་འགྱུར་བར་ཐལ། རྒྱུན་ཅན་སྐད་ཅིག་མ་རྣམས་རིམ་ཅན་དུ་
འབྱུང་བ་དེར་རང་བཞིན་གྱིས་ཕན་ཚུན་ཐ་དད་དུ་ཡོད་པའི་ཕྱིར། འདོད་ན། འབྲས་
བུ་ཐམས་ཅད་རང་རང་གི་རྒྱུ་ཡིན་མིན་ཀུན་ལས་འབྱུང་བར་འགྱུར་བར་ཐལ། འདོད་
པའི་ཕྱིར།
གལ་ཏེ་དེར་ནི་རྒྱུན་ཅན་ཐ་དད་ཀྱི། ། །
དེ་དག་ལ་རྒྱུན་ཐ་དད་མེད་དེའི་ཕྱིར། །
ཉེས་མེད་ཅེ་ན་འདི་ནི་བསྒྲུབ་བྱ་ཞིག །
ཐ་མི་དད་རྒྱུན་སྐབས་མི་རིགས་ཕྱིར་རོ། །
བྱམས་པ་ཉེར་སྦས་ལ་བརྟེན་ཆོས་རྣམས་ནི། །
གཞན་ཉིད་ཕྱིར་ན་རྒྱུད་གཅིག་གཏོགས་མིན་ཏེ། །
གང་དག་རང་མཚན་ཉིད་ཀྱིས་སོ་སོ་བ། །
དེ་དག་རྒྱུད་གཅིག་གཏོགས་པ་རིགས་མ་ཡིན། ། །
གལ་ཏེ་སྐྱོན་དེར་ཐལ་བའི་ཉེས་པ་མེད་དེ། སྐད་ཅིག་མ་སྔ་ཕྱི་རིམ་ཅན་དུ་
འབྱུང་བ་དེར་ནི་རྒྱུན་ཅན་སྐད་ཅིག་སྔ་ཕྱི་རང་བཞིན་གྱི་ཐ་དད་མོད་ཀྱི། སྐད་ཅིག་
མ་དེ་དག་ལ་རྒྱུན་སྟེ་རྒྱུད་ཐ་དད་པ་མེད་པ་དེའི་ཕྱིར་ཞེ་ན། རང་བཞིན་གྱིས་ཐ་དད་



142
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པ་ལ་རྒྱུད་གཅིག་པ་འདི་ཡི་བསྒྲུབ་བྱ་ཞིག་སྟེ། མ་གྲུབ་པར་ཐལ། སྐད་ཅིག་སྔ་ཕྱི་
རང་བཞིན་གྱི་ཐ་དད་པ་ལ་ཐ་མི་དད་པའི་རྒྱུན་འཇོག་པའི་གོ་སྐབས་མི་རིགས་པའི་
ཕྱིར་རོ། །སྔ་ཕྱི་གང་དག་རང་གི་མཚན་ཉིད་ཀྱིས་སོ་སོ་བ་ལ། དེ་དག་རྒྱུད་གཅིག་ཏུ་
གཏོགས་པར་རིགས་པ་མ་ཡིན་པའི་ཕྱིར། དཔེར་ན། བྱམས་པ་ཉེར་སྦས་ལ་བརྟེན་
པ་སྟེ། དེ་འདྲ་བའི་ཆོས་རྣམས་ནི་འབྲེལ་མེད་དོན་གཞན་ཉིད་ཡིན་པའི་ཕྱིར་ན་དེ་
དག་རྒྱུད་གཅིག་ཏུ་གཏོགས་པ་མིན་པ་བཞིན་ནོ། ། །
གཉིས་པ་༼སླར་ཡང་ཕྱི་རོལ་མེད་བའི་རྣམ་ཤེས་ཡོད་ཚུལ་བརྗོད་པ་དགག་བ།༽སླར་
ཡང་ཕྱི་རོལ་མེད་པར་རྣམ་ཤེས་ཡོད་ཚུལ་བརྗོད་པ་དགག་པ་ལ་གཉིས། གཞན་
ལུགས་བརྗོད་པ་དང་། དེ་དག་དགག་པའོ། །
དང་པོ་༼གཞན་ལུགས་བརྗོད་པ།༽ནི། །
མིག་བློ་སྐྱེ་བར་རང་ནུས་གང་ཞིག་ལས། །
དེ་མ་ཐག་ཏུ་ཀུན་ནས་སྐྱེ་འགྱུར་ཞིང་། །
རང་གི་རྣམ་ཤེས་རྟེན་གྱི་ནུས་དེ་ལ། །
དབང་བོ་གཟུགས་ཅན་མིག་ཅེས་བྱ་བར་རྟོགས། །
མིག་བློ་སྐྱེ་ཞེས་སོགས་གསུངས། སེམས་ཙམ་པ་ན་རེ། མིག་གི་བློ་རྣམ་
ཤེས་སྐྱེ་བ་རང་གི་ནུས་པ་བག་ཆགས་གང་ཞིག་ཀུན་གཞི་ལ་བཞག་པ་སྨིན་པ་
ལས༑ དེ་མ་ཐག་ཏུ་རྣམ་ཤེས་ཀུན་ནས་སྐྱེ་བར་འགྱུར་ཞིང་། མིག་རང་གི་རྣམ་ཤེས་
སྐྱེ་བའི་རྟེན་གྱི་ནུས་པ་ལས། རྣམ་ཤེས་དེའི་རྟེན་དུ་གྱུར་པའི་ཀུན་གཞི་ལ་མིག་
དབང་གཟུགས་ཅན་པར་སྣང་བ་དེ་ལ་འཇིག་རྟེན་གཏི་མུག་ཅན་རྣམས་ཕྱི་དོན་དུ་
འགྱུར་བའི་དབང་པོ་གཟུགས་ཅན་མིག་གོ །ཞེས་བྱ་བར་རྟོག་ཅིང་ཐ་སྙད་བྱེད་དེ་ཕྱི་
རོལ་དོན་དུ་གྱུར་པའི་མིག་ནི་མེད་དོ། །
འདི་ན་དབང་བོ་ལས་བྱུང་རྣམ་པར་རིག །
ཕྱི་གཟུང་མེད་པར་རང་གི་ས་བོན་ལས། །



སེམས་བསྐྱེད་དྲུག་པའི་རྣམ་བཤད།
143
སྔོ་སོགས་སྣང་ཉིད་འབྱུང་བ་མ་རྟོགས་ནས། །
སྐྱེ་བོས་ཕྱི་རོལ་གཟུང་བར་སེམས་ཁས་ལེན། །
རྨི་ལམ་ན་ནི་གཟུགས་དོན་གཞན་མེད་པར། །
རང་ནུས་སྨིན་པས་དེ་ཡི་རྣམ་ཅན་སེམས། །
འབྱུང་བ་ཇི་ལྟ་དེ་བཞིན་སད་ལའང་འདིར། །
ཕྱི་རོལ་མེད་པར་ཡིད་ནི་ཡོད་ཅེ་ན། །
ཕྱི་དོན་མེད་ཀྱང་རྣམ་ཤེས་ཀྱི་དམིགས་རྐྱེན་ཡོད་དེ། འཇིག་རྟེན་འདི་ན་
དབང་པོ་ལྔ་ལས་བྱུང་བའི་རྣམ་པར་རིག་པ། ཕྱི་རོལ་གྱི་དོན་གཟུང་བ་མེད་པར།
རྣམ་ཤེས་རང་གི་ས་བོན་སྨིན་པ་ལས། སྔོན་པོ་སོགས་སུ་སྣང་བ་ཉིད་འབྱུང་བ་མ་
རྟོགས་པར། སྐྱེ་བོ་རང་ག་བས་སེམས་ཕྱི་རོལ་གྱི་གཟུང་བས་ཁས་ལེན་པ་སྟེ་ཞེན་
པར་བྱེད་དོ། །འདི་ནི་དམིགས་པ་དངོས་དང་། རྐྱེན་བཏགས་པའོ། །རྨི་ལམ་ན་
ནི༑ གཟུགས་དོན་གཞན་དུ་འགྱུར་བ་མེད་པར། རང་གི་ནུས་པའི་བག་ཆགས་སྨིན་
པ་ལས། རྡོ་སོགས་དེའི་རྣམ་པ་ཅན་གྱི་སེམས་འབྱུང་བའི་དཔེ་ཇི་ལྟ་བ་དེ་བཞིན་
དུ༑ སད་པ་ལའང་དོན་གྱི་སྐབས་འདིར་ཕྱི་རོལ་གྱི་དོན་མེད་པར་ཡིད་ནི་རང་བཞིན་
གྱིས་ཡོད་དོ་ཞེ་ན། ཞེས་པའོ། །
གཉིས་པ་༼དེ་དག་དགག་པ་༽དེ་འགོག་པ་ནི། །
ཇི་ལྟར་མིག་མེད་པར་ནི་རྨི་ལམ་དུ། །
སྔོ་སོགས་སྣང་བའི་ཡིད་སེམས་འབྱུང་དེ་ལྟར། །
མིག་དབང་མེད་པར་རང་གི་ས་བོན་ནི། །
སྨིན་ལས་ལོང་བ་ལ་འདིར་ཅིས་མི་སྐྱེ། །
ཇི་ལྟར་མིག་མེད་ཅེས་སོགས་གསུངས། ཤེས་བྱ་ཆོས་ཅན། ཇི་ལྟར་མིག་
དབང་མེད་པར་ནི། རྨི་ལམ་དུ་སྔོ་སོགས་སྣང་བའི་ཡིད་ཀྱི་སེམས་རང་བཞིན་གྲུབ་
པ་འབྱུང་བ་ད་ལྟར་སད་པའི་སྐབས་འདིར་ལོང་བ་ལ་མིག་དབང་མེད་པར་རྣམ་ཤེས་



144
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
རང་གི་ས་བོན་བག་ཆགས་སྨིན་པ་ལས་ཅིས་མི་སྐྱེ་སྟེ་སྐྱེ་བར་ཐལ། སད་རྨི་གཉིས་
ཀར་ལོང་བ་ལ་མིག་མེད་ཅིང་བག་ཆགས་ཡོད་པར་མཚུངས་པའི་ཕྱིར།
གལ་ཏེ་ཁྱོད་ལྟར་རྨི་ལམ་དྲུག་པ་ཡི། །
ནུས་པ་སྨིན་ཡོད་སད་པར་མེད་གྱུར་ན། །
དྲུག་པའི་ནུས་སྨིན་ཇི་ལྟར་འདིར་མེད་པ། །
དེ་ལྟར་རྨི་ཚེ་མེད་ཅེས་ཅིས་མི་རིགས། །
གལ་ཏེ་སེམས་ཙམ་པ་ཁྱོད་ལྟར་ན་རྨི་ལམ་ན། དྲུག་པ་ཡིད་ཀྱི་རྣམ་པར་
ཤེས་པ་ཡི་ནུས་པ་སྨིན་པ་ཡོད་ལ། སད་པར་གྱུར་ཚེ་དེ་མེད་པར་གྱུར་པས་མི་
མཚུངས་སོ་ཞེ་ན། སྔོ་སོགས་གསལ་སྣང་གི་དྲུག་པ་ཡིད་ཀྱི་རྣམ་ཤེས་ཀྱི་ནུས་པ་
སྨིན་པ་སད་པའི་སྐབས་འདིར་མེད་པ་ཇི་འདྲ་བ་དེ་ལྟར་རྨི་ལམ་གྱི་ཚེ་མེད་ཅེས་
ཅིས་མི་རིགས་ཏེ་རིགས་པར་ཐལ། རྨི་ལམ་ན་དེ་འདྲའི་ནུས་པ་སྨིན་པའི་སྒྲུབ་བྱེད་
ཡང་དག་མེད་པའི་ཕྱིར། །
ཇི་ལྟར་མིག་མེད་འདི་ཡི་རྒྱུ་མིན་ལྟར། །
རྨི་ལམ་དུ་ཡང་གཉིད་ནི་རྒྱུ་མ་ཡིན། །
དེ་ཕྱིར་རྨི་ལམ་དུ་ཡང་དེ་དངོས་མིག །
བརྫུན་པའི་ཡུལ་ཅན་རྟོགས་པའི་རྒྱུར་ཁས་བླང་། །
སེམས་ཙམ་ན་རེ། དེ་ཡོད་པར་ཐལ། རྨི་ལམ་ན་དེ་འདྲའི་བག་ཆགས་སད་
བྱེད་ཀྱི་རྒྱུ་གཉིད་ཡོད་པའི་ཕྱིར་ཟེར་ན། ཤེས་བྱ་ཆོས་ཅན། མིག་མེད་པ་དེ་སད་
པའི་ལོང་བ་འདི་ཡི་སྔོན་སྣང་གི་བག་ཆགས་སྨིན་པའི་རྒྱུ་མིན་པ་ཇི་ལྟ་བ་དེ་ལྟར།
རྨི་ལམ་དུ་ཡང་། གཉིད་ནི་སྔོར་སྣང་བག་ཆགས་སྨིན་པའི་རྒྱུ་མིན་པའི་ཕྱིར། དེ་རྒྱུ་
ལ་མི་ལྟོས་པའི་ཕྱིར། དེར་ཐལ། རང་བཞིན་གྱིས་གྲུབ་པའི་ཕྱིར། དོན་བསྡུ་ན། རྨི་
ལམ་དུ་ཡང་སད་པ་དེ་ལྟ་བུའི་ཡུལ་གྱི་དངོས་པོ་རྫུན་པའི་གཟུགས་སོགས་དང་།
རྫུན་པའི་ཡུལ་ཅན་རྨི་ལམ་གྱི་མིག་ཤེས་ཡུལ་རྟོགས་པའི་རྒྱུར་ཁས་བླང་བར་བྱ་སྟེ་



སེམས་བསྐྱེད་དྲུག་པའི་རྣམ་བཤད།
145
བདེན་གྲུབ་ཁེགས་ཤིང༌། བག་ཆགས་རྫུན་པས་རྣམ་ཤེས་རྫུན་པ་སྐྱེ་བར་ཁས་ལེན་
དགོས་པ་དེའི་ཕྱིར། །
འདི་ཡིས་ལན་ནི་གང་དང་གང་བཏབ་པ། །
དེ་དང་དེར་ནི་དམ་བཅའ་མཚུངས་མཐོང་བས། །
རྩོད་འདི་སེལ་བྱེད་་་་་་་་་་་་་་་་་་་་།
ཤེས་བྱ་ཆོས་ཅན། སེམས་ཙམ་པས་རྩོད་པ་འདི་དབུ་མ་པས་སེལ་བར་
བྱེད་ནུས་པར་ཐལ། རང་བཞིན་གྱིས་གྲུབ་པ་བཀག་པ་ལ་སེམས་ཙམ་པ་འདི་ཡིས་
ལན་ནི་གང་དང་གང་བཏབ་པ་དེ་དང་དེ་ནི་དམ་བཅའ་དང་མཚུངས་པ་སྟེ། སྒྲུབ་བྱེད་
བསྒྲུབ་བྱ་མཚུངས་པར་དཔེ་དོན་མ་གྲུབ་པར་མཐོང་བས་ཏེ་མཐོང་བའི་ཕྱིར། །
གསུམ་པ་༼སེམས་ཙམ་བའི་ལུགས་བཀག་བ་ལ་ལུང་གིས་གནོད་བ་མེད་བར་བསྟན་པ།༽
སེམས་ཙམ་གྱི་ལུགས་བཀག་པ་ལ་ལུང་གིས་གནོད་པ་མེད་པར་བསྟན་པ་ནི།
་༌༌་་་་་་་་་སངས་རྒྱས་རྣམས་ཀྱིས་ནི། །
འགར་ཡང་དངོས་པོ་ཡོད་ཅེས་མ་བསྟན་ཏོ། །
རིགས་པས་མི་གནོད་པར་མ་ཟད། ལུང་གིས་ཀྱང་མི་གནོད་དེ། སངས་
རྒྱས་རྣམས་ཀྱི་རང་ལུགས་ལ་དངོས་པོ་རང་མཚན་ཡོད་ཅེས་མ་བསྟན་པའི་ཕྱིར།
གསུམ་པ་༼དེ་དང་མི་སྡུག་བ་བསྒོམ་པ་མི་འགལ་བར་བསྟན་པ།༽དེ་བཀག་པ་དང་མི་
སྡུག་པ་བསྒོམ་པ་གཉིས་མི་འགལ་བར་བསྟན་པ་ནི། །
རྣལ་འབྱོར་པ་ཡིས་བླ་མའི་མན་ངག་ལས། །
ཀེང་རུས་ཀྱིས་གང་ས་གཞི་མཐོང་བ་གང་། །
དེར་ཡང་གསུམ་ཆར་སྐྱེ་བ་མེད་པར་མཐོང་། །
ལོག་པ་ཡིད་ལ་བྱེད་པར་བསྟན་ཕྱིར་རོ། །
རྣལ་འབྱོར་པ་ཡི་ཞེས་སོགས་གསུངས། ཤེས་བྱ་ཆོས་ཅན། དེ་གཉིས་མི་



146
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
འགལ་སྟེ། མི་སྡུག་པ་སྒོམ་པའི་རྣལ་འབྱོར་པ་ཡི་བླ་མའི་མན་ངག་ལས། ཀེང་རུས་
ཀྱིས་གང་བའི་ས་གཞི་མཐོང་བ་གང་ཡིན་པ་དེར་ཡང་ཡུལ་དབང་རྣམ་ཤེས་གསུམ་
ཆར་རང་བཞིན་གྱིས་སྐྱེ་བ་མེད་པར་མཐོང་བའི་ཕྱིར། ཏིང་འཛིན་དེ་ཡང་ལོག་པ་སྟེ།
སྟོང་ཉིད་མ་ཡིན་པ་ཡིད་ལ་བྱེད་པར་མདོ་ལས་བསྟན་པའི་ཕྱིར་རོ། །
ཁྱོད་ཀྱི་དབང་བློའི་ཡུལ་རྣམས་ཇི་ལྟ་བར། །
དེ་ལྟར་མི་སྡུག་ཡིད་ཀྱི་ཡང་འགྱུར་ན། །
དེ་བཞིན་ཡུལ་དེར་བློ་གཏད་ཅིག་ཤོས་ཀྱིས། །
རྟོགས་འགྱུར་དེ་ནི་བརྫུན་པར་ཡང་མི་འགྱུར། །
རབ་རིབ་དང་ལྡན་དབང་པོ་ཅན་མཚུངས་པར། །
ཆུ་འབབ་ཀླུང་ལ་ཡི་དྭགས་རྣག་བློ་ཡང་། །
སེམས་ཙམ་པ་ཁྱོད་ཀྱི་ལུགས་ལ་ཟློས་གར་གྱི་ལྟད་མོ་བལྟ་བའི་དབང་པོའི་
བློའི་ཡུལ་རྣམས་གཅིག་གིས་མཐོང་བ་གཞན་གྱིས་ཇི་ལྟ་བ་དེ་ལྟར། མི་སྡུག་པ་སྒོམ་
པའི་ཡིད་ཅན་གྱིས་གཞི་ཀེང་རུས་ཀྱིས་ཁྱབ་པར་མཐོང་བར་འགྱུར་ན། དེ་བཞིན་
དུ་ཡུལ་དེར་བློ་གཏད་པ་ན་ཅིག་ཤོས་རྣལ་འབྱོར་པ་མ་ཡིན་པས་ཀྱང་རྟོགས་པར་
འགྱུར་བ་སྟེ་མཐོང་བར་འགྱུར་བར་ཐལ། ཏིང་འཛིན་དེ་རང་བཞིན་གྱིས་གྲུབ་པའི་
ཕྱིར། ཏིང་འཛིན་དེ་ནི་རྫུན་པར་ཡང་མི་འགྱུར་བར་ཐལ། རང་བཞིན་གྱིས་གྲུབ་པའི་
ཕྱིར། དེ་བཞིན་དུ་རབ་རིབ་དང་ལྡན་པའི་དབང་པོ་ཅན་དང་མཚུངས་པ་སྟེ། རིགས་
པ་དེ་དང་མཚུངས་པར། ཆུ་འབབ་པའི་སྟེང་དུ་ལས་ལྡན་གྱི་ཡི་དྭགས་ཀྱིས་རྣག་གི་
བློ་སྐྱེ་བ་ཡང་། དེ་དང་དེ་བཞིན་ཡིན་པའི་ཕྱིར། །
གཉིས་པ་༼དི་ལྟར་བཀག་པའི་མཇུག་བསྡུ་བ།༽དེ་བཀག་པའི་མཇུག་བསྡུ་བ་ནི།
མདོར་ན་ཇི་ལྟར་ཤེས་བྱ་མེད་དེ་བཞིན། །
བློ་ཡང་མེད་ཅེས་དོན་འདི་ཤེས་པར་གྱིས། །
མདོར་ན་ཇི་ལྟར་ཞེས་སོགས་གསུངས། རིགས་པ་རྣམས་མདོར་བསྡུས་



སེམས་བསྐྱེད་དྲུག་པའི་རྣམ་བཤད།
14，
ན༑ ཇི་ལྟར་ཡིན་ཞེ་ན། ཤེས་བྱ་ཕྱི་དོན་རང་བཞིན་གྱིས་མེད་པ་ཇི་ལྟ་བ་དེ་བཞིན་དུ།
ཡུལ་ཅན་བློ་ཡང་རང་བཞིན་གྱིས་མེད་ཅེས་དོན་འདི་ཤེས་པར་གྱིས་ཤིག་སྟེ། བྱ་
རིགས་པར་ཐལ། དེ་གཉིས་ལྟོས་གྲུབ་ཡིན་པའི་ཕྱིར།
དབུ་མ་ཆུ་འབབ་ཀྱི་དོགས་དཔྱོད།
འདི་དག་གི་སྐབས་སྤྱིའི་དོན་དང་མཐའ་དཔྱད་པ་གཉིས། དང་པོ་༼སྤྱིའི་དོན།༽
ནི༑ ཆུ་ཀླུང་རྣག་ཁྲག་ཏུ་སྣང་བའི་ཡི་དྭགས་ཀྱི་མིག་ཤེས་ཆོས་ཅན། ཤེས་པ་རང་
བཞིན་གྱིས་གྲུབ་པའི་མཐུན་དཔེ་ཡང་དག་མ་ཡིན་ཏེ། རབ་རིབ་ཅན་གྱི་ཤེས་པ་དང་
རང་བཞིན་མེད་མཚུངས་ཡིན་པའི་ཕྱིར། ལས་སྟོབས་ལྡན་བསགས་པའི་ལྷ་མི་ཡི་
དྭགས་གསུམ་གྱིས་བརླན་ཞིང་གཤེར་བ་ཕོར་པ་གང་ལ་ཐུན་མོང་དུ་བལྟས་པའི་ཚེ།
བདུད་རྩི་དང༌། ཆུ་དྭངས་ཤིང་བསིལ་བ་དང༌། རྣག་ཁྲག་གསུམ་ག་ཚད་མས་གྲུབ་པ་
ཡོད་པའི་ཕྱིར། །
གཉིས་པ་༼མཐའ་དཔྱད་པ།༽ལ་ཁོ་ན་རེ། རབ་རིབ་ཅན་ལ་སྐྲ་ཤད་སྣང་བའི་ཚེ་
ན་སྐྲ་ཤད་ཡོད་པར་ཐལ། ཡི་དྭགས་ཀྱི་མིག་ཤེས་ལ་ཆུ་ཀླུང་རྣག་ཁྲག་ཏུ་སྣང་བའི་
ཚེ་ན། རྣག་ཁྲག་ཚད་མས་གྲུབ་པའི་ཕྱིར། ཁྱབ་སྟེ། དེ་གཉིས་ཡོད་མེད་མཚུངས་
པའི་ཕྱིར། དེར་ཐལ། རབ་རིབ་དང་ལྡན་དབང་པོ་ཅན་མཚུངས་པ་ཞེས་བཤད་པའི་
ཕྱིར་ཟེར་ན་རྩ་བར་མ་ཁྱབ་པར་ཐལ། དེ་གཉིས་རང་བཞིན་མེད་མཚུངས་ཡིན་པ་
ལུང་དེའི་དོན་ཡིན་པའི་ཕྱིར། འོ་ན། ཕུང་པོའི་སྟེང་དུ་གང་ཟག་དང་ཐག་ཁྲའི་སྟེང་
དུ་སྦྲུལ་ཡོད་མེད་མཚུངས་པར་ཐལ། དེ་གཉིས་རྟོག་པས་བཏགས་ཙམ་དུ་མཚུངས་
པར་བཤད་པའི་ཕྱིར། ཁྱབ་པ་ཁས། གཞན་ཡང་། གཟུགས་ཅན་གྱི་དངོས་པོ་རྣམས་
ཀྱིས་རང་གི་གོ་སར་གཟུགས་ཅན་གྱི་དངོས་པོ་གཞན་འབྱུང་བའི་གོ་མི་ཁེགས་པར་
ཐལ༑ བརླན་ཞིང་གཤེར་བ་ཕོར་པ་གང་ལ་དེ་གསུམ་གྱིས་ཐུན་མོང་དུ་བལྟས་པའི་



14,
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
ཚེ༑ དེའི་སྟེང་དུ་དེ་གསུམ་ཀ་ཚད་གྲུབ་ཏུ་ཡོད་པའི་ཕྱིར་ན་མ་ཁྱབ། གཞན་ཡང་། མུ་
སྟེགས་རྫོགས་བྱེད་དང་འཕགས་པ་ཀུན་དགའ་བོ་གཉིས་ཀྱིས་སྟོན་པ་ཤཱཀྱ་ཐུབ་པའི་
སྐུ་གཟུགས་ལ་ཐུན་མོང་དུ་བལྟས་པའི་ཚེ། སྟོན་པ་སངས་རྒྱས་ཀྱི་སྐུ་གཟུགས་ལ་
མཛེས་པ་དང་མི་མཛེས་པའི་ཆ་གཉིས་ཡོད་པར་ཐལ། དེ་གསུམ་གྱིས་ཐུན་མོང་དུ་
བལྟ་བྱ་དེ་ལ་བལྟས་པའི་ཚེ། ཆུ་དང་བདུད་རྩི་དང་རྣག་ཁྲག་གསུམ་དངོས་གནས་ལ་
ཡོད་པའི་ཕྱིར་ན་མ་ཁྱབ། རྫོགས་བྱེད་དང་ཀུན་དགའ་བོ་གཉིས་ཀྱིས་དེ་ལྟར་བལྟས་
པའི་ཚེ་ན། མཛེས་མི་མཛེས་ཀྱི་ཆ་གཉིས་མེད་པར་ཐལ། སྟོན་པའི་སྐུ་གཟུགས་ཀྱི་
མཚན་དཔེ་སོགས་འཛིན་པའི་མིག་ཤེས་ལ་དེ་དག་མི་མཛེས་པར་སྣང་བའི་ཕྱིར།
རྗེས་དྲན་གྱི་མདོ་ལས། མཐོང་ན་མི་མཐུན་པ་མེད་པ། ཞེས་གསུངས་པ་སྒྲ་ཇི་བཞིན་
པ་ཡིན་པའི་ཕྱིར། གཞན་ཡང་། ཡི་དྭགས་ཀྱི་མིག་ཤེས་ལ་ཆུ་ཀླུང་མཐོང་བའི་ཚེ་ན།
དེ་སྐམ་པ་ལ་ཚད་མར་སོང་བར་ཐལ། དེའི་མིག་ཤེས་དེ་ཚད་མར་སོང་བའི་ཡུལ་
ཞིག་ཡོད་པའི་ཕྱིར་ན་མ་ཁྱབ། དེར་ཐལ། དེའི་ཚེ་མིག་ཤེས་ཆུ་ཀླུང་དེའི་འོག་གྲམ་
པ་དང་གསེག་མ་སོགས་ལ་ཚད་མར་སོང་བའི་ཕྱིར། གཞན་ཡང་། ཡི་དྭགས་ལ་
ལྗོན་ཤིང་འབྲས་བུ་ཅན་འབྲས་བུ་མེད་པར་སྣང་བའི་ཚེ། མིག་ཤེས་དེ་ལྗོན་ཤིང་གི་
འབྲས་བུ་ལ་ཚད་མར་སོང་བ་ཐལ། དེ་གང་ལ་ཚད་མར་སོང་བའི་ཡུལ་ཞིག་ཡོད་
པའི་ཕྱིར་ན་མ་ཁྱབ། དེར་ཐལ། དེའི་ཚེ་ལྗོན་ཤིང་གི་ཡལ་ག་དང་ལོ་མ་རྣམས་ལ་
ཚད་མར་སོང་བའི་ཕྱིར། གཞན་ཡང༌། ཡི་དྭགས་ལ་ཆུ་བོ་གངྒཱ་མེ་མ་མུར་དུ་སྣང་
བའི་ཚེ། དེའི་གོ་སར་མེ་མུར་ཡོད་པར་ཐལ། སྔར་གྱི་དམ་བཅའ་དེ་འཐད་པའི་ཕྱིར།
འདོད་ན། མེ་དང་ཆུ་མི་འགལ་བར་ཐལ། འདོད་པའི་ཕྱིར་ན་མ་ཁྱབ། །
གཞན་ཡང་། ཚ་རེག་དང་གྲང་རེག་མི་འགལ་བར་ཐལ། མེའི་རེག་བྱ་དང་
གྲང་རེག་མི་འགལ་བའི་ཕྱིར་ན་མ་ཁྱབ། གཞན་ཡང་། ཆུ་མིག་ཤེས་ཀྱི་གཟུང་བྱ་
ཡིན་པར་ཐལ། ཡི་དྭགས་ཀྱི་མིག་ཤེས་ལ་ཆུ་ཀླུང་རྣག་ཁྲག་ཏུ་སྣང་བའི་ཚེ་ན། རྣག་
ཁྲག་དངོས་གནས་ལ་ཡོད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། རེག་བྱའི་



སེམས་བསྐྱེད་དྲུག་པའི་རྣམ་བཤད།
149
སྐྱེ་མཆེད་ཡིན་པའི་ཕྱིར། གཞན་ཡང་། ཆུ་གཟུགས་ཀྱི་སྐྱེ་མཆེད་ཡིན་པར་ཐལ། ཆུ་
མིག་ཤེས་ཀྱིས་བཟུང་བའི་ཚེ། མིག་ཤེས་གང་ལ་ཚད་མར་སོང་བའི་གཟུགས་ཀྱི་
སྐྱེ་མཆེད་ཡོད་པའི་ཕྱིར་ན་མ་ཁྱབ། ཡི་དྭགས་ཀྱི་མིག་ཤེས་ལ་ཆུ་ཀླུང་རྣག་ཁྲག་ཏུ་
སྣང་བའི་ཚེ། དེའི་སྣང་བ་ལ་སྐྱེ་མཆེད་གཅིག་ཡོད་པའི་ཕྱིར། དེར་ཐལ། ཊཱིཀ་ཆེན་
ལས༑ ཡི་དྭགས་ལ་ཆུ་ཀླུང་རྣག་ཁྲག་ཏུ་སྣང་བ་ནི། དེའི་མིག་ཤེས་ལ་སྣང་བ་ཡིན་
པས་གཟུགས་ཀྱི་སྐྱེ་མཆེད་དུ་བཞག་དགོས་སོ། །ཞེས་གསུངས་པའི་ཕྱིར། གཞན་
ཡང་༑ ཡི་དྭགས་ཁོ་ནས་ལས་ལས་གྲུབ་པའི་ཉི་མའི་དཀྱིལ་འཁོར་ཡོད་པར་ཐལ།
སོས་ཀའི་དུས་སུ་ཡི་དྭགས་ཀྱི་ལུས་ཤེས་དང་ཟླ་འོད་འཕྲོད་ཚེ། ཚ་བའི་རེག་བྱ་སྐྱེ་
བ་དང༌། དགུན་དུས་སུ་ཡི་དྭགས་ཀྱི་ལུས་ཤེས་དང་ཉི་འོད་ཕྲད་པའི་ཚེ། གྲང་བའི་
རེག་བྱ་སྐྱེ་བ་ཡོད་པའི་ཕྱིར། རྟགས་དེར་ཐལ། ཀླུ་སྒྲུབ་ཀྱིས། ཡི་དྭགས་རྣམས་ལ་
སོས་ཀའི་དུས་སུ་ནི། །ཟླ་བའང་ཚ་ལ་དགུན་ནུ་ཉི་མའང་གྲང་། །ཞེས་གསུངས་པའི་
ཕྱིར། རྩ་བར་འདོད་མི་ནུས་པར་ཐལ། གླིང་འདི་ལྟ་བུའི་དེ་གཉིས་གང་རུང་ཡིན་
ན༑ སེམས་ཅན་གྱི་སྤྱི་མཐུན་གྱི་ལས་ལས་གྲུབ་པ་ཡིན་དགོས་པའི་ཕྱིར། དེར་ཐལ།
སྣོད་ཀྱི་འཇིག་རྟེན་གྱི་བདག་འབྲས་སྨིན་ཚུལ་མི་འདྲ་བ་དུ་མ་ཡོད་པའི་ཕྱིར། གཞན་
ཡང་། མིག་ཤེས་ལ་རྟོག་མེད་ལོག་ཤེས་གཅིག་མེད་པར་ཐལ། དེ་འདྲའི་ཡི་དྭགས་
ཀྱི་མིག་ཤེས་ཚད་མ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཟླ་གཅིག་
ཟླ་གཉིས་སུ་སྣང་བའི་དབང་ཤེས་ཡོད་པའི་ཕྱིར། རབ་རིབ་ཅན་ལ་སྣོད་དག་པར་
སྐྲ་ཤད་སྣང་བ་ཡོད་པའི་ཕྱིར། དེ་འདྲའི་ཡི་དྭགས་ཀྱི་མིག་ཤེས་དེ་འཕྲལ་གྱི་འཁྲུལ་
རྒྱུས་བསླད་པར་ཐལ། རབ་རིབ་ཅན་ལ་སྐྲ་ཤད་སྣང་བའི་མིག་ཤེས་དེ། འཕྲལ་གྱི་
འཁྲུལ་རྒྱུས་བསླད་པ་ཡིན་པའི་ཕྱིར་ན་མ་ཁྱབ།
སྔ་རབས་པ་འགའ་ཞིག་ན་རེ། ངན་སོང་གི་སྡུག་བསྔལ་སོགས་ཀྱང་ཚད་
མས་མ་གྲུབ་ཀྱང་། འཁྲུལ་ཤེས་ལ་སྣང་བ་ཙམ་ཡིན་གྱི་དངོས་གནས་ལ་ཡོད་པ་མི་
དགོས་ཏེ། སྤྱོད་འཇུག་ལས། ལྕགས་བསྲེག་ས་གཞི་སུ་ཡིས་བྱས། །ཞེས་གསུངས་



150
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པའི་ཕྱིར་གསུངས། དེ་མི་འཐད་པར་ཐལ། དགེ་སྡིག་གི་ལས་རང་རང་གིས་འབྲས་
བུ་མ་འཆོལ་བར་འབྱུང་བར་ངེས་པའི་ཕྱིར། སྤྱོད་འཇུག་ལས། དེས་ན་དེ་དག་
ཐམས་ཅད་ཀྱང་། །སྡིག་སེམས་ཡིན་པར་ཐུབ་པས་གསུངས། །ཞེས་གསུངས་པའི་
ཕྱིར། ཁྱབ་པ་ཁས། ལུང་སྔ་མའི་དོན་ནི། ངན་སོང་གི་སྡུག་བསྔལ་སོགས་བྱེད་པ་པོ་
གཞན་མེད་པར་རང་གི་རྒྱུ་ལས་བྱུང་བའི་དོན་ཡིན་པའི་ཕྱིར། གཞན་ཡང་། ཁོ་ན་རེ།
ལས་སྟོབས་ལྡན་བསགས་པའི་ལྷ་མི་ཡི་དྭགས་གསུམ་གྱིས་ཐུན་མོང་དུ་ཆུ་ཕོར་པ་
གང་ལ་བལྟས་པའི་ཚེ། ཡི་དྭགས་ཀྱི་མིག་ཤེས་ཚད་མར་སོང་བ་མེད་པར་ཐལ། དེ་
གསུམ་གྱི་གཞི་མཐུན་མེད་པའི་ཕྱིར་ན་མ་ཁྱབ། འདོད་ན། དེའི་ཚེ་ལྷའི་མིག་ཤེས་
ཚད་མར་སོང་བ་ཞིག་མེད་པར་ཐལ། འདོད་པའི་ཕྱིར། འདོད་ན། དེའི་ཚེ་མིའི་མིག་
ཤེས་ཚད་མར་སོང་བ་ཞིག་མེད་པར་ཐལ། འདོད་པའི་ཕྱིར། འདོད་ན་མངོན་སུམ་
དང་འགལ། གཞན་ཡང་། ལས་སྟོབས་ལྡན་བསགས་པའི་ཡི་དྭགས་ཀྱི་ལུས་ཤེས་
དང་ཉི་མའི་འོད་ཟེར་འཕྲད་པའི་ཚེ་ན། གྲང་རེག་སྐྱེས་པ་ཡི་དྭགས་ཀྱི་ལུས་ཤེས་
མྱོང་བ་བཞིན་དུ་འགྲོ་བ་གཞན་གྱིས་མྱོང་བར་ཐལ། དེའི་གྲང་རེག་དངོས་གནས་
ལ་ཡོད་པའི་ཕྱིར་ན་མ་ཁྱབ། རྟགས་བསལ་གྲུབ་པར་ཐལ། སེམས་ཅན་རྣམས་
ཀྱི་ལས་ཀྱི་རྣམ་པར་སྨིན་པ་བསམ་གྱིས་མི་ཁྱབ་པ། སྨན་དང་སྔགས་ཀྱི་ནུས་པ་
བསམ་གྱིས་མི་ཁྱབ་པ། རྣལ་འབྱོར་པའི་ཏིང་ངེ་འཛིན་གྱི་ནུས་པ་བསམ་གྱིས་མི་
ཁྱབ་པ། སངས་རྒྱས་དང་བྱང་སེམས་བདག་ཉིད་ཆེན་པོ་རྣམས་ཀྱི་ནུས་མཐུ་བསམ་
གྱིས་མི་ཁྱབ་པ་སྟེ། བསམ་མི་ཁྱབ་པའི་གནས་བཞི་བཅོམ་ལྡན་འདས་ཀྱི་མདོ་ལས་
གསུངས་པའི་ཕྱིར། རྟགས་དེར་ཐལ། སྤྱོད་འཇུག་ལས། ལས་ཚུལ་བསམ་གྱིས་མི་
ཁྱབ་པ། །ཐམས་ཅད་མཁྱེན་པ་ཁོ་ནས་མཁྱེན། །ཞེས་གསུངས་པའི་ཕྱིར། སྨིན་པ་
གསུམ་ཤས་ཆེ་བའི་སྔོན་དུས་ཀྱི་གང་ཟག་འགའ་ཞིག སྟོན་པས་སྔོན་ཆོག་གིས་རབ་
ཏུ་བྱུང་ཚེ་ཆོས་གོས་གསུམ་དེ་མ་ཐག་དངོས་གནས་ལ་གྲུབ་པ་དང༌། སྔ་དྲོ་དང་ཕྱི་དྲོ་
གཉིས་ཀར་ཤིང་གི་གྲིབ་མས་མ་བཏང་བའི་མི་ཡོད་པའི་ཕྱིར། གཞན་ཡང་། ལྕགས་



སེམས་བསྐྱེད་དྲུག་པའི་རྣམ་བཤད།
15
ཀྱི་གོང་བུ་དམར་འབར་བ་གཅིག་གི་རེག་བྱ་ལ་ཡང་ཚ་རེག་དང་གྲང་རེག་གཉིས་
ཡོད་པར་ཐལ། རྩ་བའི་དམ་བཅའ་དེ་འཐད་པའི་ཕྱིར། འདོད་ན། ལྕགས་གོང་དེའི་ཚ་
རེག་མྱོང་བའི་གང་ཟག་ཡིན་ན། དེའི་གྲང་རེག་མྱོང་བའི་གང་ཟག་ཡིན་དགོས་པར་
ཐལ༑ འདོད་པའི་ཕྱིར་ན་མ་ཁྱབ། འདོད་ན། རིག་སྔགས་དང་མི་ལྡན་པའི་དེ་འདྲའི་
གང་ཟག་ཆོས་ཅན། དེར་ཐལ། དེའི་ཕྱིར། འདོད་མི་ནུས་པར་ཐལ། ཊཱིཀ་ཆེན་ལས།
དེ་འདྲའི་རིག་སྔགས་ཟློས་པ་དང་བྲལ་བ་ལ་ནི། ལྕགས་གོང་གི་རེག་བྱ་དེ་ཤིན་ཏུ་
ཚ་ཞིང་སྲེག་པའི་རྣམ་པ་ཅན་དུ་སྐྱེའོ། །ཞེས་གསུངས་པའི་ཕྱིར། གཞན་ཡང་། རིག་
སྔགས་དང་ལྡན་པའི་གང་ཟག་གི་ལུས་ཤེས་ཀྱིས་དེའི་ཚ་རེག་མྱོང་བར་ཐལ། དེའི་
ཚེ་རེག་བྱ་སྟོབས་ཆེན་དང་ལྡན་པ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ ཊཱིཀ་ཆེན་ལས། ལུས་ཤེས་ཀྱིས་ལྕགས་དེའི་རེག་བྱ་འཛིན་ཀྱང་། དེ་ལ་རེག་
བྱ་ཤིན་ཏུ་ཚ་ཞིང་སྲེག་པའི་རྣམ་པ་ཅན་དུ་མ་སྐྱེ་བ་ནི། རིག་སྔགས་བཟླས་པའི་ཆུས་
ལག་པ་བཀྲུས་པ་སོགས་ཀྱི་རྐྱེན་གྱིས་ཡིན་ནོ། །ཞེས་གསུངས་པའི་ཕྱིར། །
དེ་ལྟ་བུའི་ཤེས་པ་རང་བཞིན་གྲུབ་པའི་མཐུན་དཔེ་ཡང་དག་མེད་པ་དང་།
རང་བཞིན་མེད་པར་སྒྲུབ་པ་ལ་ལུང་རིགས་ཡོད་ཚུལ་ཤེས་པས་དོན་དམ་པའི་རྣམ་
གཞུག་སྐྱོན་བྲལ་འཇོག་ནུས་པ་དང་། ཐ་སྙད་དུ་ལས་དཀར་ནག་གི་རང་རང་གི་
འབྲས་བུ་བདེ་སྡུག་འབྱུང་བར་ངེས་ཤིང་བསམ་མི་ཁྱབ་པའི་གནས་ལ་དད་པར་བྱས་
ཏེ་ཐ་སྙད་ཀྱི་རྣམ་གཞག་སྐྱོན་བྲལ་འཇོག་ཤེས་ཤིང༌། རང་གཞན་གྱི་གྲུབ་མཐའ་རྒྱ་
མཚོ་ལྟ་བུའི་ཕ་རོལ་ཏུ་སོན་པར་བྱས་ཏེ། གྲུབ་མཐའ་སྨྲ་བ་དང་ཤགས་འགྱེད་པ་དང་
རྩོད་པ་ལྷུར་ལེན་པའི་ཕྱིར་མ་ཡིན་ཀྱང་། གྲུབ་མཐའི་ཡང་རྩེའི་རིགས་ལམ་གྱི་གནས་
རྟོགས་པ་ན། འོག་མའི་ལོག་རྟོག་རང་ཤུགས་ཀྱིས་འགོག་ཅིང་། རང་གཞན་གྱི་རྒྱུད་
ཀྱི་སྒྲོ་སྐུར་གྱི་ལྟ་བ་ངན་པ་རྣམས་རྩ་བ་ནས་འདོན་པའི་ཐར་པའི་ལམ་བཟང་གསལ་
བར་བྱས་ཏེ། གཏན་བདེའི་སྣང་བ་གསལ་བར་བྱེད་པ་ཡིན་པའི་ཕྱིར། རྟགས་གྲུབ་
པར་ཐལ། རྒྱལ་སྲས་ཞི་བ་ལྷས། རྣལ་འབྱོར་པ་ཡང་བློ་ཁྱད་ཀྱིས། །གོང་མ་གོང་མ་



152 ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
རྣམས་ཀྱིས་གནོད། །ཅེས་དང་། ཨཱརྱ་དེ་བས། ཆོས་འདི་དེ་བཞིན་གཤེགས་རྣམས་
ཀྱིས། །རྩོད་པ་མཛད་ཕྱིར་མ་གསུངས་ཏེ། །འོན་ཀྱང་མེ་ཡིས་བུད་ཤིང་ལྟར། །འདི་
ཡིས་ཕས་ཀྱི་རྒོལ་བ་སྲེག །ཅེས་གསུངས་པ་ཡིན་པའི་ཕྱིར།
གཞན་དབང་རང་བཞིན་གྱིས་གྲུབ་པའི་སྒྲུབ་བྱེད་ཚད་མ་དགག་པ།
གཉིས་པ་༼གཞན་དབང་རང་བཞིན་གྱིས་གྲུབ་པའི་སྒྲུབ་བྱེད་ཚད་མ་དགག་བ།༽གཞན་
དབང་རང་བཞིན་གྱིས་གྲུབ་པའི་སྒྲུབ་བྱེད་ཚད་མ་དགག་པ་ལ་བཞི། གཞན་དབང་
གི་སྒྲུབ་བྱེད་རང་རིག་དགག་པ། སེམས་ཙམ་པའི་ལུགས་བདེན་པ་གཉིས་ཆར་
ལས་ཉམས་པར་བསྟན་པ། དེས་ན་ཀླུ་སྒྲུབ་ཁོ་ནའི་རྗེས་སུ་འབྲངས་རིགས་པ། དེ་
དང་འཇིག་རྟེན་པའི་ཐ་སྙད་འགོག་པ་གཉིས་མི་མཚུངས་པར་བསྟན་པའོ། །དང་པོ་
༼གཞན་དབང་གི་སྒྲུབ་བྱེད་རང་རིག་དགག་པ་༽ལ་བཞི། གཞན་དབང་གི་སྒྲུབ་བྱེད་དྲིས་ནས་
མི་འཐད་པར་བསྟན་པ། དེ་འཐད་པའི་གཞན་གྱི་ལན་དགག་པ། རིགས་པ་གཞན་
གྱིས་ཀྱང་རང་རིག་མི་འཐད་པར་བསྟན་པ། གཞན་དབང་རང་བཞིན་གྱིས་གྲུབ་པ་མོ་
གཤམ་གྱི་བུ་དང་མཚུངས་པར་བསྟན་པའོ། །
དང་པོ་༼གཞན་དབང་གི་སྒྲུབ་བྱེད་དྲིས་ནས་མི་འཐད་བར་བསྟན་པ།༽ནི།
གལ་ཏེ་གཟུང་མེད་འཛིན་པ་ཉིད་བྲལ་ཞིང་། །
གཉིས་ཀྱིས་སྟོང་པའི་གཞན་དབང་དངོས་ཡོད་ན། །
འདི་ཡི་ཡོད་པ་གང་གིས་ཤེས་པར་འགྱུར། །
མ་གཟུང་བར་ཡང་ཡོད་ཅེས་བྱར་མི་རུང་། །
དེ་ཉིད་ཀྱིས་དེ་མྱོང་བར་གྲུབ་མ་ཡིན། །
གལ་ཏེ་གཟུང་མེད་འཛིན་པ་ཞེས་སོགས་གསུངས། གལ་ཏེ་ཕྱི་རོལ་གྱི་
གཟུགས་ནི་མེད་པས་དེ་དང་རྫས་གཅིག་པའི་འཛིན་པ་ཉིད་དང་བྲལ་ཞིང་། གཟུང་



སེམས་བསྐྱེད་དྲུག་པའི་རྣམ་བཤད།
15
འཛིན་གཉིས་ཀྱིས་སྟོང་པའི་གཞན་དབང་གི་དངོས་པོ་རང་བཞིན་གྲུབ་པར་འདོད་དོ་
ཞེ་ན། གཞན་དབང་རང་བཞིན་གྱིས་མེད་པར་ཐལ། གཞན་དབང་འདི་ཡི་རང་བཞིན་
གྱིས་ཡོད་པ་ཚད་མ་གང་གིས་ཤེས་པར་འགྱུར་ཏེ་མི་འགྱུར་བའི་ཕྱིར། ཁྱབ་སྟེ། ཚད་
མས་མ་གཟུང་བར་ཡང་ཡོད་ཅེས་བྱ་བར་མི་རུང་བའི་ཕྱིར། ཚད་མ་མེད་པ་མ་གྲུབ་
སྟེ། རང་རིག་གིས་འགྲུབ་པས་སོ་ཞེ་ན། དེ་མི་འཐད་པར་ཐལ། རང་རིག་འཛིན་རྣམ་
དེ་ཉིད་ཀྱིས་གཞན་རིག་གཟུང་རྣམ་དེ་མྱོང་བར་གྲུབ་པ་མ་ཡིན་པའི་ཕྱིར།
གཉིས་པ་༼དི་འཐད་པའི་གཞན་གྱི་ལན་དགག་པ།༽དེ་འཐད་པའི་གཞན་གྱི་ལན་
དགག་པ་ལ་གཉིས། དགག་པ་དངོས་དང་། རང་རིག་མེད་ཀྱང་དྲན་པ་སྐྱེ་བའི་ཚུལ་
ལོ༑ ༑
དང་པོ་༼དགག་བ་དངོས།༽ནི།
གལ་ཏེ་ཕྱི་དུས་དྲན་པ་ལས་འགྲུབ་ན། །
མ་གྲུབ་བསྒྲུབ་པར་བྱ་ཕྱིར་བརྗོད་པ་ཡི། །
མ་གྲུབ་འདི་ནི་སྒྲུབ་པར་བྱེད་པ་མིན། །
གལ་ཏེ་ཕྱི་དུས་ཞེས་སོགས་གསུངས། གལ་ཏེ་སེམས་ཙམ་པ་ན་རེ། ཕྱིའི་
དུས་ཀྱི་དྲན་པ་ལས་མྱོང་བ་ཡོད་པར་གྲུབ་ལ། དེ་ལ་རང་མྱོང་གཞན་མྱོང་གཉིས་
སུ་ཁ་ཚོན་ཆོད་ལ་གཞན་མྱོང་མེད་པས་དེས་གྲུབ་བོ་ཞེ་ན། ཕྱི་རྒོལ་ལ་རང་རིག་མ་
གྲུབ་པ་བསྒྲུབ་པར་བྱ་བའི་ཕྱིར་དུ་བརྗོད་པ་ཡི། དྲན་པ་རང་བཞིན་གྱིས་གྲུབ་པ་འདི་
ནི༑ ཕྱི་རྒོལ་ལ་མ་གྲུབ་པས་དེ་སྒྲུབ་པར་བྱེད་པ་མ་ཡིན་པའི་ཕྱིར། དཔེར་ན། སྒྲ་མི་
རྟག་པར་སྒྲུབ་བྱེད་མིག་ཤེས་ཀྱི་གཟུང་བྱ་བཀོད་པ་བཞིན་ནོ། །
རང་རིག་པ་དེ་གྲུབ་ལ་རག་མོད་ཀྱི། །
དེ་ལྟའང་དྲན་པའི་དྲན་པ་རིགས་མིན་ཏེ། །
གཞན་ཕྱིར་མ་ཤེས་རྒྱུད་ལ་སྐྱེས་པ་བཞིན། །
གཏན་ཚིགས་འདིས་ནི་ཁྱད་པར་དག་ཀྱང་འཇོམས། །



154
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
རང་རིག་དང་དྲན་པ་རྒྱུ་འབྲས་མིན་པ་མ་ཟད། རང་རིག་པ་གྲུབ་པ་ལ་རག་
མོད་ཀྱི་སྟེ་གྲུབ་ཏུ་ཆུག་ཀྱང་། དེ་ལྟ་ནའང་ཕྱིས་ཀྱི་དྲན་པས་སྔར་གྱི་རང་རིག་དྲན་
པ་རིགས་པ་མ་ཡིན་ཏེ། རང་བཞིན་གྱིས་གྲུབ་པའི་གཞན་ཡིན་པས་འབྲེལ་མེད་དོན་
གཞན་ཡིན་དགོས་པའི་ཕྱིར། བྱམས་པས་མྱོང་བ་མ་ཤེས་པ་སྟེ། མ་མྱོང་བ་ཉེར་
སྦས་ཀྱི་རྒྱུད་ལ་སྐྱེས་པའི་དྲན་པས་མི་དྲན་པ་བཞིན། ཁོ་ན་རེ། སྐྱོན་མེད་དེ། རང་
མཚན་གྱིས་གཞན་ཡིན་ཀྱང་རྒྱུད་གཅིག་པའི་ཕྱིར་ཟེར་ན། དེ་མི་འཐད་པར་ཐལ།
རང་མཚན་གྱིས་གཞན་ཡིན་པའི་གཏན་ཚིགས་འདིས་རྒྱུ་འབྲས་དང་། རྒྱུད་གཅིག་
པ་སོགས་ཁྱད་པར་དག་ཀྱང་འཇོམས་པར་བྱེད་པའི་ཕྱིར། །
གཉིས་པ་༼རང་རིག་མེད་ཀྱང་དྲན་པ་སྐྱེ་བའི་ཚུལ།༽ནི།
གང་ཕྱིར་གང་གིས་ཡུལ་མྱོང་གྱུར་དེ་ལས། །
དྲན་པ་འདི་གཞན་ང་ལ་ཡོད་མིན་པ། །
དེ་ཕྱིར་ང་ཡིས་མཐོང་སྙམ་དྲན་འགྱུར་ཏེ། །
འདི་ཡང་འཇིག་རྟེན་ཐ་སྙད་ཚུལ་ལུགས་ཡིན། །
གང་ཕྱིར་གང་གིས་ཞེས་སོགས་གསུངས། རང་རིག་མེད་ཀྱང་དྲན་པ་སྐྱེ་
རིགས་པ་ནི། རྒྱུ་མཚན་གང་གི་ཕྱིར་ན། དབང་ཤེས་གང་གིས་སྔར་ཡུལ་སྔོན་པོ་མྱོང་
བར་གྱུར་པ་དེ་ལས། ཕྱིས་སུ་སྔོན་པོ་དྲན་པའི་ཤེས་པ་འདི་གཉིས། རང་མཚན་གྱིས་
གཞན་དུ་དབུ་མ་པ་ང་ཡི་ལུགས་ལ་ཡོད་པ་མིན་པ་དེའི་ཕྱིར། ང་ཡིས་སྔོན་པོ་མཐོང་
སྙམ་དུ་བློའི་ཕྱོགས་གཅིག་གིས་ངས་མཐོང་སྙམ་པ་ནི་ཡུལ་ཅན་སྔོ་འཛིན་མཐོང་
སྙམ་པ་དང་། ཡུལ་སྔོན་པོ་དྲན་པ་ཡང་ཡིན་པས་ཡུལ་ཡུལ་ཅན་འབྲེལ་བར་དྲན་
པར་འགྱུར་ཏེ། དེ་ཡང་འཇིག་རྟེན་གྱི་ཚུལ་ལུགས་དང་མཐུན་པ་ཡིན་གྱི། བཏགས་
དོན་བཙལ་བས་རྙེད་པ་མ་ཡིན་པའི་ཕྱིར།
གསུམ་པ་༼རིགས་བ་གཞན་གྱིས་ཀྱང་རང་རིག་མི་འཐད་བར་བསྟན་པ།༽རིགས་པ་
གཞན་གྱིས་དེ་མི་འཐད་པར་བསྟན་པ་ནི།



སེམས་བསྐྱེད་དྲུག་པའི་རྣམ་བཤད།
155
དེའི་ཕྱིར་རང་རིག་ཡོད་བ་མ་ཡིན་ན། །
ཁྱོད་ཀྱི་གཞན་དབང་གང་གིས་འཛིན་པར་འགྱུར། །
བྱེད་བོ་ལས་དང་བྱ་བ་གཅིག་མིན་པས། ། །
དེ་ཉིད་ཀྱིས་དེ་འཛིན་བར་རིགས་མ་ཡིན། །
དེ་ཕྱིར་རང་རིག་ཅེས་སོགས་གསུངས། སེམས་ཙམ་པ་ཆོས་ཅན། ཁྱོད་
ཀྱིས་གཞན་དབང་བདེན་གྲུབ་ཤེས་པ་གང་གིས་འཛིན་པར་འགྱུར་ཏེ་མི་འགྱུར་བར་
ཐལ༑ རང་རིག་པ་ཡོད་པ་མ་ཡིན་པར་བཀག་ཟིན་པ་དེ་ཡིན་པའི་ཕྱིར། རང་རིག་དེ་
ཉིད་ཀྱིས་རྣམ་ཤེས་དེ་འཛིན་པར་རིགས་པ་མ་ཡིན་པར་ཐལ། བྱེད་པ་པོ་སྔོ་འཛིན་
དང་ལས་སུ་བྱ་བ་སྔོན་པོ་དང་དེས་དེ་རྟོགས་པའི་བྱ་བ་གསུམ་གཅིག་མ་ཡིན་པའི་
ཕྱིར། །
བཞི་པ་༼གཞན་དབང་རང་བཞིན་གྱིས་གྲུབ་པ་མོ་གཤམ་གྱི་བུ་དང་མཚུངས་བར་བསྟན་
ག༽གཞན་དབང་རང་བཞིན་གྱིས་ཡོད་པ་མོ་གཤམ་བུ་དང་མཚུངས་པར་བསྟན་པ་
གལ་ཏེ་སྐྱེ་བ་མེད་ཅིང་མ་ཤེས་བའི། །
བདག་ཅན་གཞན་དབང་ངོ་བོའི་དངོས་ཡོད་ན། །
གང་གིས་ན་འདི་ཡོད་པ་མི་རིགས་པ། །
གཞན་པ་མོ་གཤམ་བུས་གནོད་ཅི་ཞིག་བསྐྱལ། །
གལ་ཏེ་སྐྱེ་བ་མེད་ཅེས་སོགས་གསུངས། རྒྱུ་མཚན་གང་གི་ཕྱིར་ན། མོ་
གཤམ་གྱི་བུ་འདི་ཡོད་པར་འདོད་མི་རིགས་པར་གཞན་སེམས་ཙམ་པ་ཁྱོད་ལ་མོ་
གཤམ་གྱི་བུས་གནོད་པ་ཅི་ཞིག་བསྐྱལ་ནས་ཡོད་པར་འདོད་མི་རིགས་ཏེ། ཡོད་
པར་འདོད་རིགས་པར་ཐལ། གལ་ཏེ་རང་བཞིན་གྱིས་སྐྱེ་བ་མེད་ཅིང་ཚད་མས་མ་
ཤེས་པའི་བདག་ཉིད་ཅན་གྱི་གཞན་དབང་རང་བཞིན་གྱིས་ངོ་བོ་གྲུབ་པའི་དངོས་པོ་
ཡོད་པ་སྟེ་ཡོད་པའི་ཕྱིར།



156
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གཉིས་པ་༼སེམས་ཙམ་པའི་ལུགས་བདེན་བ་གཉིས་ཆར་ལས་ཉམས་པར་བསྟན་པ།༽
སེམས་ཙམ་གྱི་ལུགས་བདེན་པ་གཉིས་ཆར་ལས་ཉམས་པར་བསྟན་པ་ནི།
གང་ཚེ་གཞན་དབང་ཅུང་ཟད་ཡོད་མིན་ན། །
ཀུན་རྫོབ་པ་ཡི་རྒྱུར་ནི་གང་ཞིག་འགྱུར། །
གཞན་གྱི་ལྟར་ན་རྫས་ལ་ཆགས་པ་ཡིས། །
འཇིག་རྟེན་གྲགས་པའི་རྣམ་གཞག་ཀུན་ཀྱང་བརླག །
གང་ཚེ་གཞན་དབང་ཞེས་སོགས་གསུངས། ཤེས་བྱ་ཆོས་ཅན། ཀུན་རྫོབ་
པ་སྟེ་ལོག་པའམ་འཁྲུལ་རྟོག་གི་རྒྱུར་ནི་གཞན་དབང་གི་ཤེས་པ་གང་ཞིག་འགྱུར་ཏེ་
མི་འགྱུར་བར་ཐལ། རྒྱུ་མཚན་གང་གི་ཚེ་སྟེ་གང་གི་ཕྱིར་ན། གཞན་དབང་གི་ཤེས་
པ་རང་བཞིན་གྱིས་གྲུབ་པ་ཅུང་ཟད་ཀྱང་ཡོད་པ་མིན་པ་དེའི་ཕྱིར། ཤེས་བྱ་ཆོས་
ཅན༑ སེམས་ཙམ་པ་གཞན་གྱི་ལྟར་ན་གཞན་དབང་གི་རྫས་ཅུང་ཟད་ལ་ཆགས་པ་
ཡིས། ཟོ་ཤིག་སོངས་ཤིག་སོགས་འཇིག་རྟེན་ན་གྲགས་པའི་རྣམ་གཞག་ཀུན་ཀྱང་
བརླག་པ་སྟེ་མེད་པར་ཐལ། གཞན་དབང་གི་རྫས་ལ་ཆགས་པས་ཕྱི་རོལ་བཀག་པའི་
ཕྱིར། །
གསུམ་པ་༼དེས་ན་ཀླུ་སྒྲུབ་ཁོ་ནའི་རྗེས་སུ་འབྲངས་རིགས་པ་༽ཀླུ་སྒྲུབ་ཁོ་ནའི་རྗེས་
སུ་འབྲངས་རིགས་པ་ནི།
སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི། །
ཕྱི་རོལ་གྱུར་ལ་ཞི་བའི་ཐབས་མེད་དོ། །
དེ་དག་ཀུན་རྫོབ་དེ་ཉིད་བདེན་ལས་ཉམས། །
དེ་ལས་ཉམས་པས་ཐར་པ་འགྲུབ་ཡོད་མིན། །
ཐ་སྙད་བདེན་པ་ཐབས་སུ་གྱུར་པ་དང་། །
དོན་དམ་བདེན་པ་ཐབས་བྱུང་གྱུར་པ་སྟེ། །
དེ་གཉིས་རྣམ་དབྱེ་གང་གིས་མི་ཤེས་པ། །



སེམས་བསྐྱེད་དྲུག་པའི་རྣམ་བཤད།
157
དེ་ནི་རྣམ་རྟོག་ལོག་པའི་ལམ་ངན་ཞུགས། །
སློབ་དཔོན་ཀླུ་སྒྲུབ་ཅེས་སོགས་གསུངས། སློབ་དཔོན་ཀླུ་སྒྲུབ་ཞབས་ཀྱིས་
སྲོལ་ཕྱེ་བའི་ལམ་ལས་ནི། ཕྱི་རོལ་ཏུ་གྱུར་པ་ལས་ལོག་པར་རྟོག་པ་དེ་མ་བཏང་
གི་བར་དུ་ཞི་བ་མྱང་འདས་ཐོབ་པའི་ཐབས་མེད་དེ། དེ་དག་ནི་ཀུན་རྫོབ་ཐ་སྙད་དང་
དོན་དམ་དེ་ཁོ་ན་ཉིད་ཀྱི་བདེན་པ་ཉིད་ལས་ཉམས་པའི་ཕྱིར། ཁྱབ་པར་ཐལ། བདེན་
གཉིས་དེ་ལས་ཉམས་པས་དེ་མ་བཏང་གི་བར་དུ་ཐར་པ་གྲུབ་པ་ཡོད་པ་མིན་པའི་
ཕྱིར། ཐ་སྙད་བདེན་པའི་རྣམ་གཞག་སྐྱོན་མེད་ཤེས་པ་དོན་དམ་བདེན་པ་རྟོགས་པའི་
ཐབས་སུ་གྱུར་པ་དང་། དོན་དམ་བདེན་པ་རྟོགས་པ་ནི་ཐབས་དེ་ལས་བྱུང་བའི་རྒྱུ་
འབྲས་སུ་གྱུར་ཏེ། དེ་གཉིས་ཀྱི་རྣམ་པར་དབྱེ་བ་གང་གིས་མི་ཤེས་པ་དེ་རྣམ་པར་
རྟོག་པའི་ལོག་པའི་ལམ་ངན་པར་ཞུགས་པ་ཡིན་པའི་ཕྱིར། །
བཞི་པ་༼དེ་དང་འཇིག་རྟེན་པའི་ཐ་སྙད་འགོག་པ་གཉིས་མི་མཚུངས་བར་བསྟན་པ།༽དེ་
དང་འཇིག་རྟེན་གྱི་ཐ་སྙད་འགོག་པ་གཉིས་མི་མཚུངས་པར་བསྟན་པ་ནི།
ཇི་ལྟར་ཁྱོད་ཀྱིས་གཞན་དབང་དངོས་འདོད་ལྟར། །
ཀུན་རྫོབ་ཀྱང་ནི་བདག་གིས་ཁས་མ་བླངས། །
འབྲས་ཕྱིར་འདི་དག་མེད་ཀྱང་ཡོད་དོ་ཞེས། །
འཇིག་རྟེན་ངོར་བྱས་བདག་ནི་སྨྲ་བར་བྱེད། །
ཇི་ལྟར་ཁྱོད་ཀྱིས་ཞེས་སོགས་གསུངས། ཇི་ལྟར་སེམས་ཙམ་པ་ཁྱོད་ཀྱིས་
གཞན་དབང་རང་མཚན་གྱིས་གྲུབ་པའི་དངོས་པོར་ཡོད་པར་འདོད་པ་ལྟར། ཀུན་
རྫོབ་ཀྱི་ཆོས་རྣམས་ཀྱང་ནི་དབུ་མ་པ་བདག་གིས་ཁས་མ་བླངས་པའི་ཕྱིར། གདུལ་
བྱ་ལ་ཕན་གདག་པ་སོགས་ཀྱི་སྐབས་འགར་འབྲས་བུ་སྟེར་དགོས་པའི་ཕྱིར། ཕུང་
པོ་སོགས་འདི་དག་རང་བཞིན་གྱིས་མེད་ཀྱང་ཡོད་དོ་ཞེས་འཇིག་རྟེན་ངོར་བྱས་ཏེ་
བདག་ནི་སྨྲ་བར་བྱེད་པའི་རྒྱུ་མཚན་ཡོད་དེ། དགོས་པའི་དབང་གི་ཡིན་པའི་ཕྱིར།
ཇི་ལྟར་ཕུང་བོ་སྤངས་ནས་ཞིར་ཞུགས་པའི། །
ཀུན་
དོག་ནི་སྨྲ་བར་བྱེད་རང་བཞིན་གྱིས་སྨར་འབྲས་བུ་སྟེར་ལས་པའི་ཕྱིར།



154
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དགྲ་བཅོམ་རྣམས་ལ་ཡོད་པ་མིན་དེ་ལྟར། །
འཇིག་རྟེན་ལ་ཡང་མེད་ན་དེ་བཞིན་འདི། །
འཇིག་རྟེན་ལས་ཀྱང་ཡོད་ཅེས་བདག་མི་སྨྲ། །
ཇི་ལྟར་སེམས་ཙམ་ཁྱོད་ལྟར་ན། ཟག་བཅས་སྡུག་བསྔལ་གྱི་ཕུང་པོ་སྤངས་
ནས་ལྷག་མེད་པ་ཞི་བའི་དབྱིངས་སུ་ཞུགས་པའི་དགྲ་བཅོམ་པ་རྣམས་ལ་ཟག་
བཅས་སྡུག་བདེན་ཡོད་པ་མིན་པ་ལྟར་འཇིག་རྟེན་གྱི་ཀུན་རྫོབ་འདི་དག་ཀྱང་ཐ་སྙད་
ལ་ཡང་མེད་ན། ལྷག་མེད་པ་ལ་ཟག་བཅས་སྡུག་བསྔལ་གྱི་ཕུང་པོ་མེད་པ་དེ་བཞིན་
དུ་འཇིག་རྟེན་གྱི་ཀུན་རྫོབ་འདིར། འཇིག་རྟེན་ཐ་སྙད་ལ་ལྟོས་ནས་ཀྱང་ཡོད་ཅེས་
བདག་ནི་སྨྲ་བར་མི་བྱེད་པའི་ཕྱིར། །
གལ་ཏེ་ཁྱོད་ལ་འཇིག་རྟེན་མི་གནོད་ན། །
འཇིག་རྟེན་ཉིད་ལྟོས་འདི་ནི་དགག་པར་གྱིས། །
ཁྱོད་དང་འཇིག་རྟེན་འདིར་ནི་རྩོད་གྱིས་དང་། །
ཕྱི་ནས་སྟོབས་ལྡན་བདག་གིས་བརྟེན་པར་བྱ། །
གལ་ཏེ་སེམས་ཙམ་ཁྱོད་ལ་འཇིག་རྟེན་གྱིས་མི་གནོད་ན། འཇིག་རྟེན་ཉིད་
ལ་ལྟོས་ནས་ཀུན་རྫོབ་དགག་པར་གྱིས་ལ་ཁྱོད་དང་འཇིག་རྟེན་འདི་ནི་ཕྱི་རོལ་ཡོད་
མེད་རྩོད་པར་གྱིས་དང་། ཕྱིས་ནས་གང་སྟོབས་དང་ལྡན་པ་དེ་ལ་བདག་དབུ་མ་
པས་བསྟེན་པར་བྱ་ཞིང་སྟོངས་གདབ་པར་བྱའོ། །
འདི་དག་གི་སྐབས་སུ་སྤྱི་དོན་དང་། མཐའ་དཔྱད་པ་གཉིས། དང་པོ་༼སྤྱི་དོན།༽
ནི༑ མི་བསླུ་བའི་རིག་པ་ཚད་མའི་མཚན་ཉིད། །དབྱེ་ན་མངོན་སུམ་ཚད་མ་དང༌། རྗེས་
དཔག་ཚད་མ་གཉིས་ཡོད། ཚད་མ་གང་ཞིག རྟགས་ལ་དངོས་སུ་མ་བསྟན་པར་
རང་ཡུལ་དུ་གྱུར་པའི་གཞལ་བྱ་མངོན་སུམ་པ་ལ་མི་བསླུ་བའི་རིག་པ། མངོན་སུམ་
ཚད་མའི་མཚན་ཉིད། དེ་ལ་དབྱེ་ན་དབང་པོའི་མངོན་སུམ། ཡིད་ཀྱི་མངོན་སུམ།
རྣལ་འབྱོར་མངོན་སུམ་དང་གསུམ་ཡོད། མངོན་སུམ་གྱི་ཚད་མ་གང་ཞིག རང་གི་



སེམས་བསྐྱེད་དྲུག་པའི་རྣམ་བཤད།
ཐུན་མོང་མ་ཡིན་པའི་བདག་རྐྱེན་དབང་པོ་གཟུགས་ཅན་པ་ལ་དངོས་སུ་བརྟེན་ནས་
རང་ཡུལ་དུ་གྱུར་པའི་གཞལ་བྱ་མངོན་སུམ་པ་ལ་མི་བསླུ་པའི་རིག་པ། དབང་པོའི་
མངོན་སུམ་ཚད་མའི་མཚན་ཉིད། ཚད་མ་གང་ཞིག རང་གི་ཐུན་མོང་མ་ཡིན་པའི་
བདག་རྐྱེན་ཡིད་དབང་ལས་དངོས་སུ་སྐྱེས་ཤིང་། རང་ཡུལ་དུ་གྱུར་པའི་གཞལ་བྱ་
མངོན་སུམ་པ་ལ་མི་བསླུ་བའི་རིག་པ། ཡིད་ཀྱི་དབང་པོའི་མངོན་སུམ་གྱི་ཚད་མའི་
མཚན་ཉིད། དེ་ལ་དབྱེ་ན། རྟོག་པར་གྱུར་པའི་ཡིད་མངོན་དང་། རྟོག་མེད་ཡིད་
མངོན་གཉིས་ཡོད། དང་པོ་ནི། བདག་མེད་ཕྲ་རགས་གང་རུང་མ་རྟོགས་པའི་གང་
ཟག་གི་རྒྱུད་ཀྱི་ཡིད་ཤེས་སུ་གྱུར་པའི་རྟོག་པའི་འཁོར་དུ་བྱུང་བའི་ཚོར་བ་བདེ་
སྡུག་བཏང་སྙོམས་གསུམ་དང་། སྔོན་འཛིན་དབང་མངོན་གྱི་རྗེས་སུ་སྐྱེས་པའི་སྔོན་
པོ་དོན་མཐུན་དུ་ངེས་པའི་ངེས་ཤེས་ལྟ་བུ། གཉིས་པ་ནི། གཞན་སེམས་ཤེས་པའི་
མངོན་ཤེས་ལྟ་བུ། མངོན་སུམ་ཚད་མ་གང་ཞིག རང་གི་བདག་རྐྱེན་ཞི་ལྷག་ཟུང་
འབྲེལ་གྱི་ཏིང་འཛིན་ལས་སྐྱེས་ཤིང་། རང་ཡུལ་དུ་གྱུར་པའི་བདེན་པའི་རྣམ་པའམ་
བདག་མེད་ཕྲ་རགས་ཅི་རིགས་མངོན་སུམ་དུ་མཐོང་བའི་སྒོ་ནས་རྟོག་པ་དང་བྲལ་
ཞིང་མི་བསླུ་བའི་རིག་པ། རྣལ་འབྱོར་མངོན་སུམ་གྱི་མཚན་ཉིད། རང་གི་རྟེན་རྟགས་
ཡང་དག་ལ་བརྟེན་ན་དངོས་སུ་སྐྱེས་ཤིང་། རང་ལ་ལྐོག་ཏུ་གྱུར་པའི་གཞལ་བྱ་ལ་མི་
བསླུ་བའི་རིག་པ། རྗེས་དཔག་ཚད་མའི་མཚན་ཉིད། དེའི་དབྱེ་བར་གྱུར་པའི་ལུང་གི་
ཚད་མ་ནི། དཔྱད་གསུམ་གྱིས་དག་པའི་ལུང་གི་རྟགས་ལས། སྦྱིན་པས་ལོངས་སྤྱོད་
ཁྲིམས་ཀྱིས་བདེ། །ཞེས་པའི་ལུང་རང་གི་བསྟན་དོན་ལ་མི་བསླུ་བར་རྟོགས་པའི་
རྗེས་དཔག་སོགས་ལ་བྱེད།
རང་རིག་མེད་ཀྱང་དྲན་པ་སྐྱེ་ཚུལ།
རང་རིག་མེད་ཀྱང་དྲན་པ་སྐྱེ་ཚུལ་ནི་སྤྱོད་འཇུག་ལས་གསུངས་ཚུལ་དང༌།



160
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
འཇུག་པ་ལས་གསུངས་ཚུལ་གཉིས། དང་པོ་༼སྤྱོད་འཇུག་ལས་གསུངས་ཚུལ།༽ནི། སྤྱོད་
འཇུག་ལས། གལ་ཏེ་རང་རིག་ཡོད་མིན་ན། །རྣམ་ཤེས་དྲན་པ་ཇི་ལྟར་འགྱུར། །ཞེས་
གསུངས། དོན་ནི། ཁོ་ན་རེ། སྔོ་སྣང་དབང་ཤེས་དྲན་པའི་དྲན་ཤེས་སྐྱེ་བ་མི་འཐད་
པར་ཐལ། དེ་མྱོང་བྱེད་རང་རིག་མེད་པའི་ཕྱིར་ཟེར། དེའི་ལན་ལ་སྤྱོད་འཇུག་
ལས༑ གཞན་མྱོང་བ་དང་འབྲེལ་བ་ལས། །དྲན་འགྱུར་བྱི་བའི་དུག་བཞིན་ནོ། །ཞེས་
གསུངས། དོན་ནི། ཁྱོད་ཀྱི་ཐལ་འགྱུར་དེ་ལ་ཁྱབ་པ་མེད་པར་ཐལ། སྔོ་སྣང་དབང་
ཤེས་ཀྱི་རྗེས་སུ་སྐྱེས་པའི་སྔོན་པོ་དྲན་པའི་དྲན་པའི་དྲན་ཤེས་དེས་སྔོ་སྣང་དབང་
ཤེས་ཀྱང་དྲན་པར་འགྱུར་བའི་ཕྱིར། དཔེར་ན་དགུན་གྱི་དུས་སུ་ལུས་ལ་བྱི་བས་
རྨུགས་པ་ན། ལུས་ལ་བྱི་དུག་ཞུགས་ཀྱང༌། དེའི་དུས་སུ་རྨུགས་པ་དེ་མྱོང་གི་དུག་
མ་མྱོང་ལ། ཕྱིས་འབྲུག་གི་སྒྲ་ཐོས་པ་ན་སྔར་རྨུགས་པའི་དུས་སུ་དུག་ཞུགས་འདུག་
སྙམ་པའི་དྲན་པ་སྐྱེ་བ་བཞིན་ནོ། །
གཉིས་པ་༼འཇུག་པ་ལས་གསུངས་ཚུལ།༽འཇུག་པ་ལས་གསུངས་ཚུལ་ནི། ཁྱབ་
པ་མེད་དེ་སྔོ་སྣང་དབང་ཤེས་ཀྱི་རྗེས་སུ་སྐྱེས་པའི་སྔོན་པོ་དྲན་པའི་དྲན་ཤེས་དང་།
སྔོ་སྣང་དབང་ཤེས་གཉིས་རང་བཞིན་གྱིས་གཞན་མ་ཡིན་ཞིང༌། ཡུལ་སྔོན་པོ་ཞིག་
ལ་ཐུན་མོང་དུ་འཇུག་པའི་ཕྱིར། སྔོ་སྣང་དབང་ཤེས་རྟོགས་བྱེད་ཀྱི་བློ་ཡོད་དེ། སྔོ་
སྣང་དབང་ཤེས་དེ་སྔོ་སྣང་དབང་ཤེས་རྟོགས་བྱེད་ཀྱི་བློ་ཡིན་པའི་ཕྱིར། སྔོ་སྣང་
དབང་ཤེས་རྟོགས་བྱེད་ཀྱི་བློ་ཡིན་ན། སྔོ་སྣང་དབང་ཤེས་མྱོང་བྱེད་ཀྱི་བློ་ཡིན་མི་
དགོས་པར་ཐལ། སྔོ་སྣང་དབང་ཤེས་དེ་སྔོ་སྣང་དབང་ཤེས་མྱོང་བྱེད་མ་ཡིན་པའི་
ཕྱིར། །
གཉིས་པ་༼མཐའ་དཔྱད་པ།༽། ཁ་ཅིག་ན་རེ། ཚུར་མཐོང་གི་རྒྱུད་ཀྱི་སྟོང་ཉིད་
དྲན་པའི་དྲན་ཤེས་ཆོས་ཅན། རང་ལ་མངོན་དུ་གྱུར་པའི་ཡུལ་གྱི་གཙོ་བོ་མངོན་གྱུར་
ལ་མི་བསླུ་བའི་རིག་པ་ཡིན་པར་ཐལ། མངོན་སུམ་ཚད་མ་ཡིན་པའི་ཕྱིར་ན་མ་ཁྱབ།
དེར་ཐལ། ཚད་མ་གང་ཞིག་རྗེས་དཔག་ཚད་མ་མ་ཡིན་པའི་ཕྱིར། མ་གྲུབ་ན། དམན་



སེམས་བསྐྱེད་དྲུག་པའི་རྣམ་བཤད།
ལམ་སྔོན་མ་སོང་གི་བྱང་སེམས་ཚོགས་ལམ་པའི་རྒྱུད་ཀྱི་སྟོང་ཉིད་དྲན་པའི་དྲན་
ཤེས་རྗེས་དཔག་ཚད་མ་ཡིན་པར་ཐལ། འདོད་པའི་ཕྱིར། དེ་འདྲའི་ཐལ་བ་ལ་འདོད་
ན༑ བྱང་སེམས་སྦྱོར་ལམ་པའི་རྒྱུད་ཀྱི་སྟོང་ཉིད་དྲན་པའི་དྲན་ཤེས་རྗེས་དཔག་ཡིན་
པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཐོས་བྱུང་གི་བློ་ཡིན་པར་ཐལ།
འདོད་པའི་ཕྱིར། འདོད་མི་ནུས་པར་ཐལ། སྒོམ་བྱུང་གི་བློ་ཡིན་པའི་ཕྱིར། རྩ་བར་
འདོད་ན། དེ་ལ་སྟོང་ཉིད་མངོན་སུམ་དུ་སྣང་བར་ཐལ། དེ་རང་ལ་མངོན་དུ་གྱུར་བའི་
ཡུལ་གྱི་གཙོ་བོ་མངོན་གྱུར་པ་ལ་ཚད་མ་ཡིན་པའི་ཕྱིར། རྟགས་ཁས། འདོད་ན།
དེས་སྟོང་ཉིད་མངོན་སུམ་དུ་རྟོགས་པར་ཐལ། འདོད་པའི་ཕྱིར། འདོད་མི་ནུས་པར་
ཐལ༑ ཆོས་ཅན་དེའི་ཕྱིར། ཁོ་ན་རེ། དམན་ལམ་སྔོན་མ་སོང་གི་བྱང་སེམས་སྦྱོར་
ལམ་པའི་རྒྱུད་ཀྱི་སྟོང་ཉིད་རྟོགས་པའི་བློ་དེ་རྗེས་དཔག་ཡིན་པར་ཐལ། དེ་ལ་རྗེས་
དཔག་ཞིག་ཡོད་པའི་ཕྱིར་ན་མ་ཁྱབ། དེར་ཐལ། དེ་ལ་སྟོང་ཉིད་གསར་དུ་རྟོགས་མ་
ཐག་པའི་བྱང་སེམས་སྦྱོར་ལམ་ཞིག་ཡོད་པའི་ཕྱིར། རྟགས་སླ། གཞན་ཡང་། ཚུར་
མཐོང་གི་རྒྱུད་ཀྱི་ལྷའི་མིག་གི་མངོན་ཤེས་ཆོས་ཅན། དབང་མངོན་ཡིན་པར་ཐལ།
རང་གི་བདག་རྐྱེན་དབང་པོ་གཟུགས་ཅན་པ་ལ་བརྟེན་ནས་རང་ཡུལ་གསལ་བར་
སྣང་བའི་ཤེས་པ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། མངོན་ཤེས་
ཡིན་ན་ཡིད་མངོན་ཡིན་པས་ཁྱབ་པའི་ཕྱིར། གཞན་ཡང་། རྒྱུན་ཞུགས་ཀྱི་རྒྱུད་ཀྱི་
ཉན་ཐོས་མཐོང་ལམ་རྣམ་གྲོལ་ལམ་ཆོས་ཅན། རང་གི་བདག་རྐྱེན་བསམ་གཏན་གྱི་
དངོས་གཞི་ལ་བརྟེན་པར་ཐལ། རྣལ་འབྱོར་མངོན་སུམ་ཡིན་པའི་ཕྱིར་ན་མ་ཁྱབ།
འདོད་མི་ནུས་པར་ཐལ། བསམ་གཏན་གྱི་དངོས་གཞི་ཐོབ་པའི་རྒྱུན་ཞུགས་མེད་
པའི་ཕྱིར། གཞན་ཡང་། གཞན་སེམས་ཤེས་པའི་མངོན་ཤེས་ཆོས་ཅན། ཁྱོད་དུ་གྱུར་
པའི་རྣལ་འབྱོར་མངོན་སུམ་མེད་པར་ཐལ། ཁྱོད་ཡིད་ཀྱི་མངོན་སུམ་ཡིན་པའི་ཕྱིར་
ན་མ་ཁྱབ། འདོད་ན་དེ་ཡོད་པར་ཐལ། སངས་རྒྱས་འཕགས་པའི་རྒྱུད་ཀྱི་གཞན་
སེམས་ཤེས་པའི་མངོན་ཤེས་དེ་ཁྱོད་ཡིན་པའི་ཕྱིར། གཞན་ཡང་། རྣལ་འབྱོར་མངོན་



162
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
སུམ་རྒྱུད་ལྡན་གྱི་ཕྱི་རོལ་པ་ཡོད་པར་ཐལ། གཞན་སེམས་ཤེས་པའི་མངོན་ཤེས་
རྒྱུད་ལྡན་གྱི་ཕྱི་རོལ་པ་ཡོད་པའི་ཕྱིར་ན་མ་ཁྱབ། རྟགས་སླ། གཞན་ཡང་། མྱུ་གུ་
བདེན་མེད་དུ་རྟོགས་པའི་རྗེས་དཔག་གིས་དྲངས་ནས་སྐྱེས་པའི་མྱུ་གུ་བདེན་མེད་དུ་
ངེས་པའི་ངེས་ཤེས་ཆོས་ཅན། རྗེས་དཔག་ཡིན་པར་ཐལ། རང་གི་རྟེན་དུ་གྱུར་པའི་
རྟགས་ཡང་དག་ལ་བརྟེན་ནས་སྐྱེས་ཤིང་རང་གི་གཞལ་བྱ་ལ་མི་བསླུ་བའི་རིག་པ་
ཡིན་པའི་ཕྱིར། དེར་ཐལ། རང་གི་རྟེན་རྟགས་ཡང་དག་ལ་བརྟེན་ཏེ་བརྒྱུད་ནས་སྐྱེས་
པའི་ཕྱིར། དེར་ཐལ། མྱུ་གུ་བདེན་མེད་དུ་རྟོགས་པའི་རྗེས་དཔག་རང་གི་རྟེན་དུ་གྱུར་
པའི་རྟགས་ཡང་དག་ལ་དངོས་སུ་བརྟེན་ནས་སྐྱེས་པའི་ཕྱིར་ཟེར་ན་རྩ་བར་མ་ཁྱབ།
གཞན་ཡང༌། ཟླ་གཅིག་ཟླ་གཉིས་སུ་སྣང་བའི་དབང་ཤེས་ཚད་མ་ཡིན་པར་
ཐལ༑ ཆུ་རླུང་རྣག་ཁྲག་ཏུ་སྣང་བའི་ཡི་དྭགས་ཀྱི་མིག་ཤེས་ཚད་མ་ཡིན་པའི་ཕྱིར་ན་
མ་ཁྱབ། ཆུ་རླུང་རྣག་ཁྲག་ཏུ་སྣང་བའི་ཡི་དྭགས་ཀྱི་མིག་ཤེས་དེ་འཕྲལ་གྱི་འཁྲུལ་
རྒྱུས་བསླད་པར་ཐལ། ཟླ་གཅིག་གཉིས་སུ་སྣང་བའི་དབང་ཤེས་འཕྲལ་གྱི་འཁྲུལ་
རྒྱུས་བསླད་པའི་ཕྱིར། ཁྱབ་པ་ཁས། གཞན་ཡང་། སྒྲ་རྟག་འཛིན་རྟོག་པ་ཆོས་ཅན།
ཚད་མ་ཡིན་པར་ཐལ། རང་གི་གཞལ་བྱ་ལ་མི་བསླུ་བའི་རིག་པ་ཡིན་པའི་ཕྱིར་ན་མ་
ཁྱབ། དེར་ཐལ། རང་གི་སྣང་བ་ལ་ཚད་མ་ཡིན་པའི་ཕྱིར། དེར་ཐལ། ཡུལ་གྲུབ་པའི་
སྟོབས་ཀྱིས་ཡུལ་ཅན་གྲུབ་ཚུལ་ཞིག་ཡོད་པའི་ཕྱིར། འདོད་མི་ནུས་པར་ཐལ། ལོག་
ཤེས་ཡིན་པའི་ཕྱིར། གཞན་ཡང་། མིག་གི་རྣམ་པར་ཤེས་པའི་འཁོར་དུ་གྱུར་པའི་
ཚོར་བ་བདེ་བ་ཆོས་ཅན། རང་ཡུལ་དུ་གྱུར་པའི་བདེ་བ་མངོན་སུམ་དུ་རྟོགས་པར་
ཐལ༑ ཚོར་བ་བདེ་བ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། བདེ་བ་དང་
གཟུགས་ཀྱི་སྐྱེ་མཆེད་གཉིས་ཀྱི་ནང་ནས་གཟུགས་ཀྱི་སྐྱེ་མཆེད་ཁོ་ནའི་ཡུལ་ཅན་
ཡིན་པའི་ཕྱིར། རྟགས་གྲུབ་པར་ཐལ། གཅིག་གིས་གཉིས་ཤེས་མ་ཡིན་ཏེ། །ཞེས་
གསུངས་པའི་ཕྱིར། ཐེག་ཆེན་མཐོང་ལམ་བར་ཆད་མེད་ལམ་དུ་གྱུར་པའི་ཚོར་བ་
བདེ་བ་ཆོས་ཅན། རང་ཡུལ་དུ་གྱུར་པའི་བདེ་བ་མངོན་སུམ་དུ་རྟོགས་པར་ཐལ།



སེམས་བསྐྱེད་དྲུག་པའི་རྣམ་བཤད།
13
ཚོར་བ་བདེ་བ་ཡིན་པའི་ཕྱིར་ན་མ་ཁྱབ། འདོད་ན། ཁྱོད་ཀྱི་དངོས་ཡུལ་དུ་གྱུར་པའི་
དངོས་པོ་ཡོད་པར་ཐལ། འདོད་པའི་ཕྱིར། འདོད་མི་ནུས་པར་ཐལ། ཁྱོད་ཟག་མེད་
བར་ཆད་མེད་ལམ་ཡིན་པའི་ཕྱིར། གཞན་ཡང་། དམན་ལམ་སྔོན་དུ་མ་སོང་བའི་བྱང་
སེམས་སྦྱོར་ལམ་པའི་རྒྱུད་ཀྱི་སྟོང་ཉིད་རྟོགས་པའི་གཙོ་སེམས་དང་མཚུངས་ལྡན་
དུ་གྱུར་པའི་ཚོར་བ་བཏང་སྙོམས་ཆོས་ཅན། རང་ཡུལ་དུ་གྱུར་པའི་ཚོར་བ་བཏང་
སྙོམས་མངོན་སུམ་དུ་རྟོགས་པར་ཐལ། ཁྱོད་ཚོར་བ་བཏང་སྙོམས་ཡིན་པའི་ཕྱིར་ན་
མ་ཁྱབ། འདོད་ན་དེ་ཆོས་ཅན། ཁྱོད་ཀྱི་དངོས་ཡུལ་དུ་གྱུར་པའི་དངོས་པོ་ཡོད་པར་
ཐལ༑ འདོད་པའི་ཕྱིར། འདོད་མི་ནུས་པར་ཐལ། ཁྱོད་སློབ་པའི་མཉམ་གཞག་ཡེ་
ཤེས་ཡིན་པའི་ཕྱིར། སྒྲ་རྟག་འཛིན་རྟོག་པ་ཆོས་ཅན། མངོན་སུམ་ཚད་མ་ཡིན་པར་
ཐལ༑ རྟགས་ཡང་དག་ལ་མ་བརྟེན་པར་རང་ལ་མངོན་དུ་གྱུར་པའི་གཞལ་བྱ་མངོན་
གྱུར་ལ་མི་བསླུ་བའི་རིག་པ་ཡིན་པའི་ཕྱིར། དེར་ཐལ། ཁྱོད་ལ་སྒྲ་རྟག་པར་སྣང་བ་དེ་
མངོན་གྱུར་ཡིན་པ་གང་ཞིག ཁྱོད་དེ་ལ་མི་བསླུ་བའི་རིག་པ་ཡིན་པའི་ཕྱིར། དང་པོ་
མ་གྲུབ་ན། དེར་ཐལ། དེ་ཚུར་མཐོང་ལ་མངོན་གྱུར་ཡིན་པའི་ཕྱིར། གཉིས་པ་མ་གྲུབ་
ན༑ དེར་ཐལ། ཁྱོད་དེ་ལ་ཚད་མ་ཡིན་པའི་ཕྱིར་ཟེར་ན། རྩ་བར་མ་ཁྱབ། ཁོ་ན་རེ། དེ་
ཆོས་ཅན། ཚད་མ་ཡིན་པར་ཐལ། རང་གི་སྣང་བ་ལ་ཚད་མ་ཡིན་པའི་ཕྱིར། ཟེར་
ན༑ གང་ཟག་གི་བདག་འཛིན་ཆོས་ཅན། དེར་ཐལ། དེའི་ཕྱིར། འདོད་ན། ཚད་མིན་
གྱི་བློ་མ་ཡིན་པར་ཐལ། འདོད་པའི་ཕྱིར། འདོད་ན། ཁྱོད་དང་དམིགས་པ་གཅིག་ལ་
དམིགས་ནས་འཛིན་སྟངས་དངོས་འགལ་དུ་ཞུགས་པའི་བློ་མེད་པར་ཐལ། འདོད་
པའི་ཕྱིར། འདོད་མི་ནུས་ཏེ། བདེན་འཛིན་ཡིན་པའི་ཕྱིར། །
གཞན་ཡང་། སྒྲ་མི་རྟག་པ་མངོན་སུམ་དུ་རྟོགས་པའི་རྣལ་འབྱོར་མངོན་
སུམ་ཆོས་ཅན། རང་གི་འཛིན་སྟངས་ཀྱི་ཡུལ་དུ་གྱུར་པའི་གཞལ་བྱ་མངོན་སུམ་
པ་ཡོད་པར་ཐལ། ཁྱོད་མངོན་སུམ་ཚད་མ་ཡིན་པའི་ཕྱིར། འདོད་ན། སྒྲ་མི་རྟག་
པ་མངོན་སུམ་ཡིན་པ་ཐལ། འདོད་པའི་ཕྱིར། འདོད་ན། མངོན་གྱུར་ཡིན་པར་ཐལ།



164
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
འདོད་པའི་ཕྱིར། འདོད་ན། དེ་མ་ཡིན་པར་ཐལ། ལྐོག་གྱུར་ཡིན་པའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། གཞལ་བྱའི་གནས་གཉིས་པ་ཡིན་པའི་ཕྱིར། བུམ་པ་
བདེན་སྟོང་གཞལ་བྱའི་གནས་གཉིས་པ་ཡིན་པའི་ཕྱིར་ན་རྩ་བར་མ་ཁྱབ། ཁ་ཅིག
རྟོག་པ་ཡིན་ན་རང་ཉིད་ཀྱིས་མངོན་སུམ་དུ་རྟོགས་པ་མེད་པས་ཁྱབ་པ་ཟེར་ན། སྒྲ་
རྟག་འཛིན་རྟོག་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་
ཀྱིས་མངོན་སུམ་དུ་རྟོགས་པའི་ཆོས་ཡོད་པར་ཐལ། དེས་སྒྲ་རྟག་པའི་དོན་སྤྱི་མངོན་
སུམ་དུ་རྟོགས་པའི་ཕྱིར། དེ་ཁྱོད་ལ་མངོན་སུམ་དུ་སྣང་བའི་ཕྱིར། ཁྱོད་དེ་ལ་མངོན་
སུམ་གྱི་ཚད་མ་ཡིན་པའི་ཕྱིར། དེ་རང་གི་སྣང་བ་ལ་ཚད་མ་ཡིན་པའི་ཕྱིར། དེར་
ཐལ༑ ཤེས་པ་ཡིན་པའི་ཕྱིར། གཞན་ཡང་། སྔོ་འཛིན་མངོན་སུམ་གྱིས་དྲངས་པའི་
སྔོན་པོ་དོན་མཐུན་ངེས་པའི་ངེས་ཤེས་ཆོས་ཅན། སྔོན་པོ་མངོན་སུམ་དུ་རྟོགས་པར་
ཐལ༑ སྔོན་པོ་ལ་མངོན་སུམ་གྱི་ཚད་མ་ཡིན་པའི་ཕྱིར། དེར་ཐལ། རྩ་ཤེའི་ཊིཀ་ཆེན་
ལས༑ མངོན་སུམ་ཚད་མ་རྟོག་མེད་ཀྱིས་དྲངས་པའི་དཔྱད་ཤེས་རྣམས་ཀྱང་ཚད་
མར་བཞེད་པར་མངོན་ནོ། ། ཞེས་གསུངས་པའི་ཕྱིར། ཟེར་ན། རྩ་བར་མ་ཁྱབ། སྒྲ་མི་
རྟག་རྟོགས་ཀྱི་རྗེས་དཔག་གིས་དྲངས་པའི་སྒྲ་མི་རྟག་པ་ངེས་པའི་ངེས་ཤེས་ཆོས་
ཅན༑ རྟོག་མེད་ཡིན་པར་ཐལ། མངོན་སུམ་ཚད་མ་ཡིན་པའི་ཕྱིར་ན་མ་ཁྱབ། མ་གྲུབ་
ན༑ དེ་ཆོས་ཅན། དེར་ཐལ། དཔྱད་ཤེས་ཡིན་པའི་ཕྱིར། གཞན་ཡང་། བུམ་པ་ཆོས་
ཅན༑ ཤེས་པ་ཡིན་པར་ཐལ། མངོན་སུམ་ཡིན་པའི་ཕྱིར་ན་མ་ཁྱབ། དེར་ཐལ། མངོན་
གྱུར་ཡིན་པའི་ཕྱིར། དེར་ཐལ། གཞལ་བྱའི་གནས་དང་པོ་ཡིན་པའི་ཕྱིར། དེར་ཐལ།
ཚུར་མཐོང་གིས་མྱོང་སྟོབས་ཀྱིས་ངེས་ནུས་པའི་ཆོས་ཡིན་པའི་ཕྱིར། གཞན་ཡང་།
སྔོ་འཛིན་དབང་མངོན་ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། སྔོ་འཛིན་
དབང་མངོན་གྱིས་རྟོགས་པའི་ཕྱིར་ན་མ་ཁྱབ། དེར་ཐལ། འཇུག་པའི་ཊཱིཀ་ཆེན་ལས།
དེ་ལྟར་ན་སྔོ་འཛིན་ནི་གཞན་ལུགས་ལྟར་རང་རིག་གིས་མི་འགྲུབ་ཀྱིས། དབང་པོའི་
མངོན་སུམ་ཚད་མས་འགྲུབ་པར་བསྟན་ཏོ། །དེ་ཡོད་པ་ནི་སྔོ་འཛིན་གྱིས་གཞལ་བྱ་



སེམས་བསྐྱེད་དྲུག་པའི་རྣམ་བཤད།
165
གྲུབ་པ་ཉིད་ཀྱིས་རྟོགས་པའི་ཕྱིར་རོ། །ཞེས་གསུངས་པའི་ཕྱིར། གཞན་ཡང་། དེས་
དེ་རྟོགས་པར་ཐལ། དེས་དེ་དཔྱད་པ་གང་ཞིག་དེས་དེ་དཔྱད་པ་རྟོགས་པའི་དོན་
ཡིན་པའི་ཕྱིར། རྟགས་གྲུབ་པར་ཐལ། རང་འགྲེལ་ལས། ཉམས་སུ་མྱོང་བའི་ཤེས་
པས་ཡོངས་སུ་དཔྱད་པ་གང་ཡིན་པ་དེ་དྲན་པས་ཡོངས་སུ་མ་དཔྱད་པ་མ་ཡིན་པས་
ཞེས་གསུངས་པའི་ཕྱིར། འདི་སྐོར། འཇུག་ཊཱིཀ རྩ་ཤེའི་ཊིཀ་ཆེན། སྟོང་ཐུན་སྐལ་
བཟང་མིག་འབྱེད་སོགས་ཀྱི་ཚིག་ཟིན་འདྲ་མིན་དང་དགོངས་པ་ལ་ཞིབ་ཏུ་དཔྱད་
དགོས་པ་མང་དུ་ཡོད་དོ། །
གཞན་ཡང་། སྦྱིན་པ་བཏང་བ་ལས་ལོངས་སྤྱོད་འབྱུང་བའི་འབྲེལ་བ་ཕྲ་མོ་
ཆོས་ཅན། ཁྱོད་མངོན་གྱུར་ཡིན་པར་ཐལ། ཁྱོད་མངོན་སུམ་དུ་རྟོགས་པའི་བློ་ཡོད་
པའི་ཕྱིར། རྟགས་དེར་ཐལ། གནས་དང་གནས་མ་ཡིན་པར་མཁྱེན་པའི་སྟོབས་ཡོད་
པའི་ཕྱིར། དེར་ཐལ། སྦྱིན་ལས་འབྱོར་ལྡན་གནས་ཡིན་དབུལ་པོ་མིན། །ཞེས་སོགས་
གསུངས་པའི་ཕྱིར་ན་རྩ་བར་མ་ཁྱབ། རྩ་བར་འདོད་མི་ནུས་པར་ཐལ། ལྐོག་གྱུར་ཡིན་
པའི་ཕྱིར། དེར་ཐལ། ཤིན་ཏུ་ལྐོག་གྱུར་ཡིན་པའི་ཕྱིར། གཞལ་བྱའི་གནས་གསུམ་པ་
ཡིན་པའི་ཕྱིར། ཡིད་ཆེས་རྗེས་དཔག་གིས་རྟོགས་པར་བྱ་བ་ཡིན་པའི་ཕྱིར། གནས་
གསུམ་པར་ནི་འཕོས་པ་ན། །ལུང་འདྲེན་པ་ནི་མཁས་པའི་ལུགས། །ཞེས་གསུངས་
པའི་ཕྱིར། ཁོ་ན་རེ། རྗེས་དཔག་ཡིན་ན། རང་གི་འཛིན་སྟངས་ཀྱི་ཡུལ་དུ་གྱུར་པའི་
གཞལ་བྱ་ལྐོག་གྱུར་ལ་མི་བསླུ་བའི་རིག་པ་ཡིན་པས་ཁྱབ་ཟེར་ན། དུ་ལྡན་ལ་མེ་ཡོད་
པར་རྟོགས་པའི་རྗེས་དཔག་ཆོས་ཅན། དེར་ཐལ། དེའི་ཕྱིར། འདོད་ན། དུ་ལྡན་པའི་
མེ་ལྐོག་གྱུར་ཡིན་པར་ཐལ། འདོད་པའི་ཕྱིར། འདོད་མི་ནུས་པར་ཐལ། མངོན་གྱུར་
ཡིན་པའི་ཕྱིར། དེར་ཐལ། ཚུར་མཐོང་ལ་མངོན་གྱུར་ཡིན་པའི་ཕྱིར། གནག་རྫི་ལ་
མངོན་གྱུར་ཡིན་པའི་ཕྱིར། གཞན་ཡང་། རང་རིག་ཡོད་པར་ཐལ། རྣམ་མཁྱེན་གྱིས་
རྣམ་མཁྱེན་མངོན་སུམ་དུ་རྟོགས་པའི་ཕྱིར་ན་མ་ཁྱབ། གཞན་ཡང་། སྔོན་འཛིན་ཆོས་
ཅན༑ ཁྱོད་ལ་གཉིས་སྣང་ནུབ་པའི་བློ་ཡོད་པར་ཐལ། ཁྱོད་མངོན་སུམ་དུ་རྟོགས་པའི་



166
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
བློ་ཡོད་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཀུན་རྫོབ་བདེན་པ་ཡིན་པའི་
ཕྱིར། གཞན་ཡང༌། བྱས་རྟགས་ཀྱིས་སྒྲ་མི་རྟག་པར་སྒྲུབ་པ་སྐབས་སུ་བབས་པའི་
རྒྱུད་སྨིན་པའི་ཕྱི་རྒོལ་ཡང་དག་གི་རྒྱུད་ཀྱི་ཚུལ་གསུམ་དྲན་པའི་དྲན་ཤེས་ཆོས་ཅན།
ཁྱོད་ཀྱིས་སྒྲ་མི་རྟག་པ་ཤུགས་ལ་རྟོགས་པར་ཐལ། ཁྱོད་ཀྱིས་དེ་སྟོབས་ཤུགས་ཀྱིས་
རྟོགས་པའི་ཕྱིར་ན་མ་ཁྱབ། དེར་ཐལ། རྣམ་འགྲེལ་ལས། དོན་གྱིས་དེ་ནི་འཇིག་བློར་
འགྱུར། །ཞེས་གསུངས་པའི་ཕྱིར། རྟོགས་ཚུལ་ལ་མངོན་སུམ་དུ་རྟོགས་པ། ཤུགས་
ལ་རྟོགས་པ། སྟོབས་ཤུགས་ཀྱིས་རྟོགས་པ་དང་གསུམ་ཡོད་པའི་ཕྱིར། གཞན་
ཡང་༑ དམན་ལམ་སྔོན་དུ་མ་སོང་བའི་ཐེག་ཆེན་སྦྱོར་ལམ་ཆོས་མཆོག་པའི་རྒྱུད་ཀྱི་
གཞན་སེམས་ཤེས་པའི་མངོན་ཤེས་ཆོས་ཅན། ཐར་ལམ་མ་ཡིན་པར་ཐལ། འཁྲུལ་
ཤེས་ཡིན་པའི་ཕྱིར་ན་མ་ཁྱབ། ཁ་ཅིག དེ་མ་ཡིན་པར་ཐལ། རང་ཡུལ་མངོན་སུམ་
དུ་རྟོགས་པའི་བློ་ཡིན་པའི་ཕྱིར་ན་མ་ཁྱབ། དེར་ཐལ། མངོན་ཤེས་ཡིན་པའི་ཕྱིར།
རང་ཡུལ་བདེན་གྲུབ་ཏུ་འཛིན་པའི་ཚད་མ་ཡོད་པར་ཐལ། རང་ཡུལ་བདེན་གྲུབ་ཏུ་
སྣང་བའི་ཚད་མ་ཡོད་པའི་ཕྱིར། རྟགས་དེར་ཐལ། ཆོས་ཉིད་ལ་རྩེ་གཅིག་ཏུ་མཉམ་
པར་བཞག་པའི་རིགས་ངེས་ཐེག་ཆེན་སྦྱོར་ལམ་དེ་དེ་ཡིན་པའི་ཕྱིར་ན་རྩ་བར་མ་
ཁྱབ། རྩ་བར་འདོད་ན། རང་ཡུལ་བདེན་གྲུབ་ཏུ་སྣང་བའི་བློ་ཡིན་ན་རང་ཡུལ་བདེན་
གྲུབ་ཏུ་འཛིན་པའི་བློ་ཡིན་པས་ཁྱབ་པར་ཐལ་ལོ། །འདོད་ན། ལམ་མ་ཞུགས་ཀྱི་
སྐྱེས་བུ་ཆེན་པོ་བའི་རྒྱུད་ཀྱི་སྙིང་རྗེ་ཆེན་པོ་ཆོས་ཅན། དེར་ཐལ། དེའི་ཕྱིར། འདོད་
མི་ནུས་ཏེ། བློ་མེད་རྫོགས་བྱང་གི་རྩ་བའི་རྒྱུ་མཐར་ཐུག་པ་ཡིན་པའི་ཕྱིར། རྟགས་
དེར་ཐལ། དབུ་མ་རིན་ཆེན་ཕྲེང་བ་ལས། བདག་ཉིད་དང་ནི་འཇིག་རྟེན་འདིས། །བླ་
མེད་བྱང་ཆུབ་ཐོབ་འདོད་ན། །དེ་ཡི་རྩ་བ་བྱང་ཆུབ་སེམས། །རི་དབང་རྒྱལ་པོ་ལྟར་
བརྟན་དང་། ཕྱོགས་མཐར་གཏུག་པའི་སྙིང་རྗེ་དང༌། །གཉིས་ལ་མི་བརྟེན་ཡེ་ཤེས་
ལགས། །ཞེས་གསུངས་པའི་ཕྱིར། དེ་ལྟར་རང་རིག་སྒྲུབ་བྱེད་ཀྱི་དཔེ་རྟགས་ཡང་
དག་མེད་ཅིང༌། གཞལ་བྱ་རྫུན་པ་འཇལ་བ་ལ་ཚད་མ་འཁྲུལ་པ་གྲོགས་སུ་འགྲོ་ཚུལ་



སེམས་བསྐྱེད་དྲུག་པའི་རྣམ་བཤད།
1g
དང་༑ གྲུབ་མཐའ་གོང་འོག་གི་ཚད་མའི་ངོས་འཛིན་དང་ངོ་བོ་མི་འདྲ་བའི་ཐ་སྙད་ཀྱི་
རྣམ་གཞག་ཕྲ་མོ་རྣམས་ཤེས་པར་བྱས་ནས། རྒྱལ་བའི་དགོངས་པ་མ་ནོར་བར་
རྟོགས་ཏེ། ཁམས་གསུམ་གྱི་སྲིད་པ་ལས་བརྒལ་ནས་ཆོས་ཀྱི་རྒྱལ་པོ་ཐུབ་པ་བཅོམ་
ལྡན་འདས་ཀྱི་གོང་འཕང་མངོན་དུ་བྱེད་པ་ཡིན་པའི་ཕྱིར། རྟགས་དེར་ཐལ། བཅོམ་
ལྡན་འདས་ཀྱིས་འཕགས་པ་དེ་ཁོ་ན་ཉིད་བསྟན་པའི་ཏིང་ངེ་འཛིན་ལས། འཇིག་རྟེན་
ཕན་པས་བསྟན་པ་སུ་ཞིག་གིས། །མ་ལོག་བློ་ཡིས་རྣམ་པར་རྟོགས་གྱུར་ན། །སྦྲུལ་
གྱི་པགས་པ་རྙིང་ལྟར་རབ་སྤངས་ཏེ། སྲིད་པ་ཀུན་ལས་འདས་ནས་ཞི་བར་འགྱུར།
ཞེས་གསུངས་པའི་ཕྱིར།
སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་པར་བསྟན་པ།
གསུམ་པ་༼སེམས་ཙམ་དུ་གསུངས་བའི་ཙམ་སྒྲས་ཕྱི་དོན་འགོག་པ་མ་ཡིན་བར་བསྟན་
བ༑༽སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་པར་བསྟན་པ་ལ་
གསུམ། ས་བཅུ་པ་ལས་སེམས་ཙམ་དུ་གསུངས་པའི་དགོངས་པ་བཤད་པ། དོན་ཤེས་
ཡོད་མེད་མཚུངས་པར་བསྟན་པ། ལང་གཤེགས་ལས་སེམས་ཙམ་དུ་གསུངས་པའི་
དགོངས་པ་བཤད་པའོ། །དང་པོ་༼ས་བཅུ་པ་ལས་སེམས་ཙམ་དུ་གསུངས་བའི་དགོངས་པ་
བཤད་བད༽ལ་གསུམ། ཙམ་སྒྲས་ཕྱི་དོན་མི་འགོག་པར་ས་བཅུ་པའི་ལུང་གིས་བསྒྲུབ་
པ༑ དོན་དེ་མདོ་གཞན་གྱིས་ཀྱང་སྒྲུབ་པ། ཙམ་སྒྲས་སེམས་ཙམ་གཙོ་བོ་ཉིད་དུ་
བསྟན་པར་བསྒྲུབ་པའོ། །
དང་པོ་༼ཙམ་སྒྲས་ཕྱི་དོན་མི་འགོག་བར་ས་བཅུ་བའི་ལུང་གིས་བསྒྲུབ་བ་།༽ནི།
མངོན་གྱུར་མངོན་ཕྱོགས་བྱང་ཆུབ་སེམས་དཔའ་ཡིས། །
སྲིད་གསུམ་རྣམ་ཤེས་ཙམ་དུ་གང་རྟོགས་པ། །
རྟག་བདག་བྱེད་པོ་བཀག་བར་རྟོགས་ཕྱིར་དེས། །



163
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
བྱེད་པ་པོ་ནི་སེམས་ཙམ་ཡིན་པར་རྟོགས། །
མངོན་གྱུར་མངོན་ཕྱོགས་ཞེས་སོགས་གསུངས། མདོ་དེའི་ཙམ་སྒྲས་ཕྱི་
དོན་འགོག་པ་མ་ཡིན་པར་ཐལ། ས་དྲུག་པ་མངོན་དུ་གྱུར་པས་སངས་རྒྱས་ཀྱི་ཆོས་
ལ་མངོན་དུ་ཕྱོགས་པའི་བྱང་ཆུབ་སེམས་དཔའ་དེ་ཡིས་སྲིད་པ་གསུམ་རྣམ་པར་
ཤེས་པའི་བདག་ཉིད་ཙམ་དུ་རྟོགས་པར་གསུངས་པ་གང་ཡིན་པ་ས་བཅུ་པའི་མདོ་
དེས་ནི། བདག་རྟག་པ་ཁམས་གསུམ་གྱི་བྱེད་པ་པོ་ཡིན་པ་བཀག་ནས། སེམས་
ཙམ་ཞིག་ཁམས་གསུམ་གྱི་བྱེད་པ་པོར་རྟོགས་པའི་ཕྱིར། མདོ་དེས། ཁམས་གསུམ་
གྱི་བྱེད་པ་པོ་ནི་སེམས་ཙམ་ཡིན་པ་དང་། ས་དྲུག་པ་བས་དེ་རྟོགས་ཞེས་བསྟན་པའི་
ཕྱིར། །
གཉིས་པ་༼དོན་དེ་མདོ་གཞན་གྱིས་ཀྱང་སྒྲུབ་པ།༽ནི།
དེ་ཕྱིར་བློ་ལྡན་བློ་ནི་འཕེལ་བྱའི་ཕྱིར། །
ལང་ཀར་གཤེགས་མདོ་དེ་ལས་ཀུན་མཁྱེན་གྱིས། །
མུ་སྟེགས་སྤོ་མཐོན་རི་འཇོམས་ངག་རང་བཞིན། །
རྡོ་རྗེ་འདི་ནི་དགོངས་བ་བཅད་ཕྱིར་གསུངས། །
ཇི་བཞིན་རང་གི་བསྟན་བཅོས་དེ་དེ་ལས། །
མུ་སྟེགས་རྣམས་ཀྱིས་གང་ཟག་སོགས་དེ་དག །
སྨྲས་པ་དེ་དག་བྱེད་པོར་མ་གཟིགས་ནས། །
རྒྱལ་བས་སེམས་ཙམ་འཇིག་རྟེན་བྱེད་པོར་གསུངས། །
དེ་ཕྱིར་བློ་ལྡན་ཞེས་སོགས་གསུངས། ཙམ་སྒྲས་བྱེད་པ་པོ་དོན་གཞན་
འགོག་པ་ས་བཅུ་པའི་མདོའི་དོན་ཡིན་པ་དེའི་ཕྱིར། དེའི་རྒྱུ་མཚན་མདོ་གཞན་གྱིས་
ཀྱང་གྲུབ་སྟེ། ལང་ཀར་གཤེགས་པའི་མདོ་དེ་ལས། ཀུན་མཁྱེན་གྱིས། མུ་སྟེགས་པའི་
རྒྱུད་ཀྱི་གཙོ་བོ་སོགས་བྱེད་པོར་བལྟ་བའི་ལྟ་བ་ངན་པའི་རི་བོའི་སྤོ་མཐོ་འཇོམས་
པའི་ངག་གི་རང་བཞིན་གྱི་རྡོ་རྗེ། གང་ཟག་རྒྱུན་དང་ཕུང་པོ་དང་། །དེ་བཞིན་རྐྱེན་



སེམས་བསྐྱེད་དྲུག་པའི་རྣམ་བཤད།
154
དང་རྡུལ་དག་དང་། །གཙོ་བོ་དབང་ཕྱུག་བྱེད་པོ་རྣམས། །སེམས་ཙམ་དུ་ནི་ངས་
བཤད་དོ། །ཞེས་གསུངས་པ་འདི་ནི། ས་བཅུ་པ་ལས་སེམས་ཙམ་དུ་གསུངས་པའི་
དགོངས་པ་གཅད་པ་སྟེ་གསལ་བར་བྱ་ཕྱིར་དུ་གསུངས་པའི་ཕྱིར། དགོས་པ་ཡོད་
པར་ཐལ། བློ་ལྡན་བྱང་སེམས་ཀྱི་བློ་ཤེས་རབ་འཕེལ་བར་བྱ་བའི་དགོས་པ་ཡོད་
པའི་ཕྱིར། དེའི་དགོངས་པ་གསལ་བར་བྱས་ཚུལ་ཡོད་དེ། ཇི་ལྟར་དེ་བཞིན་རང་རང་
གི་བསྟན་བཅོས་ཀྱི་གྲུབ་པའི་མཐའ་དེ་དང་དེ་ལས་མུ་སྟེགས་རྣམས་ཀྱི་གང་ཟག་
རྒྱུན་ལ་སོགས་པ་དེ་དག་བྱེད་པོར་སྨྲས་པ་དེ་དག་བྱེད་པ་པོར་མ་གཟིགས་ནས།
རྒྱལ་བས་སེམས་ཙམ་ཞིག་འཇིག་རྟེན་གྱི་བྱེད་པོར་གསུངས་པར་བསྟན་པའི་ཕྱིར།
གསུམ་པ་༼ཙམ་སྒྲས་སེམས་ཙམ་གཙོ་བོ་ཉིད་དུ་བསྟན་པར་བསྒྲུབ་བ།༽ནི།
དེ་ཉིད་རྒྱས་ལ་སངས་རྒྱས་བསྙད་ཇི་བཞིན། །
དེ་བཞིན་སེམས་ཙམ་གཙོར་གྱུར་འཇིག་རྟེན་ལ། །
མདོ་ལས་སེམས་ཙམ་ཞེས་གསུངས་གཟུགས་ནི་འདིར། །
འགོག་པ་དེ་ལྟར་མདོ་ཡི་དོན་མ་ཡིན། ། །
དེ་ཉིད་རྒྱས་ལ་ཞེས་སོགས་གསུངས། མདོ་འདིར་ཕྱི་རོལ་གཟུགས་ནི་
འགོག་པ་དེ་ལྟར་མདོའི་དོན་མ་ཡིན་ཏེ། དེ་ཁོ་ན་ཉིད་ལ་བློ་གྲོས་ཤིན་ཏུ་རྒྱས་པ་ལ་
སངས་རྒྱས་བསྙད་པ་སྟེ་བཤད་པའི་ཚེ། ཚིག་སྔ་མ་སངས་ཞེས་པ་མི་མངོན་ཀྱང་
སངས་རྒྱས་ཞེས་བསྙད་པ་ཡོད་པ་ཇི་ལྟ་བ་དེ་བཞིན་དུ། གཟུགས་སེམས་གཉིས་
ལས་སེམས་ཙམ་གཙོ་བོར་གྱུར་པ་ལ། རྒྱལ་བས་མདོ་ལས་ཁམས་གསུམ་གྱི་འཇིག་
རྟེན་སེམས་ཙམ་མོ། །ཞེས་གསུངས་པའི་ཕྱིར།
གལ་ཏེ་འདི་དག་སེམས་ཙམ་ཞེས་མཁྱེན་ནས། །
དེ་ལས་གཟུགས་ཉིད་དགག་པར་མཛད་ན་ནི། །
སླར་ཡང་དེ་ལས་བདག་ཉིད་ཆེན་པོས་སེམས། །
གཏི་མུག་ལས་ལས་སྐྱེས་པར་ཅི་ཕྱིར་གསུངས། །



10
170
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གལ་ཏེ་གཟུགས་སོགས་འདི་དག་སེམས་ཙམ་དུ་རང་བཞིན་གྱིས་གྲུབ་པར་
མཁྱེན་ནས། མདོ་དེ་ལས་གཟུགས་སོགས་ཕྱི་རོལ་ཉིད་དུ་གྲུབ་པ་དགག་པར་མཛད་
ན་ནི། སླར་ཡང་ས་བཅུ་པའི་མདོ་དེ་ལས་བདག་ཉིད་ཆེན་པོ་སངས་རྒྱས་ཀྱིས། གཏི་
མུག་མ་རིག་པ་དེ་ལས་འདུ་བྱེད་ཀྱི་ལས། དེ་ལས་སེམས་རྣམ་ཤེས་ཀྱི་རྟེན་འབྲེལ་
སྐྱེ་བར་ཅི་ཕྱིར་གསུངས་ཏེ་གསུངས་མི་རིགས་པར་ཐལ། དེ་དག་རང་བཞིན་གྱིས་
གྲུབ་པའི་ཕྱིར། །
སེམས་ཉིད་ཀྱིས་ནི་སེམས་ཅན་འཇིག་རྟེན་དང་། །
སྣོད་ཀྱི་འཇིག་རྟེན་ཤིན་ཏུ་སྣ་ཚོགས་འགོད། །
འགྲོ་བ་མ་ལུས་ལས་ལས་སྐྱེས་པར་གསུངས། །
སེམས་སྤངས་ནས་ནི་ལས་ཀྱང་ཡོད་མ་ཡིན། །
གལ་ཏེ་གཟུགས་ཡོད་མོད་ཀྱི་དེ་ལ་ནི། །
སེམས་བཞིན་བྱེད་པ་བོ་ཉིད་ཡོད་མ་ཡིན། །
དེས་ན་སེམས་ལས་གཞན་པའི་བྱེད་པ་བོ། །
བཟློག་གི་གཟུགས་ནི་བཀག་པ་མ་ཡིན་ནོ། །
རང་རང་གི་རྒྱུར་གྱུར་པའི་སེམས་ཉིད་ཀྱིས་ནི། སེམས་ཅན་གྱི་འཇིག་རྟེན་
དང་༑ སྣོད་ཀྱི་འཇིག་རྟེན་ཤིན་ཏུ་སྣ་ཚོགས་འགོད་པ་སྟེ་བསྐྱེད་པའི་ཕྱིར། སེམས་
ཅན་ལས་ཀྱི་དབང་གིས་ནི། །ནག་པོ་དུས་སུ་སྐྱེས་ཏེ་དཔེར། །སེམས་དམྱལ་མཐོ་
རིས་འཇིག་རྟེན་དུ། མཚོན་དང་རིན་ཆེན་ཤིང་བཞིན་ནོ། །ཞེས་མདོ་ལས་གསུངས་
པའི་ཕྱིར། སེམས་དང་བཅས་པ་ཁོ་ནས་ལས་སོག་གི་སེམས་སྤངས་ནས་ལས་
ཀྱང་ཡོད་པ་མ་ཡིན་པའི་ཕྱིར། ཁྱབ་པར་ཐལ། གཟུགས་མེད་ཀྱང་དེས་བསྐྱེད་པའི་
སེམས་ཅན་ཡོད་པའི་ཕྱིར། རྒྱུ་མཚན་དེ་བས་ན། སེམས་ལས་གཞན་པའི་བྱེད་པ་པོ་
བཟློག་ནས་བཀག་གི་གཟུགས་ཕྱི་དོན་སེམས་ནི་བཀག་པ་མ་ཡིན་ནོ། །
གཉིས་པ་༼དོན་ཤེས་ཡོད་མེད་མཚུངས་བར་བསྟན་པ།༽ནི།



སེམས་བསྐྱེད་དྲུག་པའི་རྣམ་བཤད།
4
འཇིག་རྟེན་པ་ཡི་དེ་ཉིད་ལ་གནས་ལ། །
ཕུང་བོ་འཇིག་རྟེན་གྲགས་དེ་ལྔ་ཆར་ཡོད། །
དེ་ཉིད་ཡེ་ཤེས་འཆར་བར་འདོད་པ་ན། །
རྣལ་འབྱོར་པ་ལ་དེ་ལྔ་འབྱུང་མི་འགྱུར། །
འཇིག་རྟེན་པ་ཡི་ཞེས་སོགས་གསུངས། དོན་ཤེས་གཉིས་ཐ་སྙད་དུ་ཡོད་
མཉམ་དང་དོན་དམ་དུ་མེད་མཉམ་ཡིན་པར་ཐལ། འཇིག་རྟེན་པ་ཡི་རྣམ་པར་བཞག་
པའི་དེ་ཉིད་ལ་གནས་ནས། ཕུང་པོ་ལྔ་ཆར་འཇིག་རྟེན་ལ་གྲགས་པས་ཐ་སྙད་དུ་
ཡོད། དེ་ཁོ་ན་ཉིད་མངོན་སུམ་དུ་རྟོགས་པའི་ཡེ་ཤེས་འཆར་འདོད་པ་ན་སྟེ། རྣལ་
འབྱོར་པའི་མཉམ་གཞག་གིས་ཆོས་ཉིད་གཟིགས་ངོར་དེ་ལྔ་འབྱུང་བར་མི་འགྱུར་
བའི་ཕྱིར།
གཟུགས་མེད་ན་ནི་སེམས་ཡོད་མ་འཛིན་ཅིག །
སེམས་ཡོད་ཉིད་ནའང་གཟུགས་མེད་མ་འཛིན་ཅིག །
དེ་དག་ཤེས་རབ་ཚུལ་མདོར་སངས་རྒྱས་ཀྱིས། །
མཚུངས་པར་སྤངས་ཤིང་མངོན་པའི་ཆོས་ལས་གསུངས། །
ཕྱི་རོལ་གྱི་གཟུགས་ཡོད་པར་འདོད་ན་ནི་སེམས་མེད་པར་མ་འཛིན།
སེམས་རང་བཞིན་གྱིས་ཡོད་པ་ཉིད་དུ་འདོད་ནའང་གཟུགས་མེད་པར་མ་འཛིན་ཅིག་
སྟེ་འཛིན་མི་རིགས་པར་ཐལ། དོན་དམ་དུ་མེད་མཉམ་དང་ཐ་སྙད་དུ་ཡོད་མཉམ་ཡིན་
པའི་ཕྱིར། ལུང་གིས་ཀྱང་གྲུབ་སྟེ། དེ་དག་ཤེས་རབ་ཀྱི་ཕ་རོལ་ཏུ་ཕྱིན་ཚུལ་སྟོན་པའི་
མདོར་སངས་རྒྱས་ཀྱིས་མཚུངས་པར་སྤངས་ཤིང་སྟེ། དོན་དམ་དུ་མེད་མཚུངས་སུ་
གསུངས་ཤིང་། མངོན་པའི་ཆོས་ལས་རང་སྤྱིའི་མཚན་ཉིད་ཀྱི་སྒོ་ནས་གསུངས་པའི་
ཕྱིར།
བདེན་གཉིས་རིམ་པ་འདི་དག་བཤིག་ནས་ཀྱང་། །
ཁྱོད་ཀྱི་རྫས་ནི་བཀག་པས་འགྲུབ་མི་འགྱུར། །



12
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དེ་ཕྱིར་དེ་ལྟར་རིམ་པས་དངོས་གདོད་ནས། །
དེ་ཉིད་མ་སྐྱེད་འཇིག་རྟེན་སྐྱེས་རིག་བྱ། །
སེམས་ཙམ་པ་ཆོས་ཅན། བདེན་གཉིས་ཀྱི་རིམ་པ་འདི་དག་བཤིག་ནས།།
ཁྱོད་ཀྱི་གཞན་དབང་རྫས་སུ་གྲུབ་པ་ནི་བསྒྲུབས་ཀྱང་འགྲུབ་པར་མི་འགྱུར་བར་ཐལ།
སྔར་བཀག་ཟིན་པའི་ཕྱིར། དངོས་པོ་རྣམས་ཆོས་ཅན། གདོད་མ་ནས་དེ་ཁོ་ན་ཉིད་
དུ་མ་སྐྱེས་ཤིང་། འཇིག་རྟེན་ཐ་སྙད་ཀྱིས་སྐྱེས་པར་རིགས་པར་བྱ་སྟེ། དེ་ལྟ་བུའི་
གནོད་བྱེད་དང་སྒྲུབ་བྱེད་རིམ་པ་བཞིན་བཀོད་ཟིན་པ་དེའི་ཕྱིར།
གསུམ་པ་༼ལང་གཤེགས་ལས་སེམས་ཙམ་དུ་གསུངས་བའི་དགོངས་བ་བཤད་བ།༽ལང་
གཤེགས་ལས་སེམས་ཙམ་དུ་གསུངས་པའི་དགོངས་པ་བཤད་པ་ལ་གཉིས། ཕྱི་
དོན་མེད་པར་སེམས་ཙམ་དུ་གསུངས་པ་དྲང་དོན་དུ་བསྟན་པ། མདོའི་དྲང་ངེས་རྟོགས་
པའི་ཐབས་བསྟན་པའོ། །དང་པོ་༼བྱི་དོན་མེད་པར་སེམས་ཙམ་དུ་གསུངས་པ་དྲང་དོན་དུ་བསྟན་
བ་༽ལ་གཉིས། དྲང་དོན་དུ་ལུང་གིས་བསྟན་པ་དང༌། རིགས་པས་བསྟན་པའོ། །དང་
པོ་༼དྲང་དོན་དུ་ལུང་གིས་བསྟན་པ།༽ལ་གཉིས། དངོས་ཀྱི་དོན་དང་། དེ་དང་འདྲ་བའི་མདོ་
གཞན་དྲང་དོན་དུ་བསྟན་པའོ། ། །
དང་པོ་༼དངོས་ཀྱི་དོན།༽ནི།
མདོ་སྡེ་གང་ལས་ཕྱི་རོལ་སྣང་ཡོད་མིན། །
སེམས་ནི་སྣ་ཚོགས་སྣང་ངོ་ཞེས་གསུངས་པ། །
གཟུགས་ལ་ཤིན་ཏུ་ཆགས་གང་དེ་དག་ལ། །
གཟུགས་བཟློག་བ་སྟེ་དེ་ཡང་དྲང་དོན་ཉིད། །
འདི་ནི་སྟོན་བས་དྲང་དོན་ཉིད་གསུངས་ཤིང་། །
འདི་ནི་དྲང་དོན་ཉིད་དུ་རིགས་པས་འཐད། །
མདོ་སྡེ་གང་ལས་སོགས་གསུངས། ལངྐར་གཤེགས་པའི་མདོ་སྡེ་གང་ལས་
ཕྱི་རོལ་སྣང་བ་ཡོད་མིན་ཏེ་ཞེས་སོགས་ཀྱིས་ཕྱི་རོལ་སྣང་བ་ཡོད་པ་མིན་ཞིང་།



སེམས་བསྐྱེད་དྲུག་པའི་རྣམ་བཤད།
13
སེམས་ནི་སྣ་ཚོགས་སུ་སྣང་ངོ༌། །ཞེས་གསུངས་པ་དེ་ཆོས་ཅན། ཁྱོད་ཀྱིས་ཕྱི་དོན་
མེད་པར་བསྟན་ཀྱང་དེ་མི་འགྲུབ་པར་ཐལ། གཟུགས་ལ་ཤིན་ཏུ་ཆགས་པ་གང་ཡིན་
པའི་གང་ཟག་དེ་དག་ལ་དགོངས་ནས། གཟུགས་ལ་དམིགས་པའི་ཉོན་མོངས་དྲག་
པོ་བཟློག་པའི་ཕྱིར་དུ་གསུངས་པ་སྟེ། དེ་ཡང་དྲང་དོན་དགོངས་པ་ཅན་ཡིན་པའི་
ཕྱིར། དེར་ཐལ། འདི་ཉིད་སྟོན་པའི་ལུང་གིས་དྲང་དོན་གྱི་ས་ཉིད་དུ་གསུངས་ཤིང༌།
འདི་ནི་དྲང་དོན་གྱི་མདོ་ཉིད་དུ་རིགས་པས་ཀྱང་འཐད་པའི་ཕྱིར།
གཉིས་པ་༼དེ་དང་འདྲ་བའི་མདོ་གཞན་དྲང་དོན་དུ་བསྟན་པ།༽ནི།
རྣམ་པ་དེ་ལྟའི་མདོ་སྡེ་གཞན་ཡང་ནི། །
དྲང་དོན་ཉིད་དུ་ལུང་འདིས་གསལ་བར་བྱེད། །
རྣམ་པ་དེ་ལྟའི་ཞེས་སོགས་གསུངས། རྣམ་པ་དེ་ལྟ་བུའི་མདོ་སྟེ་སེམས་
ཙམ་པའི་ངེས་དོན་དུ་འདོད་པའི་དགོངས་འགྲེལ་གྱི་མདོ་སྡེ་གཞན་ཡང་ནི། དྲང་དོན་
གྱི་མདོ་དགོངས་པ་ཅན་ཡིན་པར་ཐལ། དེ་ལྟར་ཡིན་པ་ཉིད་དུ་ལུང་འདིས་གསལ་
བར་བཤད་པའི་ཕྱིར།
གཉིས་པ་༼རིགས་པས་བསྟན་པ་༽ནི།
ཤེས་བྱ་མེད་ན་ཤེས་པ་བསལ་བ་ནི། །
བདེ་བླག་རྙེད་ཅེས་སངས་རྒྱས་རྣམས་ཀྱིས་གསུངས། །
ཤེས་བྱ་མེད་ན་ཤེས་པ་བཀག་འགྲུབ་པས། །
དང་པོར་ཤེས་བྱ་དགག་པར་མཛད་པ་ཡིན། །
ཤེས་བྱ་མེད་ན་ཞེས་སོགས་གསུངས། ཤེས་བྱ་ཕྱི་རོལ་གྱི་དོན་དོན་དམ་
དུ་མེད་ན་ཤེས་པ་བདེན་གྲུབ་བཀག་པ་འགྲུབ་སླ་བས། དང་པོ་ཤེས་བྱ་ཕྱི་རོལ་དོན་
དམ་དུ་གྲུབ་པ་དགག་པར་མཛད་པ་ཡིན་ཏེ། ཤེས་བྱ་ཕྱི་རོལ་དོན་དམ་མེད་ན། ཤེས་
པ་དོན་དམ་པར་གྲུབ་པ་བསལ་བ་སྟེ། དགག་པ་ཚེགས་ཆུང་ངུས་བདེ་བླག་ཏུ་རྙེད་
པར་སངས་རྒྱས་རྣམས་ཀྱིས་གསུངས་པའི་ཕྱིར། །



174
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གཉིས་པ་༼མདོའི་དྲང་ངེས་རྟོགས་པའི་ཐབས་བསྟན་པ།༽ནི།
དེ་ལྟར་ལུང་གི་ལོ་རྒྱུས་ཤེས་བྱས་ཏེ། །
མདོ་གང་དེ་ཉིད་མ་ཡིན་བཤད་དོན་ཅན། །
དྲང་དོན་གསུངས་པའང་རྟོགས་ནས་དྲང་བྱ་ཞིང་། །
སྟོང་ཉིད་དོན་ཅན་ངེས་དོན་ཤེས་བར་གྱིས། །
མདོ་གང་དེ་ཉིད་སོགས་གསུངས། ཚུལ་དེ་ལྟར་ལུང་གི་ལོ་རྒྱུས་ཤེས་པར་
བྱས་ཏེ། མདོ་སྡེ་གང་དག་དེ་ཁོ་ན་ཉིད་མ་ཡིན་པ་ཀུན་རྫོབ་བཤད་པའི་དོན་ཅན།
དྲང་དོན་གསུངས་པའང་རྟོགས་ནས་མཐར་ངེས་དོན་དུ་དྲང་པར་བྱ་ཞིང་། དངོས་
སུ་སྟོང་ཉིད་སྟོན་པའི་བརྗོད་བྱའི་དོན་ཅན་རྣམས་ངེས་པའི་དོན་གྱི་མདོར་ཤེས་པར་
གྱིས་ཤིག་སྟེ་བྱ་རིགས་པའི་ཕྱིར།
དྲང་དོན་དུ་འགྲེལ་བྱེད་མདོ་བཞིའི་སྐོར་གྱི་དོགས་དཔྱོད།
འདི་དག་གི་སྐབས་སུ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽
ནི༑ སྐབས་འདིར་དྲང་དོན་དུ་འགྲེལ་བའི་མདོ་བཞི་ཡོད་དེ། ཀུན་གཞི་ཡོད་པར་སྟོན་
པའི་དགོངས་འགྲེལ་གྱི་མདོ། ཕྱི་དོན་མེད་པར་སྟོན་པའི་དགོངས་འགྲེལ་གྱི་མདོ།
མཐར་ཐུག་ཐེག་པ་གསུམ་དུ་སྟོན་པའི་དགོངས་འགྲེལ་གྱི་མདོ། མཚན་ཉིད་གསུམ་
ལ་སེམས་ཙམ་པའི་འདོད་པ་ལྟར་གྱི་བདེན་པར་གྲུབ་མ་གྲུབ་ཀྱི་ཁྱད་པར་གསལ་
བར་ཕྱེ་ནས་སྟོན་པའི་དགོངས་འགྲེལ་གྱི་མདོ་རྣམས་སུ་ཡོད་པའི་ཕྱིར། དང་པོ་ནི།
ལེན་པའི་རྣམ་པར་ཤེས་པ་ཟབ་ཅིང་ཕྲ། །ཞེས་སོགས་ཡིན། དེ་དྲང་དོན་དུ་འགྲེལ་
བྱེད་ནི། མཚན་དཔེ་གསལ་རྫོགས་ཀྱི་བདེ་གཤེགས་སྙིང་པོ་སྟོན་པའི་མདོ་དྲང་དོན་
དུ་འགྲེལ་བྱེད་ཀྱི་མདོ་དེ་ཡིན་པའི་ཕྱིར། གཉིས་པ་ནི། བཅོམ་ལྡན་འདས་ཀྱི་ཏིང་ངེ་
འཛིན་གྱི་སྤྱོད་ཡུལ་གཟུགས་བརྙན་དེ་ཅི་སེམས་ལས་ཐ་དད་པ་ཞེས་བགྱི་བའམ།



སེམས་བསྐྱེད་དྲུག་པའི་རྣམ་བཤད།
ཞེས་སོགས་ཡིན། དེ་དྲང་དོན་དུ་འགྲེལ་བྱེད་ནི། ཇི་ལྟར་ནད་པ་ན་བ་ལ། །སྨན་པས་
སྨན་རྣམས་གཏོང་བ་ལྟར། །ཞེས་སོགས་ཡིན། གསུམ་པ་ནི། ཆོས་རྣམས་ཀྱི་མཚན་
ཉིད་ངོ་བོ་ཉིད་མེད་པ་གང་ཞེ་ན། ཀུན་བཏགས་པའི་མཚན་ཉིད་གང་ལགས་པ་ཞེས་
སོགས་ཡིན། དེ་དྲང་དོན་དུ་འགྲེལ་བྱེད་ནི། བློ་གྲོས་ཆེན་པོ་སྟོང་པ་ཉིད་དང་མ་སྐྱེས་
པ་དང་ཞེས་སོགས་ཡིན། བཞི་པ་ནི། ཞི་བ་བསྒྲོད་པ་གཅིག་པུ་བ་ནི། སངས་རྒྱས་
ཐམས་ཅད་བརྩོན་པ་དང་ལྡན་པར་གྱུར་ཀྱང་། ཞེས་སོགས་ཡིན། དེ་དྲང་དོན་དུ་
འགྲེལ་བྱེད་ནི། སྐབས་འདིར་དངོས་སུ་འདྲེན་མི་དགོས་ཏེ། སློབ་དཔོན་ཀླུའི་ཞབས་
ཀྱིས་མདོ་ཀུན་བཏུས་སུ་བསྒྲུབས་ཟིན་པའི་ཕྱིར། །
གཉིས་པ་༼མཐའ་དཔྱད་བ།༽ལ། ཁ་ཅིག སེམས་ཅན་ཐམས་ཅད་ཀྱི་རྒྱུད་ཀྱི་
བདེ་གཤེགས་སྙིང་པོ་རྟག་པ་ཡོད་པར་སྟོན་པའི་མདོ་ཆོས་ཅན། ཁྱོད་དབུ་མ་པས་
དྲང་དོན་དུ་འགྲེལ་དགོས་ཀྱི་མདོ་ཡིན་པར་ཐལ། མཚན་དཔེ་གསལ་རྫོགས་ཀྱི་བདེ་
གཤེགས་སྙིང་པོ་ཡོད་པར་སྟོན་པའི་མདོ་དེ་དབུ་མ་པས་དྲང་དོན་དུ་འགྲེལ་དགོས་
ཀྱི་མདོ་ཡིན་པའི་ཕྱིར། མ་ཁྱབ་སྟེ། སེམས་ཅན་ཐམས་ཅད་ཀྱི་རྒྱུད་ཀྱི་བདེ་གཤེགས་
སྙིང་པོ་རྟག་པ་ཡིན་པའི་ཕྱིར། དེར་ཐལ། དེའི་རྒྱུད་ལ་དེ་མི་འཇིག་པའི་ཆོས་ཡིན་
པའི་ཕྱིར། སེམས་ཅན་ཐམས་ཅད་ཀྱི་རྒྱུད་ཀྱི་མཚན་དཔེ་གསལ་རྫོགས་ཀྱི་བདེ་
གཤེགས་སྙིང་པོ་ཡོད་པར་སྟོན་པའི་མདོ་ཆོས་ཅན། གཞུང་འདིས་དངོས་བསྟན་
གྱི་དྲང་དོན་དུ་བསྒྲུབ་དགོས་ཀྱི་མདོ་ཡིན་པར་ཐལ། ཁྱོད་དབུ་མ་པས་དྲང་དོན་དུ་
བསྒྲུབ་དགོས་ཀྱི་མདོ་ཡིན་པའི་ཕྱིར་ན་མ་ཁྱབ། རྩ་བར་འདོད་ན། དེ་ཆོས་ཅན། ཁྱོད་
སེམས་ཙམ་པས་ངེས་དོན་གྱི་མདོར་ཁས་ལེན་པར་ཐལ། འདོད་པའི་ཕྱིར། ཁྱབ་པར་
ཐལ༑ འཇུག་པ་རང་འགྲེལ་ལས། དེའི་ཕྱིར་དེ་ལྟར་ན་རྣམ་པ་དེ་ལྟ་བུའི་མདོ་སྡེ་རྣམ་
པར་ཤེས་པར་སྨྲ་བ་རྣམས་ཀྱིས་ངེས་པའི་དོན་ཉིད་དུ་ཁས་བླངས་པ་ཐམས་ཅད་དྲང་
བའི་དོན་ཉིད་ཡིན་པར་ལུང་འདིས་མངོན་པར་གསལ་བར་བྱས་ནས། ཞེས་གསུངས་
པའི་ཕྱིར། གཞན་ཡང་། མདོ་སྡེ་དགོངས་འགྲེལ་ཆོས་ཅན། ཀུན་བཏགས་བདེན་མེད་



16
176
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དུ་སྟོན་པའི་མདོ་ཡིན་པར་ཐལ། མཚན་ཉིད་གསུམ་ལ་སེམས་ཙམ་པས་འདོད་པ་
ལྟར་གྱིས་བདེན་པར་ཡོད་མེད་ཀྱི་ཁྱད་པར་གསལ་བར་ཕྱེ་ནས་སྟོན་པའི་མདོ་ཡིན་
པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཀུན་བཏགས་བདེན་མེད་སྟོང་ཉིད་ཕྲ་
མོ་ཡིན་པའི་ཕྱིར། གཞན་ཡང་། ཀུན་གཞི་ཡོད་པར་སྟོན་པའི་མདོ་ཆོས་ཅན། སྒྲ་ཇི་
བཞིན་དུ་ཁས་ལེན་རིགས་པར་ཐལ། ཀུན་བྱང་གི་ཆོས་ཀུན་ལ་རང་རང་གི་གདགས་
གཞི་རེ་ཡོད་ཀྱང་། འདུས་བྱས་ཐམས་ཅད་ལ་རང་རང་གི་རྒྱུ་ཡང་ཡོད་པའི་ཕྱིར་ན་
མ་ཁྱབ། གཞན་ཡང་། གཞན་དབང་བདེན་གྲུབ་ཏུ་སྟོན་པའི་མདོ་ཆོས་ཅན། ཁྱོད་
རང་གི་གདུལ་བྱ་དེ་ཁོ་ན་ཉིད་ལ་རིམ་གྱིས་བཀྲི་བའི་ཕྱིར་དུ་གསུངས་པ་མ་ཡིན་
པར་ཐལ། ཆོས་བདག་སྟོན་པའི་མདོ་ཡིན་པའི་ཕྱིར་ན་མ་ཁྱབ། འདོད་མི་ནུས་པར་
ཐལ༑ བཅོམ་ལྡན་འདས་ཀྱིས་མདོ་ཐམས་ཅད་དངོས་སམ་བརྒྱུད་པས་གདུལ་བྱ་དེ་
ཁོ་ན་ཉིད་དུ་བཀྲི་ཞིང༌། ཐམས་ཅད་མཁྱེན་པའི་གོ་འཕང་ཐོབ་བྱེད་དུ་གསུངས་པ་ཤ་
སྟག་ཡིན་པའི་ཕྱིར། རྟགས་དེར་ཐལ། བསྟོད་པ་ལེགས་བཤད་སྙིང་པོ་ལས། ཁྱོད་
ཀྱིས་ཇི་སྙེད་བཀའ་སྩལ་པ། ། རྟེན་འབྲེལ་ཉིད་ལས་བརྩམ་སྟེ་འཇུག །དེ་ཡང་མྱ་ངན་
འདའ་ཕྱིར་ཏེ། །ཞི་གྱུར་མིན་མཛད་ཁྱོད་ལ་མེད། །ཅེས་གསུངས་པ་ཡིན་པའི་ཕྱིར།
གཞན་སྐྱེ་འགོག་པ་དངོས།
གཞན་སྐྱེ་འགོག་པ་དངོས་ལ་སྤྱི་དོན་དང་མཐའ་དཔྱད་པ་གཉིས། དང་པོ་
༼སྤྱི་དོན།༽ ལ། གཞན་སྐྱེ་འགོག་པའི་སངས་རྒྱས་བསྐྱངས་ཀྱི་འགྲེལ་པ་ཇི་ལྟར་བྱུང་
ཚུལ། དེ་ལ་ལེགས་ལྡན་གྱིས་སྐྱོན་བརྗོད་ཚུལ། སྐྱོན་དེ་སངས་རྒྱས་བསྐྱངས་ལ་
མི་འཇུག་པའི་ཚུལ་དང་གསུམ། དང་པོ་ལ། ཟླ་བས་ཚིག་གསལ་ལས་སངས་རྒྱས་
བསྐྱངས་ནི༑ དངོས་པོ་རྣམས་གཞན་ལས་སྐྱེ་བ་མེད་དེ། ཐམས་ཅད་ལས་ཐམས་ཅད་
སྐྱེ་བར་འགྱུར་རོ། །ཞེས་རྣམ་པར་འཆད་པར་བྱེད་དོ། །ཞེས་གསུངས། གཉིས་པ་ནི།



སེམས་བསྐྱེད་དྲུག་པའི་རྣམ་བཤད།
17
ཚིག་གསལ་ལས། སློབ་དཔོན་ནི། དེས་ན་དེ་ནི་ཐལ་བར་འགྱུར་བ་ཡིན་པའི་ཕྱིར།
སྒྲུབ་པར་བྱེད་པ་དང་། བསྒྲུབ་པར་བྱ་བ་བཟློག་པས། དངོས་པོ་རྣམས་བདག་གམ་
གཉིས་སམ་རྒྱུ་མེད་ལས་སྐྱེ་བར་འགྱུར་བ་དང་། འགའ་ཞིག་ལས་འགའ་ཞིག་སྐྱེ་བར་
འགྱུར་བའི་ཕྱིར། དེས་ན་གོང་མའི་ཕྱོགས་དང་འགལ་བར་འགྱུར་རོ། །གཞན་དུ་ན་
ཐམས་ཅད་ལས་ཐམས་ཅད་སྐྱེ་བར་འགྱུར་བའི་ཕྱིར་རོ། །དེ་བས་ན་སྒྲུབ་པ་དང་སུན་
འབྱིན་པ་ཉིད་མེད་པའི་ཕྱིར། དེའི་དོན་འབྲེལ་བ་མེད་པ་ཡིན་ཏེ། ཞེས་སུན་འབྱིན་
སྨྲའོ། །ཞེས་གསུངས། དེའི་དོན་ནི། སློབ་དཔོན་ལེགས་ལྡན་འབྱེད་ན་རེ། སངས་
རྒྱས་བསྐྱངས་ཀྱི་འགྲེལ་ངག་དེ་མི་རིགས་ཏེ། དེས་དོན་དམ་པར་གཞན་སྐྱེ་འགོག་
པའི་གཏན་ཚིགས་དང་དཔེ་ཡང་དག་མ་བརྗོད་པའི་ཕྱིར། བརྗོད་དོ། །ཞེ་ན། འགྲེལ་
ངག་དེའི་དངོས་ཟིན་ལྟར་ཐམས་ཅད་ལས་ཐམས་ཅད་སྐྱེ་བ་དེ་དོན་དམ་པར་གཞན་
སྐྱེ་འགོག་པའི་རྟགས་ཡང་དག་ཏུ་མི་རིགས་པས་དངོས་ཟིན་ལས་བཟློག་པའི་དོན་
འགའ་ཞིག་ལས་འགའ་ཞིག་སྐྱེ་བ། དངོས་པོ་རྣམས་དོན་དམ་པར་གཞན་ལས་མི་སྐྱེ་
བའི་རྟགས་ཡང་དག་ཏུ་ཁས་ལེན་དགོས་ལ། དངོས་ཟིན་གྱི་རྟགས་བཟློག་དགོས་ན།
དངོས་ཟིན་གྱི་བསྒྲུབ་བྱ་ཡང་བཟློག་དགོས་ཏེ་རྒྱུ་མཚན་མཚུངས་པའི་ཕྱིར། འདོད་ན།
དངོས་ཟིན་གྱི་བསྒྲུབ་བྱ་བཟློག་ཚུལ་ཇི་ལྟར་ཡིན་ཞེ་ན། འགྲེལ་ངག་དེས། དངོས་པོ་
རྣམས་དོན་དམ་པར་བདག་གམ་གཉིས་སམ་རྒྱུ་མེད་གང་རུང་ལས་སྐྱེ་བར་ཤུགས་
ལ་འཕངས་པའི་སྒོ་ནས། དོན་དམ་པར་དངོས་པོ་གཞན་སྐྱེ་རྣམ་པར་བཅད་ཙམ་
མ་ཡིན་པ་དེ་བསྒྲུབ་བྱ་བཟློག་པའི་དོན་ཡིན་པར་ཐལ། འདོད་པའི་ཕྱིར། འདོད་ན།
ཕྱོགས་སྔ་མ་སློབ་དཔོན་ཀླུ་སྒྲུབ་ཀྱི་གྲུབ་མཐའ་དང་འགལ། ཞེས་པའོ། །གསུམ་པ་
སྐྱོན་དེ་སངས་རྒྱས་བསྐྱངས་ལ་མི་འཇུག་པའི་ཚུལ་ནི། ཚིག་གསལ་ལས་འདི་ཡང་
འབྲེལ་བ་མེད་པར་གོང་ཁོ་ནར་བསྟན་ཟིན་པའི་ཕྱིར། ཞེས་གསུངས། དོན་ནི། དེ་ལྟ་
བུའི་རྟགས་དང་བསྒྲུབ་བྱ་བཟློག་དགོས་པའི་སྐྱོན་མེད་དེ། འགྲེལ་ངག་དེས་དངོས་
ཟིན་ལ་དོན་དམ་པར་གཞན་སྐྱེ་མེད་པར་བསྒྲུབ་པའི་སྦྱོར་ངག་དངོས་སུ་མ་བསྟན་



17
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཀྱང་། འགལ་བརྗོད་ཀྱི་ཐལ་འགྱུར་གྱིས་གཞན་སྐྱེ་མེད་པར་རྟོགས་པའི་རྗེས་དཔག་
སྐྱེད་ནུས་པ་གང་ཞིག དེས་འགལ་བརྗོད་ཀྱི་ཐལ་འགྱུར་ཡང་དག་ཞིག་བསྟན་པའི་
ཕྱིར། །
གཉིས་པ་༼མཐའ་དཔྱད་པ།༽ལ་ཁོ་ན་རེ། གཞན་སྐྱེ་ཡོད་པར་ཐལ། ས་སྨྱུག་
གཉིས་གཞན་ཡིན་པའི་ཕྱིར་ན་མ་ཁྱབ། དེ་གཉིས་གཞན་ཡིན་པར་ཐལ། དེ་གཉིས་
ངོ་བོ་ཡང་གཞན་ཡིན། དུས་ཀྱང་གཞན་ཡིན་པའི་ཕྱིར། གཞན་ཡང་། གཞན་སྐྱེ་ཡོད་
པར་འཛིན་པའི་བློ་ལྷན་སྐྱེས་ཡོད་པར་ཐལ། རྒྱུ་འབྲས་གཉིས་རང་གི་མཚན་ཉིད་
ཀྱིས་གྲུབ་པར་འཛིན་པའི་བློ་ལྷན་སྐྱེས་ཡོད་པའི་ཕྱིར། དེར་ཐལ། མེ་དུ་གཉིས་རང་
གི་མཚན་ཉིད་ཀྱིས་གྲུབ་པར་འཛིན་པའི་བློ་ལྷན་སྐྱེས་ཡོད་པའི་ཕྱིར་ཟེར་ན། རྩ་བར་
མ་ཁྱབ། འདོད་མི་ནུས་པར་ཐལ། དེ་ཡིན་ན་བློ་ཀུན་བཏགས་ཡིན་དགོས་པའི་ཕྱིར།
གཞན་ཡང་། མྱུ་གུ་གཞན་ལས་མི་སྐྱེ་བའི་སྟོང་པ་ཉིད་ཀྱི་སྟོང་གཞི་ཆོས་ཅན་ཡིན་ན་
མྱུ་གུ་ཡིན་དགོས་པར་ཐལ། དེའི་སྟོང་གཞི་ཡིན་ན་འདུས་བྱས་ཡིན་དགོས་པའི་ཕྱིར་
ན་མ་ཁྱབ། འདོད་མི་ནུས་པར་ཐལ། མྱུ་གུའི་སྐྱེ་བ་དེ་དེའི་སྟོང་གཞི་ཡིན་པའི་ཕྱིར།
གཞན་ཡང་། གཞན་སྐྱེ་ཁས་ལེན་པའི་གང་ཟག་ཡིན་ན། ཆོས་བདག་ཁས་ལེན་པའི་
གང་ཟག་ཡིན་དགོས་པར་ཐལ། མྱུ་གུ་གཞན་ལས་སྐྱེ་བར་འཛིན་པའི་བློ་ཡིན་ན་ཆོས་
ཀྱི་བདག་འཛིན་ཡིན་དགོས་པའི་ཕྱིར་ན་མ་ཁྱབ། འདོད་ན། དབུ་མ་རང་རྒྱུད་པ་ཆོས་
ཅན། དེར་ཐལ། དེའི་ཕྱིར། གལ་ཏེ་རང་གི་མཚན་ཉིད་བརྟེན་གྱུར་ན། །ཞེས་པའི་གཞུང་
གི་ཕྱོགས་སྔ་སྨྲ་བ་པོ་རྣམས་ཡོད་པའི་ཕྱིར། གཞན་ཡང་། གཞན་སྐྱེ་ཡོད་པར་འཛིན་
པའི་བློ་ཆོས་ཅན། ཁྱོད་ཞེན་ཡུལ་མེད་པར་རྟོགས་ཟིན་གོམས་པར་བྱས་པས་འཁོར་
བ་ལས་གྲོལ་མི་ནུས་པར་ཐལ། ཁྱོད་འཁོར་བའི་རྩ་བ་མ་ཡིན་པའི་ཕྱིར་ན་མ་ཁྱབ།
དེར་ཐལ། དེ་ཡིན་ན་ལྷན་སྐྱེས་ཀྱི་ཉོན་མོངས་ཡིན་དགོས་པའི་ཕྱིར། ལམ་རིམ་ལས།
སེམས་ཅན་འཁོར་བར་འཆིང་བ་ནི་ལྷན་སྐྱེས་ཀྱི་མ་རིག་པ་ཉིད་ཡིན་པའི་ཕྱིར་
དང་༑ ཞེས་གསུངས་པའི་ཕྱིར། འདོད་མི་ནུས་ཏེ། ཁྱོད་བདེན་འཛིན་ཡིན་པའི་ཕྱིར།



སེམས་བསྐྱེད་དྲུག་པའི་རྣམ་བཤད།
19
གཞན་ཡང་། མྱུ་གུ་གཞན་ལས་མི་སྐྱེ་བར་ཚད་མས་ངེས་པའི་གང་ཟག་ཡིན་ན་མྱུ་
གུ་བདེན་མེད་དུ་རྟོགས་པའི་གང་ཟག་ཡིན་དགོས་པར་ཐལ། མྱུ་གུ་གཞན་ལས་མི་
སྐྱེ་བ་གནས་ལུགས་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། མཐའ་བཞིའི་སྐྱེ་བ་
མེད་པའི་རྟགས་ཀྱིས་མྱུ་གུ་བདེན་མེད་དུ་བསྒྲུབ་པ་ཡོད་པའི་ཕྱིར། དེར་ཐལ། མཐའ་
བཞི་སྐྱེ་འགོག་གི་གཏན་ཚིགས་ཡོད་པའི་ཕྱིར། །
གཉིས་ཀ་ལས་སྐྱེ་བ་འགོག་པ།
གསུམ་པ་གཉིས་ཀ་ལས་སྐྱེ་བ་འགོག་པ།དེ་གཉིས་ཀ་ལས་སྐྱེ་བ་འགོག་པ་ནི།
གཉིས་ལས་སྐྱེ་བའང་རིགས་པའི་ངོ་བོ་མ་ཡིན་གང་གི་ཕྱིར། །
བཤད་ཟིན་ཉེས་པ་དེ་དག་ཐོག་ཏུ་འབབ་པ་ཡིན་ཕྱིར་རོ། །
འདི་ནི་འཇིག་རྟེན་ལས་མིན་དེ་ཉིད་དུ་ཡང་འདོད་མིན་ཏེ། །
གང་ཕྱིར་རེ་རེ་ལས་ནི་སྐྱེ་བ་འགྲུབ་པ་ཡོད་མ་ཡིན། །
གཉིས་ལས་སྐྱེ་བའང་ཞེས་སོགས་གསུངས། མུ་སྟེགས་གཅེར་བུ་བ་ན་རེ།
རྫ་བུམ་ནི་འཇིམ་པ་ལ་ལྟོས་ཏེ་བདག་སྐྱེ། རྫ་མཁན་ལ་ལྟོས་ཏེ་གཞན་སྐྱེ་ཡིན་ཞེས་
ཟེར། ཤེས་བྱ་ཆོས་ཅན། བདག་གཞན་གཉིས་ཀ་ཚོགས་པ་ལས་སྐྱེ་བའང་རིགས་
པའི་ངོ་བོ་མ་ཡིན་ཏེ། རྒྱུ་མཚན་གང་གི་ཕྱིར་ན། དེ་ལྟར་སྐྱེ་བར་ཁས་བླངས་པ་ན།
རེ་རེ་བ་ལས་སྐྱེ་བ་ལ་བཤད་ཟིན་པའི་ཉེས་པ་དག་ཐོག་ཏུ་གནས་པ་ཉིད་ཡིན་པའི་
ཕྱིར་རོ། །མདོར་ན་བདག་གཞན་གཉིས་ཚོགས་ལས་སྐྱེ་བ་འདི་ནི་འཇིག་རྟེན་གྱི་ཐ་
སྙད་ལས་ཀྱང་མིན་ལ། དེ་ཁོ་ན་ཉིད་དུ་ཡང་འདོད་པ་མིན་ཏེ། རྒྱུ་མཚན་གང་གི་ཕྱིར་
ན༑ བདག་གཞན་རེ་རེ་ལས་སྐྱེ་བར་འགྲུབ་པ་ཡོད་པ་མ་ཡིན་པ་དེའི་ཕྱིར།



1a0
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
རྒྱུ་མེད་ལས་སྐྱེ་བ་འགོག་པ།
བཞི་པ་༼རྒྱུ་མེད་ལས་སྐྱེ་བ་འགོག་པ།༽རྒྱུ་མེད་ལས་སྐྱེ་བ་འགོག་པ་ནི། རྒྱང་
འཕེན་པ་ན་རེ། རྒྱུ་ལས་སྐྱེ་ན་བཤད་པའི་སྐྱོན་འབྱུང་ཡང་། ཁོ་བོ་ཅག་རྒྱུ་མེད་ལས་
སྐྱེ་བར་འདོད་དོ། །ཞེ་ན། དེ་འགོག་པ་ལ། །
གལ་ཏེ་རྒྱུ་མེད་ཁོ་ནར་སྐྱེ་བར་ལྟ་ཞིག་འགྱུར་ན་ནི། །
དེ་ཚེ་མཐའ་དག་རྟག་ཏུ་ཐམས་ཅད་ལས་ཀྱང་སྐྱེ་འགྱུར་ཞིང་། །
འབྲས་འབྱུང་ཆེད་དུ་འཇིག་རྟེན་འདི་ཡི་ས་བོན་ལ་སོགས་ནི། །
བརྒྱ་ཕྲག་དག་གི་སྒོ་ནས་སྡུད་པར་བྱེད་པར་ཡང་མི་འགྱུར། །
གལ་ཏེ་རྒྱུ་མེད་ཅེས་སོགས་གསུངས། གལ་ཏེ་འབྲས་བུ་རྣམས་རྒྱུ་མེད་ཁོ་
ན་ལས་སྐྱེ་བར་ལྟ་ཞིག་འགྱུར་ན། འོ་ན། དངོས་པོ་མཐའ་དག་ཆོས་ཅན། དུས་རྟག་ཏུ་
རང་གི་རྒྱུ་ཡིན་མིན་ཐམས་ཅད་ལས་ཀྱང་སྐྱེ་བར་འགྱུར་བར་ཐལ། རྒྱུ་མེད་ལས་སྐྱེ་
བ་དེའི་ཚེ་སྟེ་དེའི་ཕྱིར། ཞིང་འོག་མ་འདྲེན་པའི་ཚིག་གོ །དེས་ན་འཇིག་རྟེན་མཐའ་
དག་རང་གི་རྒྱུ་ཁོ་ན་ལས་འབྱུང་བ་ཡིན་པར་ཤེས་པར་གྱིས་ཤིག་བྱ་རིགས་ཏེ།
གལ་ཏེ་འགྲོ་བ་རྒྱུ་ཡིས་སྟོང་པར་གྱུར་ན་ནམ་མཁའ་ཡི། །
ཨུཏྤ་ལ་ཡི་དྲི་མདོག་ཇི་བཞིན་གཟུང་དུ་མེད་ཉིད་ན། །
ཤིན་ཏུ་ཆེས་བཀྲའི་འཇིག་རྟེན་འཛིན་པའང་ཡིན་པ་དེའི་ཕྱིར། །
རང་གི་བློ་བཞིན་འཇིག་རྟེན་རྒྱུ་ལས་ཡིན་པར་ཤེས་པར་གྱིས། །
འབྱུང་བ་དེ་དག་བདག་ཉིད་གང་ཞིག་གིས་ནི་ཁྱོད་ཀྱི་བློའི། །
ཡུལ་དུ་གྱུར་པ་དེ་ཡི་བདག་ཉིད་ཅན་ནི་མ་ཡིན་ན། །
གང་ལ་ཡིད་ཀྱི་མུན་པ་འཐུག་པོ་འདི་ཉིད་དུ་ཡོད་པ། །
གལ་ཏེ་འགྲོ་བ་རྒྱུ་ཡིས་སྟོང་པ་སྟེ་རྒྱུ་མེད་པར་མཐོང་བར་འགྱུར་ན་ནི། འགྲོ་



སེམས་བསྐྱེད་དྲུག་པའི་རྣམ་བཤད།
1ai
བ་འདི་དག་ནམ་མཁའ་ཡི་ཨུཏྤལ་ཡི་དྲི་དང་། མདོག་ཇི་ལྟ་བ་བཞིན་འཇིག་རྟེན་འདི་
གཟུང་དུ་མེད་པ་ཉིད་དུ་འགྱུར་ན། ཤིན་ཏུ་ཆེས་བཀྲ་བའི་འཇིག་རྟེན་ཚད་མས་འཛིན་
པ་དེ་ཡི་ཕྱིར། དཔེར་ན། རང་གི་བློ་སྔོན་པོའི་རྣམ་པ་ཅན་ནི་སྔོན་པོ་ལས་སྐྱེས་པ་
དེ་བཞིན། རྒྱང་འཕེན་གྱི་ནང་ཚན་ཚུ་རོལ་མཛེས་པ་ན་རེ། འཇིག་རྟེན་ཕྱི་མའི་རྒྱུ་
འབྲས་མེད་ཀྱང་། འཇིག་རྟེན་འདིའི་རྒྱུ་འབྲས་ཡོད་དེ། འབྱུང་བ་བཞི་ལས་འགྲོ་བ་
རྣམས་སྐྱེ་བའི་ཕྱིར་ཟེར། དེ་འགོག་པ་ལ། །
དེས་ནི་ཇི་ལྟར་འཇིག་རྟེན་ཕ་རོལ་ཡང་དག་རྟོགས་པར་འགྱུར། །
འཇིག་རྟེན་ཕ་རོལ་འགོག་པར་བྱེད་པའི་དུས་སུ་བདག་ཉིད་ནི། །
ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་བར་རྟོགས་བྱ་སྟེ། །
དེ་ཡི་ལྟ་བའི་རྣམ་པའི་རྟེན་མཚུངས་ལུས་དང་ལྡན་ཉིད་ཕྱིར། ། །
དེས་ནི་ཇི་ལྟར་ཞེས་སོགས་གསུངས། རྒྱང་འཕེན་དེས་ནི་ཆོས་ཅན། ཤིན་
ཏུ་མཐོང་དཀའ་བའི་འཇིག་རྟེན་ཕ་རོལ་ཡོད་མེད་ཇི་ལྟར་ཡང་དག་རྟོགས་པར་
འགྱུར་ཏེ་མི་འགྱུར་བར་ཐལ། འཇིག་རྟེན་འདི་ཉིད་དུའང་མཐོང་བ་ཤིན་ཏུ་རགས་པའི་
དོན་གང་ལ་ཡིད་ཀྱི་མུན་པ་འཐུག་པོ་ཡོད་པའི་ཕྱིར། འབྱུང་བ་བཞི་པོ་དེ་དག་ཁྱོད་
ཀྱི་གཞུང་ལས་བཤད་པའི་བདག་ཉིད་གང་ཞིག་གིས་ནི། ཁྱོད་ཀྱི་བློའི་ཡུལ་དུ་གྱུར་
པ་དེ་ལྟ་བུའི་བདག་ཉིད་ཅན་ནི་ཡོད་པ་མ་ཡིན་ན་སྟེ་མིན་པའི་ཕྱིར། འཇིག་རྟེན་ཕ་
རོལ་འགོག་པའི་དུས་སུ་རྒྱང་འཕེན་བདག་ཉིད་ཆོས་ཅན། ཤེས་བྱའི་རང་བཞིན་ཕྱིན་
ཅི་ལོག་ཏུ་ལྟ་བར་རྟོགས་པར་བྱ་སྟེ། འཇིག་རྟེན་ལ་སྐུར་འདེབས་དང་འབྱུང་བཞི་
བདེན་གྲུབ་ཏུ་སྒྲོ་འདོགས་པ་དེ་གཉིས་ཀ་ཡི་ལྟ་བའི་རྣམ་པའི་རྟེན་དུ་མཚུངས་པའི་
ལུས་དང་ལྡན་པ་ཉིད་ཡིན་པའི་ཕྱིར།
གང་ཚེ་འབྱུང་བའི་བདག་ཉིད་ཡོད་ཉིད་ཁས་ལེན་དེའི་ཚེ་བཞིན། །
འབྱུང་བ་དེ་དག་ཡོད་མིན་དེ་ལྟར་བཤད་ཟིན་ཏེ། །
གང་གི་ཕྱིར་ན་གོང་དུ་རང་གཞན་ལས་དང་གཉིས་ཀ་ལས། །



12
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
སྐྱེ་དང་རྒྱུ་མེད་ཐུན་མོང་དུ་ནི་བཀག་ཟིན་དེ་ཡི་ཕྱིར། །
མ་བཤད་འབྱུང་བ་འདི་དག་ལྟ་ཞིག་ཡོད་པ་མ་ཡིན་ནོ། །
དཔེར་ན་གང་གི་ཚེ་འབྱུང་བའི་བདག་ཉིད་བདེན་པར་ཡོད་པར་དེ་ཉིད་དུ་
ཁས་ལེན་པ་དེའི་ཚེ་བཞིན་ནོ། །མཐུན་དཔེ་འབྱུང་བ་དེ་དག་ཇི་ལྟ་བདེན་པར་ཡོད་
པ་མིན་པ་དེ་ལྟར་བཤད་ཟིན་ཏེ། རྒྱུ་མཚན་གང་གི་ཕྱིར་ན། གོང་དུ་རང་ལས་སམ་
གཞན་ལས་དང་གཉིས་ཀ་དང་ཚོགས་པ་ལས་སྐྱེ་བ་དང༌། རྒྱུ་མེད་ལས་སྐྱེ་བ་ཡ་
གྱལ་རེ་རེ་དང་། རང་བཞིན་གྱིས་སྐྱེ་བ་ཐུན་མོང་དུ་ནི་རྒྱས་པར་བཀག་ཟིན་པ་དེ་ཡི་
ཕྱིར།
རྒྱུ་མེད་ལས་སྐྱེ་བ་འགོག་བའི་དོགས་དཔྱོད།
འདི་དག་གི་སྐབས་སུ་སྤྱིའི་དོན་དང་མཐའ་དཔྱད་པ་གཉིས། དང་པོ་༼སྤྱིའི་
དོན།༽ནི། དངོས་པོ་རྣམས་རྒྱུ་མེད་ལས་སྐྱེ་བ་འགོག་པའི་སངས་རྒྱས་བསྐྱངས་ཀྱི་
འགྲེལ་པ་ཇི་ལྟར་བྱུང་བའི་ཚུལ། དེ་ལ་ལེགས་ལྡན་འབྱེད་ཀྱིས་སྐྱོན་བརྗོད་ཚུལ།
སྐྱོན་དེ་སངས་རྒྱས་བསྐྱངས་ལ་མི་འཇུག་པའི་ཚུལ་དང་གསུམ། དང་པོ་ནི། ཚིག་
གསལ་ལས། སློབ་དཔོན་སངས་རྒྱས་བསྐྱངས་ནི། དངོས་པོ་རྣམས་རྒྱུ་མེད་ལས་སྐྱེ་
བ་མེད་དེ། རྟག་ཏུ་ཐམས་ཅད་ལས་ཐམས་ཅད་སྐྱེ་བར་འགྱུར་བའི་ཕྱིར་རོ། །ཞེས་
གསུངས། དེ་ལ་ཡང་སློབ་དཔོན་ལེགས་ལྡན་འབྱེད་ནི། དེ་ནི་ཐལ་བར་འགྱུར་བའི་
ངག་ཡིན་པའི་ཕྱིར། གལ་ཏེ་བསྒྲུབ་པར་བྱ་བ་དང༌། སྒྲུབ་པར་བྱེད་པ་བཟློག་པར་
གསལ་བ་ངག་གི་དོན་དུ་མངོན་པར་འདོད་ན་ནི། དེ་ཚེ་འདི་སྐད་དུ་དངོས་པོ་རྣམས་
རྒྱུ་ལས་སྐྱེ་བར་འགྱུར་བ་དང༌། ཁ་ཅིག་ལས་ཁ་ཅིག་སྐྱེ་བར་འགྱུར་བ་དང་། རྩོམ་
པ་འབྲས་བུ་དང་བཅས་པ་ཉིད་དུ་འགྱུར་བའི་ཕྱིར་རོ། །ཞེས་བསྟན་པར་འགྱུར་ན།
བཤད་པ་དེ་ནི་མི་རིགས་ཏེ། སྔར་སྨྲས་པའི་སྐྱོན་དུ་འགྱུར་བའི་ཕྱིར་རོ། །ཞེས་སུན་



སེམས་བསྐྱེད་དྲུག་པའི་རྣམ་བཤད།
1g
འབྱིན་པར་སྨྲ་བའོ། །ཞེས་གསུངས། དེའི་དོན་ནི། སློབ་དཔོན་ལེགས་ལྡན་འབྱེད་ན་
རེ༑ སངས་རྒྱས་བསྐྱངས་ཀྱི་འགྲེལ་ངག་དེ་མི་རིགས་ཏེ། འགྲེལ་ངག་དེས་དངོས་པོ་
རྣམས་རྒྱུ་མེད་ལས་མི་སྐྱེ་བར་སྒྲུབ་པའི་རྟགས་དང་དཔེ་མ་བརྗོད་པའི་ཕྱིར། གལ་ཏེ་
བརྗོད་ན་དེའི་དངོས་ཟིན་གྱི་ཐམས་ཅད་ལས་ཐམས་ཅད་སྐྱེ་བ་དེ་དེ་སྒྲུབ་ཀྱི་རྟགས་
ཡང་དག་ཏུ་མི་རིགས་པས། དེ་ལས་བཟློག་པའི་འགའ་ཞིག་ལས་འགའ་ཞིག་སྐྱེ་བ་
དེ་དེ་སྒྲུབ་ཀྱི་རྟགས་ཡང་དག་ཏུ་ཁས་ལེན་དགོས་ལ། དེ་ལྟ་ན་བསྒྲུབ་བྱ་ཡང་བཟློག་
དགོས་ལ། དངོས་པོ་རྣམས་རྒྱུ་མེད་ལས་སྐྱེ་བ་རྣམ་པར་བཅད་ཙམ་མ་ཡིན་པ་དེ་དེ་
སྒྲུབ་ཀྱི་དངོས་ཟིན་གྱི་བསྒྲུབ་བྱའི་བཟློག་དོན་ཡིན་པར་ཐལ། འདོད་པའི་ཕྱིར། འདོད་
ན༑ ཕྱོགས་སྔ་མ་ཀླུ་སྒྲུབ་ཀྱི་གྲུབ་མཐའ་དང་འགལ་ཟེར། གསུམ་པ་སྐྱོན་དེ་སངས་
རྒྱས་བསྐྱངས་ལ་མི་འཇུག་པའི་ཚུལ་ནི། ཚིག་གསལ་ལས་གཞན་དག་ན་རེ་འདི་ནི་
མི་རིགས་ཏེ་སྔར་ལན་བཏབ་ཟིན་པའི་ཕྱིར་རོ། །ཞེས་གསུངས། དོན་ནི། སྐྱོན་དེ་
སངས་རྒྱས་བསྐྱངས་ལ་མི་འཇུག་སྟེ། དེ་འདྲའི་རྒྱུ་མེད་ལས་སྐྱེ་བ་འགོག་བྱེད་ཀྱི་
རྟགས་སྦྱོར་རྟགས་དང་བསྒྲུབ་བྱ་བཟློག་དགོས་པ་ཞིག་འགྲེལ་ངག་དེས་མ་བསྟན་
ལ༑ རྒྱུ་མེད་ལས་སྐྱེ་བ་འགོག་པའི་ཐལ་འགྱུར་ཞིག་བསྟན་པ་གང་ཞིག་ཐལ་འགྱུར་
དེས་རྒྱུ་མེད་ལས་སྐྱེ་བ་འགོག་ནུས་པའི་ཕྱིར། །
གཉིས་པ་༼མཐའ་དཔྱད་བ།༽ནི། ཁོ་ན་རེ། རྒྱུ་མེད་ལས་སྐྱེ་བ་ཁས་ལེན་པའི་
རང་སྡེ་གྲུབ་མཐའ་འོག་མ་ཡོད་པར་ཐལ། དུས་གསུམ་རྫས་ཀྱི་བྱེ་བྲག་ཏུ་འདོད་པའི་
བྱེ་བྲག་སྨྲ་བ་ཡོད་པའི་ཕྱིར་ན་མ་ཁྱབ། ཁོ་ན་རེ། རྒྱུ་མེད་ལས་སྐྱེ་བ་འགོག་པ་ལ་
དབུ་མའི་གྲུབ་མཐའ་ལ་ཞུགས་དགོས་པར་ཐལ། དབུ་མའི་གཞུང་ནས་རྒྱུ་མེད་ལས་
སྐྱེ་བ་འགོག་པའི་རིགས་པ་བཤད་པའི་ཕྱིར་ན་མ་ཁྱབ། གཞན་ཡང་། མྱུ་གུ་རྒྱུ་མེད་
ལས་སྐྱེ་བ་མེད་པར་རྟོགས་པའི་བློ་ཆོས་ཅན། བདག་མེད་རྟོགས་པའི་བློ་ཡིན་པར་
ཐལ༑ བདེན་མེད་གཏན་ལ་འབེབས་པའི་རིགས་པ་བཤད་པའི་སྐབས་སུ་མྱུ་གུ་རྒྱུ་
མེད་ལས་མི་སྐྱེ་བར་སྒྲུབ་པའི་རིགས་པ་བཤད་པའི་ཕྱིར་ན་མ་ཁྱབ། དེར་ཐལ། དེའི་



184
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
སྐབས་སུ་མཐའ་བཞི་རེ་རེ་ནས་མི་སྐྱེ་བར་སྒྲུབ་པའི་རིགས་པ་བཤད་པའི་ཕྱིར། དེར་
ཐལ༑ ལོག་རྟོག་ཀུན་བཏགས་ཀྱི་ཞེན་ཡུལ་འགོག་པ་ལྷན་སྐྱེས་ཀྱི་ཞེན་ཡུལ་འགོག་
པའི་ཡན་ལག་ཏུ་འགྲོ་ཚུལ་ཞིག་ཡོད་པའི་ཕྱིར། རྟགས་སླ། དེ་ལྟར་མཐའ་བཞི་སྐྱེ་
འགོག་གི་རིགས་པས་ཆོས་ཀྱི་བདག་མེད་གཏན་ལ་ཕབ་པ་ལ་དགོས་པ་ཁྱད་པར་
ཅན་དང་ལྡན་ཏེ། ལོག་རྟོག་ཕྲ་རགས་ཀྱི་འཛིན་སྟངས་རིགས་པ་ཡང་དག་རྣམས་
ཀྱིས་སུན་ཕྱུང་ནས་མཐར་འཛིན་གྱི་ལྟ་བ་ངན་པའི་དཔུང་ཚོགས་བཅོམ་ནས་སྨྲ་བ་
ཟླ་མེད་ཐུབ་དབང་སྟོབས་བཅུ་མངའ་བའི་ས་ལ་རེག་པར་འགྱུར་བའི་ཕྱིར། རྟགས་
གྲུབ་པར་ཐལ། ཐུབ་དབང་བཅོམ་ལྡན་འདས་ཀྱིས། མ་དྲོས་པས་ཞུས་པ་ལས།
མཁས་པའི་རྟེན་འབྱུང་ཆོས་རྣམས་ཡོངས་བརྟགས་ཏེ། །མཐར་ལྟ་བ་ལ་བརྟེན་པར་
ཡོད་མི་འགྱུར། །རྒྱུ་དང་བཅས་ཤིང་འབྲས་བུར་བཅས་ཤེས་ཀྱི། །རྒྱུ་མེད་རྐྱེན་མེད་
ཆོས་ཉིད་མི་སྲིད་དོ། །ཞེས་གསུངས་པའི་ཕྱིར། །
གསུམ་པ་མཐའ་བཞིའི་སྐྱེ་བ་བཀག་པས་གྲུབ་པའི་དོན་ནི།
གང་གི་ཕྱིར་ན་བདག་དང་གཞན་དག་གཉིས་ཀ་ལས་སྐྱེ་དང་། །
རྒྱུ་ལ་མ་ལྟོས་ཡོད་པ་མིན་པས་དངོས་རྣམས་རང་བཞིན་བྲལ། །
གང་གི་ཕྱིར་ན་ཞེས་སོགས་གསུངས། དངོས་པོ་རྣམས་ཆོས་ཅན། རང་
བཞིན་གྱིས་སྐྱེ་བ་དང་བྲལ་ཏེ། རྒྱུ་མཚན་གང་གི་ཕྱིར་ན། བདག་ལས་སྐྱེ་བ་དང༌།
གཞན་ལས་སྐྱེ་བ་དང་། གཉིས་ཀ་ལས་སྐྱེ་བ་དང་། རྒྱུ་ལ་མ་ལྟོས་པར་སྐྱེ་བ་ཡོད་པ་
མིན་པའི་ཕྱིར། །
གཉིས་པ་དེ་ལྟར་བཀག་པ་ལ་རྩོད་པ་སྤོང་བ་ལ་གཉིས། དངོས་ཀྱི་དོན་དང་།
དེའི་དོན་བསྡུས་ཏེ་བསྟན་པའོ། །དང་པོ་༼དངོས་ཀྱི་དོན།༽ནི།
གང་གིས་སྤྲིན་ཚོགས་དང་མཚུངས་གཏི་མུག་སྟུག་པོ་འཇིག་རྟེན་ལ། །
ཡོད་བ་དེས་ན་ཡུལ་རྣམས་ལོག་པ་དག་ཏུ་སྣང་བར་འགྱུར། །
གང་གི་སྤྲིན་ཚོགས་ཞེས་གསུངས། འཇིག་རྟེན་པ་རྣམས་ཆོས་ཅན། སྔོ་



སེམས་བསྐྱེད་དྲུག་པའི་རྣམ་བཤད།
1e5
སོགས་རང་བཞིན་གྱིས་གྲུབ་པའི་ལོག་པ་དག་ཏུ་སྣང་བར་འགྱུར་བར་ཐལ། རྒྱུ་
མཚན་གང་གི་ཕྱིར་ན། ཆར་སྤྲིན་སྟུག་པོའི་ཚོགས་དང་མཚུངས་པའི་གཏི་མུག་སྟུག་
པོ་རང་རྒྱུད་ལ་ཡོད་པ་དེས་ན་སྟེ་དེའི་ཕྱིར། གཏི་མུག་སྐྱོན་གྱིས་བསླད་པའི་དབང་
གིས་ནི་མི་མཁས་པ་རྣམས་ཀྱིས་སྔོ་སོགས་འདུས་བྱས་ལྟ་ཞིག་སྣ་ཆོགས་བློ་གྲོས་
ཀྱིས་ནི་སྟེ་བློ་ངན་པས་བདེན་པར་རྟོག་པ་སྟེ་འཛིན་པར་འགྱུར་བར་ཐལ།
ཇི་ལྟར་རབ་རིབ་མཐུ་ཡིས་འགའ་ཞིག་སྐྲ་ཤད་ཟླ་གཉིས་དང་། །
རྨ་བྱའི་མདོངས་དང་སྦྲང་མ་ལ་སོགས་ལོག་པར་འཛིན་བྱེད་པ། །
དེ་བཞིན་དུ་ནི་གཏི་མུག་སྐྱོན་གྱི་དབང་གིས་མི་མཁས་པས། །
འདུས་བྱས་ལྟ་ཞིག་སྣ་ཚོགས་བློ་གྲོས་ཀྱིས་ནི་རྟོགས་པར་འགྱུར། །
གལ་ཏེ་གཏི་མུག་བརྟེན་ནས་ལ་བྱུང་གཏི་མུག་མེད་པར་དེ། །
མི་འབྱུང་ཞེས་བྱ་མི་མཁས་ཁོ་ནས་རྟོགས་པར་གོར་མི་ཆག །
བློ་བཟང་ཉི་མས་མུན་པ་སྟུག་པོ་རྣམ་པར་བསལ་བ་ཡི། །
མཁས་པ་དག་ནི་སྟོང་ཉིད་ཁོང་དུ་ཆུད་ཅིང་གྲོལ་བར་འགྱུར། །
ཇི་ལྟར་ཏེ། དཔེར་ན་རབ་རིབ་མཐུ་ཡིས་ཤེས་པ་འཁྲུལ་པ་འགའ་ཞིག་ལ་
སྐྲ་ཤད་དང༌། ཟླ་གཅིག་ཟླ་གཉིས་སུ་སྣང་བ་དང༌། རྨ་བྱའི་མདོངས་དང་སྦྲང་མ་ལ་
སོགས་པ་མེད་པ་ལ་ཡོད་པར་སྣང་ནས་འཛིན་པར་བྱེད་པ་དེ་བཞིན་དུ་འཛིན་པའི་
ཕྱིར། དེ་ལྟར་འཛིན་པའི་རྒྱུ་མཚན་ཡོད་དེ། གལ་ཏེ་མདོ་ལས་གཏི་མུག་མ་རིག་པ་
ལ་བརྟེན་ནས་འདུ་བྱེད་ཀྱི་ལས་དཀར་ནག་འབྱུང་ལ། གཏི་མུག་མེད་པར་ལས་དེ་མི་
འབྱུང་བ་ཞེས་བྱ་བར་གསུངས་པ་ལ་བརྟེན་ནས་མི་མཁས་པ་ཁོ་ནས་དེ་དག་བདེན་
པ་རྟོག་པ་སྟེ། བདེན་པར་ཞེན་པ་ཡིན་པ་གོར་མ་ཆག་སྟེ་ཐེ་ཚོམ་མེད་པའི་ཕྱིར།
མཁས་པ་དག་ནི་ཆོས་ཅན། ཚུལ་དེ་ལས་བཟློག་སྟེ། རྒྱུ་ལ་བརྟེན་ནས་འབྲས་བུ་
འབྱུང་བ་རྒྱུ་མཚན་དུ་བྱས་ནས་སྟོང་ཉིད་རྟོགས་པའི་བློ་གྲོས་བཟང་པོ་ཉི་མ་ལྟ་བུས་
ཁོང་དུ་ཆུད་ཅིང་། བདེན་པར་འཛིན་པའི་མུན་པ་སྟུག་པོ་ཐམས་ཅད་རྣམ་པར་བསལ་



186
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
བ་ཡི་ལམ་གྱིས་རྣམ་པར་གྲོལ་བར་འགྱུར་བའི་ཕྱིར།
གལ་ཏེ་དངོས་རྣམས་དེ་ཉིད་དུ་མེད་ན། །
ཐ་སྙད་དུ་ཡང་མོ་གཤམ་བུ་ཇི་བཞིན། །
དེ་དག་མེད་པ་ཉིད་འགྱུར་དེ་ཡི་ཕྱིར། །
དེ་དག་རང་བཞིན་གྱིས་ནི་ཡོད་པ་ཉིད། །
གང་དག་རབ་རིབ་ཅན་སོགས་ཡུལ་འགྱུར་པ། །
སྐྲ་ཤད་ལ་སོགས་དེ་དག་མ་སྐྱེས་པས། །
རེ་ཞིག་དེ་དག་ཉིད་ལ་བརྩད་བྱ་སྟེ། །
ཕྱི་ནས་མ་རིག་རབ་རིབ་རྗེས་འབྲེལ་ལའོ། །
ཡང་དངོས་སྨྲ་བ་ན་རེ། གཟུགས་སོགས་དངོས་པོ་དེ་དག་རང་བཞིན་གྱིས་
ཡོད་པ་ཡིན་ཏེ། གལ་ཏེ་དངོས་པོ་རྣམས་དེ་ཁོ་ན་ཉིད་དུ་མེད་ན། ཐ་སྙད་དུ་ཡང་
མོ་གཤམ་གྱི་བུ་ཇི་ལྟ་བ་བཞིན་དུ་དེ་དག་མེད་པ་ཉིད་དུ་འགྱུར་བ་དེའི་ཕྱིར། ཞེ་ན།
རབ་རིབ་ཅན་གྱི་མིག་ཤེས་ལ་སྐྲ་ཤད་སྣང་ལ་མོ་གཤམ་གྱི་བུ་མི་སྣང་བའི་ཁྱད་པར་
མེད་པར་ཐལ། གང་དག་རབ་རིབ་ཅན་སོགས་ཀྱི་བློའི་ཡུལ་དུ་གྱུར་པའི་སྐྲ་ཤད་
ལ་སོགས་པ་དེ་དག་དང་། མོ་གཤམ་གྱི་བུ་གཉིས་མ་སྐྱེས་པས་ཏེ་མ་སྐྱེས་པར་
མཚུངས་པའི་ཕྱིར། ཞེས་རེ་ཞིག་སྔོན་དུ་རབ་རིབ་ཅན་དེ་དག་ཉིད་ལ་བརྩད་པར་བྱ་
སྟེ་བྱ་ཞིང་། དེའི་ཕྱིས་ནས་མ་རིག་པའི་རབ་རིབ་དང་རྗེས་སུ་འབྲེལ་བ་སྟེ། མ་རིག་
པ་དང་ལྡན་པ་རྣམས་ལ་བརྩད་པར་བྱའོ་སྟེ་རྩོད་པར་བྱོས་ཤིག
གལ་ཏེ་རྨི་ལམ་དྲི་ཟའི་གྲོང་ཁྱེར་བཅས། །
སྨིག་རྒྱུའི་ཆུ་དང་མིག་འཕྲུལ་གཟུགས་བརྙན་སོགས། །
སྐྱེ་མེད་མཐོང་ན་ཡོད་ཉིད་མིན་མཚུངས་ཀྱང་། །
ཁྱོད་ལ་ཇི་ལྟར་དེར་འགྱུར་དེ་མི་རིགས། །
དེ་ཉིད་དུ་འདི་ཇི་ལྟར་སྐྱེ་མེད་ཀྱང་། །



སེམས་བསྐྱེད་དྲུག་པའི་རྣམ་བཤད།
1g7
མོ་གཤམ་བུ་ལྟར་གང་ཕྱིར་འཇིག་རྟེན་གྱི། །
མཐོང་བའི་ཡུལ་དུ་མི་འགྱུར་མ་ཡིན་པ། །
དེ་ཡི་ཕྱིར་ན་སྨྲ་འདི་མ་ངེས་པའོ། །
གལ་ཏེ་དངོས་སྨྲ་བ་ཁྱོད་ཀྱི་རྨི་ལམ་གྱི་ཁང་ཁྱིམ་དང༌། དྲི་ཟའི་གྲོང་ཁྱེར་
དང་བཅས་པ། སྨིག་རྒྱུའི་ཆུ་དང༌། མིག་འཁྲུལ་མཁན་གྱིས་སྤྲུལ་པའི་མི་དང་། མེ་
ལོང་ནང་གི་བྱད་བཞིན་གྱི་གཟུགས་བརྙན་སོགས་སྐྱེ་བ་མེད་པར་སྟེ་ཡོད་པ་མིན་
པར་མཐོང་བ་ན། རྨི་ལམ་གྱི་ཁང་ཁྱིམ་སོགས་མཐོང་ལ་མོ་གཤམ་གྱི་བུ་མི་མཐོང་
བའི་ཁྱད་པར་མེད་པར་ཐལ། དེ་རང་བཞིན་གྱིས་ཡོད་པ་ཉིད་ཡིན་པ་མཚུངས་ཀྱང་
སྟེ་མཚུངས་པའི་ཕྱིར། ཞེས་ཁྱོད་ལ་བརྩད་རིགས་པར་ཐལ། དེ་ལྟར་རྩོད་ན་རྟགས་
གསལ་ལ་ལན་མི་ཐེབས་པའི་ཕྱིར། དངོས་སྨྲ་བས་སྨྲ་བ་འདི་ནི་ཁྱབ་པ་མ་ངེས་པའོ་
སྟེ་མ་ངེས་པར་ཐལ། རྒྱུ་མཚན་གང་གི་ཕྱིར་ན། གཟུགས་སོགས་འདི་དག་དེ་ཁོ་ན་
ཉིད་དུ་ཇི་ལྟར་སྐྱེ་བ་མེད་ཀྱང་། མོ་གཤམ་གྱི་བུ་ལྟར་འཇིག་རྟེན་ཐ་སྙད་དུ་མཐོང་
བའི་ཡུལ་དུ་མི་འགྱུར་བ་མ་ཡིན་པ་དེ་ཡི་ཕྱིར། །
གཉིས་པ་༼དེའི་དོན་བསྡུས་ཏེ་བསྟན་པ།༽དོན་བསྡུས་ཏེ་བསྟན་པ་ནི།
མོ་གཤམ་བུ་ལ་རང་གི་བདག་ཉིད་ཀྱིས། །
སྐྱེ་བ་དེ་ཉིད་དུ་མེད་འཇིག་རྟེན་དུའང་། །
ཡོད་མིན་དེ་བཞིན་དངོས་འདི་ཀུན་ངོ་བོ། །
ཉིད་ཀྱིས་འཇིག་རྟེན་དེ་ཉིད་དུ་མ་སྐྱེས། །
མོ་གཤམ་བུ་ལ་ཞེས་སོགས་གསུངས། གཟུགས་སོགས་དངོས་པོ་འདི་ཀུན་
ཆོས་ཅན། ངོ་བོ་ཉིད་ཀྱིས་ཏེ་དོན་དམ་པར་འཇིག་རྟེན་ཐ་སྙད་དུའམ་དེ་ཁོ་ན་ཉིད་དུ་
སྐྱེ་བ་མེད་དེ། རང་གི་བདག་ཉིད་སྟེ་རང་བཞིན་གྱིས་སྐྱེ་བ་དེ་ཁོ་ན་ཉིད་དུ་མེད་པར་
མ་ཟད། འཇིག་རྟེན་ཐ་སྙད་དུའང་ཡོད་པ་མིན་པ་མོ་གཤམ་གྱི་བུ་ལ་སྐྱེ་བ་དེ་དག་
མེད་པ་དེ་བཞིན་ཡིན་པའི་ཕྱིར།



1aa
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དེ་ཕྱིར་འདི་ལྟར་སྟོན་པས་ཆོས་རྣམས་ཀུན། །
གདོད་ནས་ཞི་ཞིང་སྐྱེ་བྲལ་རང་བཞིན་གྱིས། །
ཡོངས་སུ་མྱ་ངན་འདས་པ་གསུངས་གྱུར་པ། །
དེ་ཕྱིར་རྟག་ཏུ་སྐྱེ་བ་ཡོད་མ་ཡིན། །
བུམ་སོགས་དེ་དག་དེ་ཉིད་དུ་མེད་ཅིང་། །
འཇིག་རྟེན་རབ་ཏུ་གྲགས་པ་ཡོད་ཅི་བཞིན། །
དེ་བཞིན་དངོས་བོ་ཐམས་ཅད་འགྱུར་བས་ན། །
མོ་གཤམ་བུ་དང་མཚུངས་པར་ཐལ་མི་འགྱུར། །
དངོས་པོ་འདི་དག་ཆོས་ཅན། རྟག་ཏུ་དོན་དམ་པར་སྐྱེ་བ་ཡོད་པ་མ་ཡིན་པ་
སྟེ༑ འདི་ལྟར་སྟོན་པས་འཁོར་འདས་ཀྱི་ཆོས་རྣམས་ཀུན་གདོད་མ་ནས་རང་བཞིན་
གྱིས་ཞི་ཞིང་སྐྱེ་བ་དང་བྲལ་བ། རང་བཞིན་གྱིས་ཡོངས་སུ་མྱ་ངན་ལས་འདས་པ་
གསུངས་པར་གྱུར་པ་དེའི་ཕྱིར། བྱེ་བྲག་སྨྲ་བ་ཁྱོད་ལྟར་ན་བུམ་པ་སོགས་འདི་དག་
དེ་ཁོ་ན་ཉིད་དུ་མེད་ཅིང་། འཇིག་རྟེན་ཐ་སྙད་དུ་རབ་ཏུ་གྲགས་པར་ཡོད་པ་ཇི་ལྟ་
བཞིན་དུ་དངོས་པོ་ཐམས་ཅད་ཀྱང་འགྱུར་བས་ན་སྟེ་དེའི་ཕྱིར། དོན་དམ་དུ་མེད་ན་
མོ་གཤམ་བུ་དང་མཚུངས་པར་ཐལ་བར་མི་འགྱུར་རོ། །
གསུམ་པ་རྟེན་འབྱུང་གི་སྐྱེ་བ་ཉིད་ཀྱིས་མཐར་འཛིན་པའི་ལོག་རྟོག་འགོག་
ཚུལ་ནི།
གང་ཕྱིར་རྒྱུ་མེད་པ་དང་དབང་ཕྱུག་གི །
རྒྱུ་ལ་སོགས་དང་བདག་གཞན་གཉིས་ཀ་ལས། །
དངོས་རྣམས་སྐྱེ་བར་འགྱུར་བ་མ་ཡིན་པ། །
དེ་ཕྱིར་བརྟེན་ནས་རབ་ཏུ་སྐྱེ་བར་འགྱུར། །
གང་ཕྱིར་རྒྱུ་མེད་ཅེས་སོགས་གསུངས། གཟུགས་སོགས་དངོས་པོ་རྣམས་
ཆོས་ཅན། རྟེན་ནས་རབ་ཏུ་སྐྱེ་བར་འགྱུར་བ་ཡིན་པར་ཐལ། རྒྱུ་མཚན་གང་གི་ཕྱིར་



སེམས་བསྐྱེད་དྲུག་པའི་རྣམ་བཤད།
1
ན། རྒྱུ་མེད་པ་དང་། དབང་ཕྱུག་གིས་སྐྱེད་པ་སོགས་མི་མཐུན་པའི་རྒྱུ་ལས་སྐྱེ་བ་
དང་༑ བདག་གཞན་རེ་རེ་དང་གཉིས་ཀ་ལས་སྐྱེ་བར་འགྱུར་བ་མ་ཡིན་པ་དེའི་ཕྱིར།
གང་ཕྱིར་དངོས་པོ་བརྟེན་ནས་རབ་འབྱུང་བས། །
རྟོག་པ་འདི་དག་བརྟག་པར་མི་ནུས་པ། །
དེ་ཕྱིར་བརྟེན་འབྱུང་རིགས་པ་འདི་ཡིས་ནི། །
ལྟ་ངན་དྲ་བ་མཐའ་དག་གཅོད་པར་བྱེད། །
རྟོག་རྣམས་དངོས་བོ་ཡོད་ན་འགྱུར་བ་སྟེ། །
དངོས་པོ་ཇི་ལྟར་མེད་པར་ཡོངས་དཔྱད་ཟིན། །
དངོས་བོ་མེད་པར་འདི་རྣམས་མི་འབྱུང་དཔེར། །
བུད་ཤིང་མེད་པར་མེ་ཡོད་མིན་དེ་བཞིན། །
རྟེན་འབྱུང་གི་རིགས་པ་འདི་ཡིས་ནི་ཆོས་ཅན། ལྟ་ངན་གྱི་དྲ་བ་མཐའ་དག་
གཅོད་པར་བྱེད་པའི་བྱེད་ལས་དང་ལྡན་ཏེ། རྒྱུ་མཚན་གང་གི་ཕྱིར་ན། དངོས་པོ་
རྣམས་རང་རང་གི་རྒྱུ་རྐྱེན་དང་འདོགས་བྱེད་སོགས་ལ་བརྟེན་ནས་རབ་ཏུ་འབྱུང་
བར་རྟོགས་པ་དེ་ཡིས། བདག་གཞན་ལས་སྐྱེ་བ་སོགས་ལོག་པར་རྟོགས་པ་འདི་
བརྟག་པར་མི་ནུས་པ་སྟེ། དངོས་ཤུགས་ཅི་རིགས་ལ་སུན་ཕྱུང་ནུས་པ་དེ་ཡི་ཕྱིར།
དེ་ནུས་པའི་རྒྱུ་མཚན་ཡོད་དེ་བདག་གཞན་ལས་སྐྱེ་བར་འཛིན་པའི་ལོག་རྟོག་
རྣམས་དངོས་པོ་རང་བཞིན་གྱིས་ཡོད་པར་འཛིན་པར་འགྱུར་བ་དེ་ལ་དེ་དག་ཡོད་
པར་འཛིན་པར་འགྱུར་ལ། དངོས་པོ་རང་བཞིན་གྱིས་ཇི་ལྟར་མེད་པ་ཡོངས་སུ་
དཔྱད་ཟིན་པ་དེའི་ཕྱིར། དངོས་པོ་བདེན་གྲུབ་ཏུ་འཛིན་པའི་བློ་མེད་པར་ལོག་རྟོག་
འདི་རྣམས་མི་འབྱུང་སྟེ། དཔེར་ན་རྒྱུ་བུད་ཤིང་མེད་པར་འབྲས་བུ་མེ་ཡོད་པ་མིན་པ་
དེ་བཞིན་ཡིན་པའི་ཕྱིར། །
བཞི་པ་རིགས་པའི་དཔྱད་པ་བྱས་པའི་འབྲས་བུ་ངོས་བཟུང་བ་ནི།
སོ་སོའི་སྐྱེ་བོ་རྣམས་ནི་རྟོག་པས་བཅིངས། །



10
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
མི་རྟོག་རྣལ་འབྱོར་པ་ནི་གྲོལ་འགྱུར་བས། །
རྟོག་རྣམས་ལོག་པར་གྱུར་བ་གང་ཡིན་དེ། །
རྣམ་པར་དཔྱོད་པའི་འབྲས་བུར་མཁས་རྣམས་གསུངས། །
སོ་སོའི་སྐྱེ་བོ་ཞེས་སོགས་གསུངས། ཤེས་བྱ་ཆོས་ཅན། ལོག་པར་རྟོག་
པ་ལོག་པར་གྱུར་པ་གང་ཡིན་པ་དེ་ནི་དབུ་མའི་གཞུང་ལས་རིགས་པའི་རྣམ་པར་
དཔྱོད་པའི་འབྲས་བུར་མཁས་རྣམས་གསུངས་པ་འཐད་པ་ཡིན་ཏེ། སོ་སོའི་སྐྱེ་བོ་ལྟ་
བ་མ་རྟོགས་པར་ལོག་པར་རྟོག་པས་བཅིངས་ལ། མི་རྟོག་ཡེ་ཤེས་བརྙེས་པའི་རྣལ་
འབྱོར་པ་རྣམས་གྲོལ་བར་འགྱུར་བའི་རྒྱུ་མཚན་དེ་ཡི་ཕྱིར།
བསྟན་བཅོས་ལས་དཔྱད་རྩོད་ལ་ཆགས་པའི་ཕྱིར། །
མ་མཛད་རྣམ་གྲོལ་ཕྱིར་ནི་དེ་ཉིད་བསྟན། །
གལ་ཏེ་དེ་ཉིད་རྣམ་པར་བཤད་པ་ན། །
གཞན་གཞུང་འཇིག་བར་འགྱུར་ན་ཉེས་པ་མེད། །
དབུ་མའི་བསྟན་བཅོས་ལས་རྣམ་པར་དཔྱད་པ་ཇི་སྙེད་གསུངས་པ་༼མ་དཔེ་
ནང་། ཇི་སྙེད་གསུངས་རྩོད་པ་ལ་ ཞེས་འཁོད།༽རྩོད་པ་ལ་ཆགས་པས་མ་མཛད་དེ། གདུལ་
བྱ་རྣམ་གྲོལ་ཐོབ་པའི་ཕྱིར་དུ་དེ་ཁོ་ན་ཉིད་བསྟན་པའི་ཕྱིར། དབུ་མ་པ་ཆོས་ཅན།
གལ་ཏེ་ཁྱོད་ཀྱི་དེ་ཁོ་ན་ཉིད་རྣམ་པར་བཤད་པ་ན། གཞན་གྱི་གཞུང་འཇིག་པ་སྟེ་
བཀག་པ་ལ་ཉེས་པ་མེད་པར་ཐལ། དེ་དག་ལ་རྩོད་པའི་ཕྱིར་མ་ཡིན་པའི་ཕྱིར།།
རང་གི་ལྟ་ལ་ཆགས་དང་དེ་བཞིན་དུ། །
གཞན་གྱི་ལྟ་ལ་འཁྲུག་གང་རྟོག་པ་ཉིད། །
དེའི་ཕྱིར་འདོད་ཆགས་ཁོང་ཁྲོ་རྣམ་བསལ་ཏེ། །
རྣམ་དཔྱོད་པ་ནི་མྱུར་དུ་གྲོལ་བར་འགྱུར། །
ཁྱབ་འབྲེལ་ཇི་ལྟར་ཡོད་ཅེ་ན། ཤེས་བྱ་ཆོས་ཅན། རྣམ་གྲོལ་ཐོབ་པའི་ཆེད་
དུ་མཛད་ན་རྩོད་པ་ཁོ་ནའི་ཆེད་དུ་མ་མཛད་པས་ཁྱབ་སྟེ། རྩོད་པ་ལ་བརྟེན་ནས་རང་



སེམས་བསྐྱེད་དྲུག་པའི་རྣམ་བཤད།
in
གི་ལྟ་བ་ལ་ཆགས་པ་དང་དེ་བཞིན་དུ་གཞན་གྱི་རྒྱུད་འཁྲུག་པ་འབྱུང་ལ་ཆགས་སྡང་
དེ་དག་འཆིང་བྱེད་ཀྱི་རྟོག་པ་ཡིན་པའི་ཕྱིར། ཀླུའི་ཞབས་ཆོས་ཅན། རྩོད་པ་ལྷུར་
ལེན་པ་མིན་པར་རྣམ་གྲོལ་ཐོབ་པའི་ཕྱིར་དེ་ཁོ་ན་ཉིད་གཏན་ལ་ཕབ་པ་ཡིན་ཏེ། རང་
ཕྱོགས་ལ་འདོད་ཅིང་ཆགས་པ་དང༌། གཞན་ཕྱོགས་ལ་སྡང་བ་རྣམས་བསལ་ཏེ། དེ་
ཁོ་ན་ཉིད་ལ་རིགས་པས་རྣམ་པར་དཔྱོད་པ་ནི་མྱུར་དུ་གྲོལ་བར་འགྱུར་ཞིང་། ཆགས་
སྡང་གིས་རྩོད་པ་མ་ཡིན་པའི་ཕྱིར། དེས་ན་དགག་བྱ་མེད་ཅིང་དགོས་པ་ཡོད་པས་
གང་ཟག་གི་བདག་མེད་གཏན་ལ་ཕབ་པ།
གཉིས་པ་གང་ཟག་གི་བདག་མེད་གཏན་ལ་ཕབ་པ་ལ་གསུམ། ཐར་འདོད་
རྣམས་ཀྱི་ཐོག་མར་བདག་རང་བཞིན་གྱིས་གྲུབ་པ་དགག་དགོས་པར་བསྟན་པ།
བདག་དང་བདག་གི་བ་རང་བཞིན་གྱིས་གྲུབ་པར་འགོག་པའི་ཚུལ། བདག་དང་ཤིང་
རྟའི་དཔྱད་པ་དངོས་པོ་གཞན་ལ་བསྒྲེ་བར་བསྟན་པའོ། །དང་པོ་༼ཐར་འདོད་རྣམས་ཀྱི་
ཐོག་མར་བདག་རང་བཞིན་གྱིས་གྲུབ་པ་དགག་དགོས་བར་བསྟན་པ།༽ནི། །
ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །
ལྟ་ལས་བྱུང་བར་བློ་ཡིས་མཐོང་གྱུར་ཅིང་། །
བདག་ནི་འདི་ཡི་ཡུལ་དུ་རྟོགས་བྱས་ནས། །
རྣལ་འབྱོར་བ་ཡིས་བདག་ནི་འགོག་པར་བྱེད། །
ཉོན་མོངས་སྐྱོན་རྣམས་ཞེས་སོགས་གསུངས། ཐར་པ་དོན་གཉེར་གྱི་རྣལ་
འབྱོར་པ་དེ་ཡིས་ནི་ཆོས་ཅན། ཐོག་མར་བདག་རང་བཞིན་གྱིས་གྲུབ་པ་འགོག་པའི་
རྒྱུ་མཚན་ཡོད་དེ། འདོད་ཆགས་སོགས་ཉོན་མོངས་པ་དང་དེའི་སྐྱོན་སྐྱེ་རྒ་ན་འཆིའི་
སྡུག་བསྔལ་སོགས་མ་ལུས་པ། འཇིག་ཚོགས་ལ་ལྟ་བའི་ངར་འཛིན་ལས་བྱུང་བར་



192
192
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
བློ་ཡིས་མཐོང་བར་གྱུར་ཅིང་། ཐ་སྙད་ཀྱི་བདག་དེ་འཇིག་ལྟ་འདི་ཡི་དམིགས་པའི་
ཡུལ་དུ་རྟོགས་པར་བྱས་ནས། དེའི་ཞེན་ཡུལ་བདག་རང་བཞིན་གྱིས་གྲུབ་པ་ནི་
འགོག་པར་བྱེད་དགོས་པའི་ཕྱིར། །
བདག་རང་བཞིན་གྱིས་གྲུབ་པ་དགག་པ།
གཉིས་པ་༼བདག་དང་བདག་གི་བ་རང་བཞིན་གྱིས་གྲུབ་པར་འགོག་བའི་ཚུལ།༽ལ་
གཉིས། བདག་རང་བཞིན་གྲུབ་པ་དགག་པ་དང་། བདག་གི་བ་རང་བཞིན་གྲུབ་པ་
དགག་པའོ། །དང་པོ་༼བདག་རང་བཞིན་གྲུབ་པ་དགག་པ།༽ལ་དྲུག གཞན་སྡེའི་བཏགས་
པའི་ཕུང་པོ་ལས་ངོ་བོ་ཐ་དད་པའི་བདག་དགག་པ། རང་སྡེའི་བཏགས་པའི་ཕུང་པོ་
བདག་ཏུ་འདོད་པ་དགག་པ། དེ་གཉིས་ཀྱི་ལྷག་མའི་ཕྱོགས་རྟེན་བརྟེན་པ་སོགས་
གསུམ་དགག་པ། དེ་ཉིད་དང་གཞན་དུ་བརྗོད་དུ་མེད་པའི་བདག་རྫས་ཡོད་དགག་
པ༑ བདག་རྟེན་ནས་བཏགས་པ་ཙམ་དུ་བཞག་པ་དཔེ་དང་བཅས་ཏེ་བཤད་པ། དེས་
མཐར་འཛིན་གྱི་ལྟ་བ་སྤོང་སླ་བའི་ཡོན་ཏན་བསྟན་པའོ། །
དང་པོ་༼གཞན་སྡེའི་བཏགས་པའི་ཕུང་བོ་ལས་ངོ་བོ་ཐ་དད་བའི་བདག་དགག་བ།༽ལ་
གཉིས། ཕྱོགས་སྔ་མ་བརྗོད་པ་དང༌། ལུགས་དེ་དགག་པའོ། །དང་པོ་༼ཕྱོགས་སྔ་མ་
བརྗོད་པ།༽ནི།
ཟ་པོ་རྟག་དངོས་བྱེད་བོ་མིན་པའི་བདག །
ཡོན་ཏན་བྱ་མེད་མུ་སྟེགས་རྣམས་ཀྱི་བརྟགས། །
དེའི་དབྱེ་ཅུང་ཟད་ཅུང་ཟད་ལ་བརྟེན་ནས། །
མུ་སྟེགས་ཅན་རྣམས་ལུགས་ནི་ཐ་དད་འགྱུར། །
ཟ་པོ་རྟག་དངོས་ཞེས་སོགས་གསུངས། མུ་སྟེགས་གྲངས་ཅན་ན་རེ། ཕུང་
པོ་ལས་ངོ་བོ་ཐ་དད་པའི་བདག་རྫས་ཡོད་དེ། ཁྱད་ཆོས་ལྔ་ལྡན་དུ་འདོད་དེ། འཁོར་



སེམས་བསྐྱེད་དྲུག་པའི་རྣམ་བཤད།
ig
བའི་གནས་སྐབས་བདེ་སྡུག་ལོངས་སྤྱོད་པའི་ཟ་བ་པོ། ཐར་པའི་གནས་སྐབས་རྣམ་
འགྱུར་མ་ལུས་པ་གཙོ་བོ་ལ་ཐིམ་པས་གཅིག་པུར་གནས་པས་རྟག་པའི་དངོས་པོ།
རྣམ་འགྱུར་གྱི་བྱེད་པ་པོ་ཡིན་པ། ཡོན་ཏན་གསུམ་མེད་པ། ཡུལ་ཐམས་ཅད་ལ་ཁྱབ་
པས་ཡུལ་ལ་འགྲོ་འོང་གི་བྱ་བ་མེད་པར་མུ་སྟེགས་རྣམས་ཀྱིས་བཏགས་ནས་འདོད་
པའི་ཕྱིར། ཕུང་པོ་ལས་ངོ་བོ་གཞན་པའི་བདག་དེའི་དབྱེ་བ་ཅུང་ཟད་འདོད་ཚུལ་མི་
འདྲ་བ་ལ་བརྟེན་ནས། བྱེ་བྲག་པ། རིག་བྱེད་པ་སོགས་མུ་སྟེགས་ཅན་གྱི་ལུགས་ནི་
ཐ་དད་པ་དུ་མར་གྱུར་པའི་ཕྱིར། །
གཉིས་པ་༼ལུགས་དེ་དགག་པ།༽ནི། །
མོ་གཤམ་བུ་ལྟར་སྐྱེ་བ་དང་བྲལ་ཕྱིར། །
དེ་ལྟར་གྱུར་པའི་བདག་ནི་ཡོད་མིན་ཞིང་། །
འདི་ནི་ངར་འཛིན་རྟེན་དུའང་མི་རིགས་ལ། །
འདི་ནི་ཀུན་རྫོབ་ཏུའང་ཡོད་མི་འདོད། །
གང་ཕྱིར་བསྟན་བཅོས་བསྟན་བཅོས་ལས་དེའི་ཁྱད། །
མུ་སྟེགས་རྣམས་ཀྱིས་གང་བསྟན་དེ་ཀུན་ལ། །
རང་གྲགས་མ་སྐྱེས་གཏན་ཚིགས་ཀྱིས་གནོད་པ། །
དེ་ཕྱིར་དེ་ཁྱད་ཀུན་ཀྱང་ཡོད་མ་ཡིན། །
མོ་གཤམ་བུ་ལྟར་ཞེས་སོགས་གསུངས། མུ་སྟེགས་པ་དེ་དག་གིས་ཇི་ལྟར་
བརྟགས་པ་དེ་ལྟར་གྱུར་པའི་བདག་ནི་ཆོས་ཅན། བརྟགས་པ་ལྟར་དུ་ཡོད་པ་མིན་
ཏེ༑ སྐྱེ་བ་དང་བྲལ་བའི་ཕྱིར། དཔེར་ན། མོ་གཤམ་གྱི་བུ་ལྟར་རོ། །རྟགས་སྦྱོར་ཡང་
དག་གོ །ཞིང་འོག་མ་འདྲེན་པའོ། །དེ་འདྲའི་བདག་ནི་ཆོས་ཅན། ངར་འཛིན་གྱི་རྟེན་
དམིགས་པའི་ཡུལ་དུའང་མི་རིགས་ལ་ཞེས་པ་མི་རིགས་ཏེ། མ་སྐྱེས་པའི་ཕྱིར། འདི་
གཉིས་ནི་ཆོས་ཅན། ཀུན་རྫོབ་ཏུ་ཡང་ཡོད་པར་མི་འདོད་དེ། ཐ་སྙད་དུ་ཚད་མས་
གྲུབ་པའི་ཕྱིར། དེ་ཡི་ཁྱད་པར་ཀུན་ཀྱང་ཆོས་ཅན། ཡོད་པ་མ་ཡིན་ཏེ། རྒྱུ་མཚན་



194
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གང་གི་ཕྱིར་ན། གྲངས་ཅན་གྱི་བསྟན་བཅོས་དང་བྱེ་བྲག་པ་སོགས་ཀྱི་བསྟན་བཅོས་
ལས་བཤད་པའི་ཁྱད་པར་གྱིས། བདག་དེའི་ཁྱད་པར་མུ་སྟེགས་རྣམས་ཀྱིས་གང་
བསྟན་པ་དེ་དག་ཀུན་ལ་མུ་སྟེགས་རང་ལ་གྲགས་པའི་མ་སྐྱེས་པའི་གཏན་ཚིགས་
ཀྱིས་གནོད་པ་བབས་པ་དེ་ཡི་ཕྱིར།།
དེ་ཕྱིར་ཕུང་པོ་ལས་གཞན་བདག་མེད་དེ། །
ཕུང་བོ་མ་གཏོགས་དེ་འཛིན་མ་གྲུབ་ཕྱིར། །
འཇིག་རྟེན་ངར་འཛིན་བློ་ཡི་རྟེན་དུ་ཡང་། །
མི་འདོད་དེ་རིགས་མིན་པའང་བདག་ལྟའི་ཕྱིར། །
གང་དག་དུད་འགྲོར་བསྐལ་མང་བརྐྱལ་གྱུར་པ། །
དེས་ཀྱང་མ་སྐྱེས་རྟག་འདི་མ་མཐོང་ལ། །
ངར་འཛིན་དེ་དག་ལ་ཡང་འཇུག་མཐོང་སྟེ། །
དེས་ན་ཕུང་བོ་ལས་གཞན་བདག་འགའ་མེད། །
གཞན་ཡང་། ཕུང་པོ་ལས་ངོ་བོ་གཞན་པའི་བདག་མེད་དེ། ཕུང་པོ་བཟུང་
བ་མ་གཏོགས་པར་བདག་དེ་འཛིན་པ་མ་གྲུབ་པ་དེ་ཡི་ཕྱིར། འཇིག་རྟེན་ངར་འཛིན་
ལྷན་སྐྱེས་ཀྱི་བློ་ཡི་རྟེན་དམིགས་ཡུལ་དུ་མི་འདོད་དེ། དེ་རིགས་པ་མིན་པ་དེ་
དམིགས་ཡུལ་མ་བྱས་པར་བདག་ལྟ་སྐྱེ་བ་ཡོད་པ་དེའི་ཕྱིར། དེར་ཐལ། གང་ཟག་
གང་དག་དམྱལ་བ་དང་དུད་འགྲོར་བསྐལ་བ་མང་པོར་ཚེ་བརྒྱལ་བར་གྱུར་པ་དེ་དག་
གིས་ཀྱང་། མ་སྐྱེས་པའི་རྟག་པའི་བདག་འདི་མ་མཐོང་ལ། ངར་འཛིན་ལྷན་སྐྱེས་དེ་
དག་ལ་ཡང་འཇུག་པར་མཐོང་བ་སྟེ་མཐོང་བའི་ཕྱིར། ཕུང་པོ་ལས་གཞན་པའི་བདག་
འགའ་ཡང་མེད་དེ། རྒྱུ་མཚན་བཤད་མ་ཐག་པ་དེས་ན་སྟེ་དེ་ཡི་ཕྱིར།
གཉིས་པ་༼རང་སྡེའི་བཏགས་པའི་ཕུང་བོ་བདག་ཏུ་འདོད་བ་དགག་པ།༽ལ་ལྔ། ཕུང་པོ་
བདག་ཏུ་འདོད་པ་ལ་གནོད་བྱེད་བསྟན་པ། དེ་ལྟར་མི་རིགས་པའི་སྒྲུབ་བྱེད། ཕུང་
པོ་བདག་ཏུ་འདོད་པ་ལ་གནོད་བྱེད་གཞན་བསྟན་པ། ཕུང་པོ་བདག་ཏུ་གསུངས་པའི་



སེམས་བསྐྱེད་དྲུག་པའི་རྣམ་བཤད།
15
དགོངས་པ་བཤད་པ། གཞན་གྱི་ལུགས་འབྲེལ་མེད་དུ་བསྟན་པའོ། །དང་པོ་༼ཕུང་པོ་
བདག་ཏུ་འདོད་པ་ལ་གནོད་བྱེད་བསྟན་པ་ད༽ལ་གཉིས། དངོས་ཀྱི་དོན། སྐྱོན་སྤང་གི་ལན་
དགག་པའོ། །དང་པོ་༼དངོས་ཀྱི་དོན་༽ལ་གཉིས། ཕྱོགས་སྔ་མ་བརྗོད་པ་དང་།
ལུགས་དེ་དགག་པའོ། །
དང་པོ་༼ཕྱོགས་སྔ་མ་བརྗོད་པ།༽ནི།
ཕུང་པོ་ལས་གཞན་བདག་གྲུབ་མེད་པའི་ཕྱིར། །
བདག་ལྟའི་དམིགས་པ་ཕུང་པོ་ཁོ་ནའོ། །
ཁ་ཅིག་བདག་ལྟའི་རྟེན་དུ་ཕུང་པོ་ནི། །
ལྔ་ཆར་ཡང་འདོད་ཁ་ཅིག་སེམས་གཅིག་འདོད། །
ཕུང་པོ་ལས་གཞན་ཞེས་སོགས་གསུངས། མང་བཀུར་བ་ན་རེ། བདག་
ལྟའི་དམིགས་པ་ཕུང་པོ་ཁོ་ནའོ་སྟེ་དེ་འཇོག་རིགས་ཏེ། དེའི་དམིགས་ཡུལ་གྱི་
བདག་ཡོད། ཕུང་པོ་ལས་གཞན་པའི་བདག་གྲུབ་པ་མེད་པའི་ཕྱིར། མང་བཀུར་
བའི་ནང་ཚན་ཁ་ཅིག་ན་རེ། བདག་ལྟའི་རྟེན་དམིགས་ཡུལ་དུ་ཕུང་པོ་ནི་ལྔ་ཆར་
ཡང་འདོད་དེ། དགེ་སློང་ངམ་བྲམ་ཟེ་གང་སུ་དག་བདག་གོ་སྙམ་དུ་ཡང་དག་པར་
རྗེས་སུ་བལྟ་བ་དེ་དག་ནི་ཉེ་བར་ལེན་པའི་ཕུང་པོ་ལྔ་པོ་འདི་ཁོ་ན་ལ་ཡང་དག་པར་
རྗེས་སུ་བལྟའོ། །ཞེས་གསུངས་པའི་ཕྱིར། ཞེས་ཟེར། རང་སྡེ་ཁ་ཅིག་སེམས་རྣམ་
ཤེས་གཅིག་པུ། བདག་ལྟའི་དམིགས་པར་འདོད་དེ། སེམས་དུལ་བས་ནི་ལེགས་པ་
སྟེ༑ ༑ཞེས་སོགས་གསུངས་པའི་ཕྱིར་སྙམ་དུ་བསམ་མོ། །
གཉིས་པ་༼ལུགས་དེ་དགག་པ།༽ནི། །
གལ་ཏེ་ཕུང་པོ་བདག་ན་དེའི་ཕྱིར་དེ། །
མང་བས་བདག་དེ་དག་ཀྱང་མང་བོར་འགྱུར། །
བདག་ནི་རྫས་སུ་འགྱུར་ཞིང་དེར་ལྟ་བ། །
རྫས་ལ་འཇུག་པས་ཕྱིན་ཅི་ལོག་མི་འགྱུར། །
HD
，



16
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
མྱ་ངན་འདས་ཚེ་ངེས་བར་བདག་ཆད་འགྱུར། །
མྱ་ངན་འདས་སྔོན་སྐད་ཅིག་དག་ལ་ནི། །
སྐྱེ་འཇིག་བྱེད་བོ་མེད་པས་དེ་འབྲས་མེད། །
གཞན་གྱིས་བསགས་པ་གཞན་གྱིས་ཟ་བར་འགྱུར། །
གལ་ཏེ་ཕུང་པོ་ཞེས་སོགས་གསུངས། བདག་གམ་གང་ཟག་གཅིག་གི་རྒྱུད་
ལ་བདག་དེ་དག་ཀྱང་མང་པོར་འགྱུར་བར་ཐལ། གལ་ཏེ་ཕུང་པོ་བདག་ཡིན་ཏེ་མང་
བ་ཡིན་པ་དེ་ཡི་ཕྱིར། དེར་ཐལ། ཕུང་པོ་བདག་ཡིན་པའི་ཕྱོགས་ལྟར་ན། བདག་ཕུང་
རང་བཞིན་གྱིས་ངོ་བོ་གཅིག་ཡིན། དེ་ཡིན་ན་དེ་གཉིས་གཅིག་ཏུ་འགྱུར་བའི་ཕྱིར།
འདོད་ན། མདོ་ལས། འཇིག་རྟེན་སྐྱེ་བ་ན་གང་ཟག་ཉག་གཅིག་སྐྱེའོ་ཞེས་གསུངས་པ་
དང་འགལ། བདག་དེ་ནི་རྫས་སུ་གྲུབ་པར་འགྱུར་བར་ཐལ། ཕུང་པོ་རྫས་ཡོད་ཡིན།
དེ་གཉིས་གཅིག་ཏུ་འགྱུར་བའི་ཕྱིར། ཞིང་འོག་མ་འདྲེན་པའོ། །འདོད་ན། བདག་རྫས་
ཡོད་དེར་ལྟ་བའི་འཇིག་ཚོགས་ལ་ལྟ་བ་ཆོས་ཅན། ཁྱོད་འཛིན་སྟངས་ཕྱིན་ཅི་ལོག་
ཏུ་མི་འགྱུར་བར་ཐལ། ཁྱོད་གང་ཟག་རྫས་ཡོད་དུ་འཛིན་པ་ཅན་ཡིན། གང་ཟག་རྫས་
ཡོད་ཡིན་པའི་ཕྱིར། འདོད་ན། ཁྱོད་སླར་མི་སྐྱེ་བའི་ཚུལ་གྱིས་སྤངས་པའི་ཚེ། འདུན་
པ་ལ་འདོད་ཆགས་དང་བྲལ་བའི་ཚུལ་གྱིས་སྤོང་བའི་སྤང་བྱ་ཡིན་པར་ཐལ། སྤང་བྱ་
གང་ཞིག་འཛིན་སྟངས་ཕྱིན་ཅི་ལོག་གི་བློ་མ་ཡིན་པའི་ཕྱིར། འདོད་ན། མཐོང་ལམ་
གྱི་སྐབས་སུ་སླར་མི་སྐྱེ་བའི་ཆོས་ཅན་དུ་སྤོང་བར་འདོད་པ་དང་འགལ། གཞན་
ཡང་། ལྷག་མེད་དུ་མྱ་ངན་ལས་འདས་པའི་ཚེ། ངེས་པར་བདག་རྒྱུན་ཆད་པར་འགྱུར་
བར་ཐལ། དེའི་ཚེ་ཕུང་པོ་རྒྱུན་ཆད་པ་གང་ཞིག ཕུང་པོ་དང་བདག་གཅིག་ཡིན་པའི་
ཕྱིར། འདོད་ན། མང་བཀུར་བ་ཁྱོད་ཆད་པའི་མཐའ་ཅན་དུ་ཐལ། དེའི་ཚེ་བདག་རྒྱུན་
ཆད་པར་འཛིན་པའི་ཕྱིར། ཁྱབ་པར་ཐལ། འཇིག་ལྟས་གང་དུ་བཟུང་བའི་བདག་རྟག་
ཆད་དུ་འཛིན་པ་མཐར་ལྟར་ཁྱོད་ཀྱིས་ཁས་བླངས་པའི་ཕྱིར། ལྷག་མེད་མྱ་ངན་ལས་
འདས་པ་ལ་ཞུགས་པའི་སྔ་རོལ་གྱི་སྐད་ཅིག་དག་ལ་ནི། བདག་སྐད་ཅིག་རེ་རེར་



སེམས་བསྐྱེད་དྲུག་པའི་རྣམ་བཤད།
17
ངོ་བོ་ཉིད་ཀྱིས་སྐྱེ་འཇིག་བྱེད་པར་ཐལ། དེའི་ཚེ་ཕུང་པོ་སྐད་ཅིག་རེ་རེར་སྐྱེ་འཇིག་
བྱེད་པ་གང་ཞིག ཕུང་པོ་བདག་ཡིན་པའི་ཕྱིར། འདོད་ན། ང་དེའི་ཚེ་དེའི་དུས་ན་ང་
རྒྱལ་པོ་ང་ལས་ནུས་སུ་གྱུར་ཏོ། །ཞེས་སྐྱེ་བ་དྲན་པ་མི་འཐད་པར་ཐལ། ཚེ་སྔ་ཕྱིའི་
བདག་ངོ་བོ་ཉིད་ཀྱིས་སོ་སོ་བ་ཡིན་པའི་ཕྱིར། ཁྱབ་པར་ཐལ། དེ་ཡིན་ན་འབྲེལ་མེད་
དོན་གཞན་ཡིན་དགོས་པའི་ཕྱིར། ལས་བྱེད་པོ་རང་གིས་བྱས་པའི་ལས་དེའི་འབྲས་
བུ་རྣམ་སྨིན་མྱོང་བ་མེད་པར་ཐལ། ལས་བྱས་པའི་རྗེས་སུ་བྱེད་པ་པོ་རྒྱུན་ཆད་ནས་
མེད་པའི་ཕྱིར། དེར་ཐལ། བདག་སྔ་ཕྱི་རང་བཞིན་གྱིས་སྐྱེ་འཇིག་བྱེད་པའི་ཕྱིར།
ཁོ་ན་རེ། སྐྱོན་དེ་མི་འཇུག་པར་ཐལ། བདག་སྔ་མས་བསགས་ཤིང་བྱས་པའི་ལས་
ཀྱི་འབྲས་བུ་ལ་བདག་ཕྱི་མས་སྤྱོད་པའི་ཕྱིར། ཟེར་ན། མཆོད་སྦྱིན་ལྟ་བུ་གང་ཟག་
རྒྱུད་གཞན་གྱིས་བསགས་པའི་ལས་ཀྱི་འབྲས་བུ་ལ། དེ་ལས་གང་ཟག་རྒྱུད་གཞན་
པ་ལྷས་བྱིན་གྱིས་ཟ་བ་སྟེ་ལོངས་སྤྱོད་པར་འགྱུར་བར་ཐལ། རང་བཞིན་གྱི་ལས་སོ་
སོ་བ་འབྲེལ་མེད་གཉིས་ཀྱིས་གཅིག་གིས་བྱས་པའི་ལས་ཀྱི་འབྲས་བུ་ལ་ཅིག་ཤོས་
ཀྱིས་སྤྱོད་པའི་ཕྱིར། །
གཉིས་པ་༼སྐྱོན་སྤང་གི་ལན་དགག་བ།༽ནི།
དེ་ཉིད་དུ་རྒྱུད་ཡོད་ན་སྐྱོན་མེད་ན། །
སྔར་རྣམ་དཔྱད་ཚེ་རྒྱུད་ལ་ཉེས་བཤད་ཟིན། །
དེ་ཕྱིར་ཕུང་བོ་དང་སེམས་བདག་མི་རིགས། །
དེ་ཉིད་དུ་རྒྱུད་ཅེས་སོགས་གསུངས། ཁོ་ན་རེ། སྐྱོན་མི་འཇུག་པར་ཐལ། དེ་
ཁོ་ན་ཉིད་དུ་གྲུབ་པའི་སྔ་ཕྱི་སོ་སོ་བ་ལ་ཡང་རྒྱུད་གཅིག་པ་རང་བཞིན་གྱིས་གྲུབ་པ་
ཡོད་པའི་ཕྱིར་ཟེར་ན། དེ་མི་འཐད་པར་ཐལ། སྔར་རང་བཞིན་ཡོད་མེད་རྣམ་པར་
དཔྱོད་པའི་ཚེ། རང་བཞིན་གྱིས་གྲུབ་པའི་རྒྱུད་གཅིག་པ་ཁས་བླངས་པ་ལ་ཉེས་པ་
འབྱུང་བར་བཤད་ཟིན་པ་དེའི་ཕྱིར། །
གཉིས་པ་༼དེ་ལྟར་མི་རིགས་པའི་སྒྲུབ་བྱེད།༽ནི།



194
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
འཇིག་རྟེན་མཐའ་ལྡན་ལ་སོགས་མེད་ཕྱིར་རོ། །
འཇིག་རྟེན་མཐའ་ལྡན་ཞེས་སོགས་གསུངས། བདག་ཕུང་གཅིག་མིན་ཏེ་
ཡིན་ན་བདག་དང་འཇིག་རྟེན་མཐའ་དང་ལྡན་པ་དང་། མི་རྟག་སོགས་སུ་ལུང་སྟོན་
རིགས་པ་གང་ཞིག དེ་དག་ཏུ་ལུང་བསྟན་དུ་མེད་པའི་ཕྱིར་རོ། ། །
གསུམ་པ་༼ཕུང་བོ་བདག་ཏུ་འདོད་བ་ལ་གནོད་བྱེད་གཞན་བསྟན་པ།༽ཕུང་པོ་བདག་
ཏུ་འདོད་པ་ལ་གནོད་བྱེད་གཞན་སྟོན་པ་ནི། །
ཁྱོད་ཀྱི་རྣལ་འབྱོར་བདག་མེད་མཐོང་བ་ལ། །
དེ་ཚེ་ངེས་པར་དངོས་རྣམས་མེད་པར་འགྱུར། །
རྟག་བདག་སྤོང་ན་དེ་ཚེ་དེ་ཡི་ཕྱིར། །
ཁྱོད་ཀྱི་སེམས་སམ་ཕུང་པོ་བདག་མི་འགྱུར། །
ཁྱོད་ཀྱི་རྣལ་འབྱོར་སོགས་གསུངས། དངོས་སྨྲ་བ་ཁྱོད་ཀྱི་ལུགས་ལ་རྣལ་
འབྱོར་པས་བདག་མེད་པར་མཐོང་བ་ལ་སྟེ་མཐོང་བ་དེ་ཡི་ཚེ། ངེས་པར་དངོས་པོ་
རྣམས་མེད་པར་རྟོགས་པར་འགྱུར་བར་ཐལ། ཕུང་པོ་རང་བཞིན་གྱིས་གྲུབ་པའི་
བདག་ཡིན་པའི་ཕྱིར། ཁྱབ་པར་ཐལ། བདག་མེད་རྟོགས་པའི་དོན། བདག་ཐ་སྙད་
བཏགས་པའི་བཏགས་དོན་བཙལ་བའི་ཚེ་ན་མ་རྙེད་པར་བྱེད་དགོས་པའི་ཕྱིར།
རྟགས་རང་ལུགས་ལ་གྲུབ་པའོ། །ཁོ་ན་རེ། སྐྱོན་དེ་མེད་པར་ཐལ། ཕུང་པོ་བདག་
ཏུ་བཞག་པ་ནི་ལས་འབྲས་ཀྱི་རྟེན་དུ་གྱུར་པའི་བདག་ཡིན་ལ། བདག་མེད་རྟོགས་
ཚེ་རྟག་པའི་བདག་སྤོང་བ་སྟེ་མེད་པར་མཐོང་བ་ནི། རྟག་གཅིག་རང་དབང་བའི་ནང་
གི་བྱེད་པའི་སྐྱེས་བུ་མེད་པར་མཐོང་བའི་ཕྱིར། ཟེར་ན། ཁྱོད་ཀྱི་ལུགས་ལ་སེམས་
སོགས་ཕུང་པོ་ལྔ་ཚོགས་པའམ་ཡ་གྱལ་ནི་བདག་ཏུ་མི་འགྱུར་བར་ཐལ། བདག་
མེད་མཐོང་བ་དེ་ཡི་ཚེ་རྟག་པའི་བདག་ཏུ་འཇོག་ལ་ཕུང་པོ་ལྔ་བདག་ཏུ་མི་འཇོག་པ་
དེ་ཡི་ཕྱིར།
ཁྱོད་ཀྱི་རྣལ་འབྱོར་བདག་མེད་མཐོང་བ་ཡིས། །



སེམས་བསྐྱེད་དྲུག་པའི་རྣམ་བཤད།
194
གཟུགས་སོགས་དེ་ཉིད་རྟོགས་པར་མི་འགྱུར་ཞིང་། །
གཟུགས་ལ་དམིགས་ནས་འཇུག་ཕྱིར་འདོད་ཆགས་སོགས། །
སྐྱེ་འགྱུར་དེ་ཡི་ངོ་བོ་རྟོགས་མེད་ཕྱིར། །
གཞན་ཡང་། ཁྱོད་ཀྱི་ལུགས་ལ། རྣལ་འབྱོར་པས་བདག་མེད་མཐོང་བ་ཡིས།
གཟུགས་སོགས་ཀྱི་དེ་ཁོ་ན་ཉིད་རྟོགས་པར་མི་འགྱུར་བར་ཐལ། དེའི་རྟག་བདག་
ཙམ་མེད་པར་རྟོགས་པ་ཡིན་པའི་ཕྱིར། ཞིང་ལྷག་མ་འདྲེན་པའོ། །དེ་འདྲའི་རྣལ་
འབྱོར་པ་ཆོས་ཅན། ཁྱོད་ལ་ཉོན་མོངས་སྤོང་བྱེད་ཀྱི་ལམ་མེད་པར་ཐལ། གཟུགས་
སོགས་ཀྱི་དེ་ཁོ་ན་ཉིད་རྟོགས་པར་མི་འགྱུར་བའི་ཕྱིར། དཔེར་ན། ཟེའུ་འབྲུ་ལ་ཁུ་
བྱུག་ཡོད་ཅེས་པས་དེའི་རོ་མངར་མི་མྱོང་བ་བཞིན་ནོ། །ཁྱོད་འདོད་པའི་དགྲ་བཅོམ་
ཆོས་ཅན། ཁྱོད་ཀྱི་རྒྱུད་ལ་འདོད་ཆགས་སོགས་ཉོན་མོངས་སྐྱེ་བར་འགྱུར་བར་ཐལ།
གཟུགས་སོགས་ཀྱི་གནས་ལུགས་ཀྱི་ངོ་བོ་རྟོགས་པ་མེད་པར་དེ་ལ་བདེན་པར་
དམིགས་ནས་འཇུག་པའི་ཕྱིར། དཔེར་ན། ཟེའུ་འབྲུ་ལ་ཁུ་བྱུག་མེད་ཅེས་པས་དེའི་
རོ་མངར་ལ་སྲེད་པ་སྤོང་མི་ནུས་པ་བཞིན་ནོ། །
བཞི་པ་༼ཕུང་བོ་བདག་ཏུ་གསུངས་བའི་དགོངས་བ་བཤད་བ།༽ཕུང་པོ་བདག་ཏུ་
གསུངས་པ་སོགས་ཀྱི་དགོངས་པ་བཤད་པ་ལ་ལྔ། བདག་ཏུ་ལྟ་བ་ཐམས་ཅད་ཕུང་
པོ་ཁོ་ན་ལ་ལྟ་བར་གསུངས་པའི་དོན་བཤད། མདོ་གཞན་ལ་བརྟེན་ནས་ཕུང་པོ་
ཚོགས་ཙམ་བདག་མ་ཡིན་པར་བཤད། ཕུང་པོ་ཚོགས་པའི་དབྱིབས་བདག་ཡིན་
པ་བཀག་པ། ཕུང་པོའི་ཚོགས་པ་བདག་ཏུ་འདོད་པ་ལ་གནོད་བྱེད་གཞན་བསྟན་
པ༑ ཐུབ་པས་བདག་ཁམས་དྲུག་ལ་བརྟེན་ནས་བཏགས་པར་གསུངས་པ་བཤད་
པའོ། །དང་པོ་༼བདག་ཏུ་ལྟ་བ་ཐམས་ཅད་ཕུང་བོ་ཁོ་ན་ལ་ལྟ་བར་གསུངས་པའི་དོན་བཤད།༽ལ་
གསུམ། ལུང་གི་དགོངས་པ་དགག་ཕྱོགས་ནས་ཡིན་པར་བསྟན། སྒྲུབ་ཕྱོགས་ནས་
ཕུང་པོ་བདག་ཏུ་བསྟན་པ་མིན་པར་བཤད། དེ་ལས་གཞན་པའི་རྩོད་པ་སྤོང་བའོ། །
དང་པོ་༼ལུང་གི་དགོངས་པ་དགག་ཕྱོགས་ནས་ཡིན་པར་བསྟན།༽ནི།



0
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གང་ཕྱིར་སྟོན་པས་ཕུང་པོ་བདག་གོ་ཞེས། །
གསུངས་བ་དེ་ཕྱིར་ཕུང་པོ་བདག་འདོད་ན། །
དེ་ནི་ཕུང་ལས་གཞན་དག་འགོག་པ་སྟེ། །
གཟུགས་བདག་མིན་སོགས་མདོ་གཞན་གསུངས་ཕྱིར་རོ། །
གང་ཕྱིར་གཟུགས་ཚོར་བདག་མིན་འདུ་ཤེས་ཀྱང་། །
མ་ཡིན་འདུ་བྱེད་རྣམ་མིན་རྣམ་ཤེས་ཀྱང་། །
མིན་པར་མདོ་གཞན་ལས་གསུངས་དེ་ཡི་ཕྱིར། །
མདོར་བསྟན་ཕུང་བོ་བདག་ཅེས་བཞེད་མ་ཡིན། །
གང་ཕྱིར་སྟོན་པས་ཞེས་སོགས་གསུངས། མང་བཀུར་བ་ན་རེ། ཕུང་པོ་
ཆོས་ཅན། བདག་ཏུ་འདོད་རིགས་པར་ཐལ། རྒྱུ་མཚན་གང་གི་ཕྱིར་ན་སྟོན་པས་
ཕུང་པོ་བདག་གོ །ཞེས་གསུངས་པའི་ཕྱིར། གང་དུ་གསུངས་ན། དགེ་སློང་ངམ་
བྲམ་ཟེ་གང་སུ་དག་བདག་གོ་སྙམ་དུ་ལྟ་བ་དེ་དག་ནི་ཕུང་པོ་འདི་ཁོ་ན་ལ་ཡང་དག་
པར་ལྟ་བའོ། །ཞེས་པའི་བརྒྱ་ཤུག་གི་མདོ་ལས་སོ། །ཞེ་ན། དེ་མི་འཐད་པར་ཐལ།
མདོ་དེ་ཡི་ཁོ་ནས་སྒྲ་ཡིས་ནི། ཕུང་པོ་ལས་ངོ་བོ་གཞན་པའི་བདག་འགོག་པ་སྟེ་
འགོག་པ་ཡིན་པར་ཐལ། གཟུགས་སོགས་ཕུང་པོ་བདག་མིན་པར་མདོ་གཞན་ནམ་
མཁའ་མཛོད་ཀྱི་མདོ་ལས་གསུངས་པའི་ཕྱིར་རོ། །གཟུགས་ཀྱི་ཕུང་པོ་དང་ཚོར་
ཕུང་བདག་མིན། འདུ་ཤེས་ཀྱང་བདག་མིན། འདུ་བྱེད་ཀྱི་ཕུང་པོ་རྣམས་བདག་མིན།
རྣམ་ཤེས་ཀྱང་བདག་མིན་ཏེ། རྒྱུ་མཚན་གང་གི་ཕྱིར་ན། མདོ་གཞན་དེ་ལས་དེ་དག་
བདག་མིན་པར་གསུངས་པ་དེ་ཡི་ཕྱིར། མདོར་དེ་ལྟར་བསྟན་པ་ཡིན་གྱི་ཕུང་པོ་ལ་
བདག་ཅེས་བཞེད་པ་མ་ཡིན་ནོ། །
གཉིས་པ་༼སྒྲུབ་ཕྱོགས་ནས་ཕུང་བོ་བདག་ཏུ་བསྟན་པ་མིན་བར་བཤད།༽ནི།
ཕུང་བོ་བདག་ཅེས་བརྗོད་ཚེ་ཕུང་རྣམས་ཀྱི། །
ཚོགས་པ་ཡིན་གྱི་ཕུང་པོའི་ངོ་བོ་མིན། །



སེམས་བསྐྱེད་དྲུག་པའི་རྣམ་བཤད།
i
མགོན་མིན་འདུལ་བའམ་དཔང་བོ་ཉིད་ཀྱང་མིན། །
དེ་མེད་ཕྱིར་དེ་ཚོགས་པ་མ་ཡིན་ནོ། །
ཕུང་པོ་བདག་ཅེས་ཞེས་སོགས་གསུངས། སྤྱིར་ཕུང་པོ་ལ་བདག་ཅེས་
བརྗོད་ཚེ་སྟེ་མདོ་དེ་ལས་ཕུང་པོ་ལ་བདག་ཏུ་བརྗོད་འདོད་པ་ཁྱོད་ཀྱི་ལྟར་ནའང་།
ཕུང་པོ་རྣམས་ཀྱི་ཚོགས་པ་ལ་བདག་ཏུ་བརྗོད་པ་ཡིན་གྱི། ཕུང་པོའི་ངོ་བོ་ལ་དེ་ལྟར་
བརྗོད་པ་མ་ཡིན་པའི་ཕྱིར། དེར་ཐལ། དེ་གཉིས་གང་རུང་ཡིན་པ་གང་ཞིག ཕུང་
པོའི་ངོ་བོ་རེ་རེ་ལ་བརྗོད་པ་མིན་པའི་ཕྱིར། འདོད་ན། ཕུང་པོའི་ཚོགས་པ་བདག་
ཡིན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། ཕུང་པོའི་ཚོགས་པ་
སྡུག་བསྔལ་ལས་སྐྱོབ་པའི་མགོན་མིན། ཉོན་མོངས་འདུལ་བ་པོའམ། ལེགས་ཉེས་
འབྱེད་པའི་དཔང་པོ་ཉིད་ཀྱང་མིན་པའི་ཕྱིར། ཕུང་པོའི་ཚོགས་པ་དེ་དག་བདག་མ་
ཡིན་ནོ་སྟེ་མ་ཡིན་པར་ཐལ། ཕུང་པོའི་ཚོགས་པ་དེ་རྫས་སུ་མེད་པ་དེ་ཡི་ཕྱིར།
གསུམ་པ་༼དེ་ལས་གཞན་བའི་རྩོད་པ་སྤོང་བ།༽ནི། ཁོ་ན་རེ། ཕུང་པོའི་ཚོགས་པ་
དེ་དག་བདག་ཡིན་པར་ཐལ། ཚོགས་པའི་ཡན་ལག་དེ་དག་བདག་ཡིན་པས་ཚོགས་
པ་ཡང་མགོན་ལ་སོགས་པ་བདག་ཡིན་པར་འདོད་དགོས་ཏེ། དེ་གཉིས་ངོ་བོ་གཅིག་
ཡིན་པའི་ཕྱིར་ཟེར་ན། དེ་འགོག་པ་ལ།
དེ་ཚེ་དེ་ཡི་ཡན་ལག་ཚོགས་གནས་རྣམས། །
ཤིང་རྟ་ཉིད་འགྱུར་ཤིང་རྟ་དང་བདག་མཚུངས། །
དེ་ཚེ་དེ་ཡི་ཞེས་སོགས་གསུངས། ཤིང་རྟ་དེ་ཡི་ཡན་ལག་ཚོགས་པ་ཕྱོགས་
གཅིག་ཏུ་གནས་པ་ཤིང་རྟ་ཉིད་དུ་འགྱུར་བར་ཐལ། ཤིང་རྟ་དང་བདག་འཇོག་ཚུལ་
མཚུངས་ལ་ཕུང་པོའི་ཚོགས་པ་བདག་ཏུ་འཇོག་པ་དེའི་ཚེ་སྟེ་དེའི་ཕྱིར། །
གཉིས་པ་༼མདོ་གཞན་ལ་བརྟེན་ནས་ཕུང་བོ་ཚོགས་ཙམ་བདག་མ་ཡིན་པར་བཤད།༽
མདོ་གཞན་ལ་བརྟེན་ནས་ཕུང་པོའི་ཚོགས་ཙམ་བདག་མིན་པར་བསྟན་པ་ནི།
མདོ་ལས་ཕུང་བོ་བརྟེན་ནས་ཡིན་གསུངས་པ། །



02
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
དེ་ཕྱིར་ཕུང་བོ་འདུས་ཙམ་བདག་མ་ཡིན། །
མདོ་ལས་ཕུང་པོ་ཞེས་སོགས་གསུངས། ཕུང་པོ་འདུས་པའི་ཚོགས་ཙམ་
ཆོས་ཅན། བདག་མ་ཡིན་ཏེ། མདོ་ལས་ཕུང་པོ་འདུས་པ་ལ་བརྟེན་ནས་བདག་
བཏགས་པ་ཡིན་པར་གསུངས་པ་དེའི་ཕྱིར། ཁྱབ་པ་ཡོད་པར་ཐལ། གཞི་གཅིག་ལ་
ལྟོས་པའི་གདགས་གཞི་བཏགས་ཆོས་འགལ་བའི་ཕྱིར། གསུངས་ཚུལ་ཇི་ལྟར་ཡན་
ལག་ཚོགས་རྣམས་ལ། །ཞེས་སོགས་ཀྱིས་སོ། །
གསུམ་པ་༼ཕུང་བོ་ཚོགས་པའི་དབྱིབས་བདག་ཡིན་པ་བཀག་པ།༽ཕུང་པོ་ཚོགས་
པའི་དབྱིབས་བདག་ཡིན་པ་འགོག་པ་ནི། །
དབྱིབས་ཞེ་ན་དེ་གཟུགས་ཅན་ལ་ཡོད་ཕྱིར། །
ཁྱོད་ལ་དེ་དག་ཉིད་བདག་ཅེས་འགྱུར་གྱི། །
སེམས་སོགས་ཚོགས་ནི་བདག་ཉིད་འགྱུར་མིན་ཏེ། །
གང་ཕྱིར་དེ་དག་ལ་དབྱིབས་ཡོད་མ་ཡིན། །
དབྱིབས་ཞེ་ན་དེ་ཞེས་སོགས་གསུངས། ཡང་མང་བཀུར་བ་ན་རེ། ཚོགས་
པའི་དབྱིབས་དེ་གང་ཟག་གོ་ཞེ་ན། འོ་ན། མང་བཀུར་བ་ཁྱོད་ཀྱི་ལུགས་ལ་གཟུགས་
ཅན་དེ་དག་ཉིད་ཁོ་ན་བདག་ཏུ་འགྱུར་གྱི་སེམས་དང་སོགས་སྒྲས་བསྡུས་པ་ཚོར་བ་
འདུ་ཤེས་འདུ་བྱེད་རྣམ་ཤེས་ཚོགས་པ་ནི་བདག་ཏུ་གྱུར་པ་མིན་ཏེ་མིན་པར་ཐལ། རྒྱུ་
མཚན་གང་གི་ཕྱིར་ན། དེ་དག་ལ་དབྱིབས་ཡོད་པ་མ་ཡིན་ཞིང་དབྱིབས་དེ་གཟུགས་
ཅན་ཁོ་ན་ལ་ཡོད་པའི་ཕྱིར། །
བཞི་པ་༼ཕུང་བོའི་ཚོགས་བ་བདག་ཏུ་འདོད་པ་ལ་གནོད་བྱེད་གཞན་བསྟན་བ།༽ཕུང་
པོའི་ཚོགས་པ་བདག་ཏུ་འདོད་པ་ལ་གནོད་བྱེད་གཞན་བསྟན་པ་ནི།
ལེན་པོ་རང་ཉེར་ལེན་གཅིག་རིགས་དངོས་མིན། །
དེ་ལྟ་ན་ལས་བྱེད་པོ་གཅིག་ཉིད་འགྱུར། །
བྱེད་བོ་མེད་ལས་ཡོད་སྙམ་བློ་ཡིན་ན། །



སེམས་བསྐྱེད་དྲུག་པའི་རྣམ་བཤད།
04
མ་ཡིན་གང་ཕྱིར་བྱེད་པོ་མེད་ལས་མེད། །
ལེན་པོ་རང་ཉེར་ཞེས་སོགས་གསུངས། ཕུང་པོ་ཚོགས་པ་བདག་ཏུ་འདོད་
ན༑ གནོད་བྱེད་ཀྱི་རིགས་པ་གཞན་ཡང་ཡོད་དེ། དེ་ལྟར་ཁས་བླངས་ན། ལེན་པ་པོ་
གང་ཟག་རང་ཉིད། ཉེ་བར་བླང་བྱ་ཕུང་པོ་དང་། གཅིག་གི་དངོས་པོར་རིགས་པ་མིན་
ཏེ༑ དེ་ལྟར་ཡིན་ན། བླང་བྱ་ལས་དང་ལེན་པ་པོའི་འམ་བྱེད་པ་པོ་གཅིག་ཏུ་འགྱུར་
བའི་ཕྱིར། ཁོ་ན་རེ། མདོ་ལས་གང་ལ་བྱེད་པ་པོ་ནི་མ་དམིགས་ཀྱི་ལས་དང་རྣམ་
པར་སྨིན་པ་ནི་ཡོད་དོ་ཞེས་གསུངས། བྱེད་པ་པོའི་བདག་མེད་ལ་ལས་ཡོད་སྙམ་
པའི་བློ་ལ་སེམས་པ་ཡིན་ནོ། ཞེ་ན། དེ་མ་ཡིན་པར་ཐལ། རྒྱུ་མཚན་གང་གི་ཕྱིར་
ན༑ བྱེད་པ་པོའི་བདག་རང་བཞིན་གྱིས་མེད་ཕྱིར། ལས་ཀྱང་རང་བཞིན་གྱིས་མེད་
དོ༑ །ཁྱབ་པར་ཐལ། ལས་སུ་བྱ་བ་བྱེད་པ་པོ་ལ་ལྟོས་པའི་ཕྱིར། །
ལྔ་པ་༼ཐུབ་བས་བདག་ཁམས་དྲུག་ལ་བརྟེན་ནས་བཏགས་པར་གསུངས་བ་བཤད་པ།༽
ཐུབ་པས་བདག་དེ་ཁམས་དྲུག་ལ་བརྟེན་པར་གསུངས་པ་ནི།
གང་ཕྱིར་ཐུབ་པས་བདག་དེ་ས་ཆུ་མེ། །
རླུང་དང་རྣམ་ཤེས་ནམ་མཁའ་ཞེས་བྱ་བ། །
ཁམས་དྲུག་དང་ནི་མིག་སོགས་རེག་པ་ཡི། །
རྟེན་དྲུག་དག་ལ་བརྟེན་ནས་ཉེར་བརྟེན་ཞིང་། །
སེམས་དང་སེམས་བྱུང་ཆོས་རྣམས་ཉེར་བཟུང་ནས། །
དེས་གསུངས་དེ་ཕྱིར་དེ་ནི་དེ་རྣམས་དང་། །
དེ་ཉིད་མ་ཡིན་ཚོགས་ཙམ་ཉིད་མིན་ཏེ། །
དེ་ཕྱིར་ངར་འཛིན་བློས་དེ་རྣམས་ལ་མིན། །
གང་ཕྱིར་ཐུབ་པས་ཞེས་སོགས་གསུངས། ཤེས་བྱ་ཆོས་ཅན། བདག་དེ་
ནི་ས་ཁམས་སོགས་ཡ་གྱལ་དེ་རྣམས་དང༌། དེ་ཉིད་མ་ཡིན་པ་སྟེ་རེ་རེ་ནས་བདག་
མིན། དེ་རྣམས་ཚོགས་ཙམ་པ་ཉིད་བདག་མིན་ཏེ། རྒྱུ་མཚན་གང་གི་ཕྱིར་ན་ཐུབ་



04
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པས་ཡབ་སྲས་མཇལ་བའི་མདོ་ལས། ས་ཆུ་མེ་རླུང་དང་རྣམ་ཤེས་ནམ་མཁའ་ཞེས་
བྱ་བའི་ཁམས་དྲུག་དང་ནི་མིག་སོགས་སྟེ། ཡིད་ཀྱི་བར་གྱི་འདུས་ཏེ་རེག་པ་ཡི་རྟེན་
དྲུག་དག་ལ་བརྟེན་ནས་བདག་གི་ཐ་སྙད་ཉེ་བར་བསྟན་ཅིང་། སེམས་དང་སེམས་
བྱུང་གི་ཆོས་རྣམས་གདགས་གཞིར་ཉེ་བར་བཟུང་ནས་ངེས་པར་གསུངས་པ་དེ་ཡི་
ཕྱིར། ངར་འཛིན་ལྷན་སྐྱེས་ཀྱི་བློ་ཕུང་པོ་དེ་རྣམས་ལ་དམིགས་ཡུལ་དུ་བྱས་ནས་
འཇུག་པ་མ་ཡིན་པར་ཐལ། དེ་རྣམས་གང་ཟག་མ་ཡིན་པ་དེ་ཡི་ཕྱིར། །
ལྔ་པ་༼གཞན་གྱི་ལུགས་འབྲེལ་མེད་དུ་བསྟན་པ།༽གཞན་གྱི་ལུགས་འབྲེལ་མེད་དུ་
བསྟན་པ་ནི།
བདག་མེད་རྟོགས་ཚེ་རྟག་པའི་བདག་སྤོང་ཞིང་། །
འདི་ནི་ངར་འཛིན་རྟེན་དུའང་མི་འདོད་པ། །
དེ་ཕྱིར་བདག་མེད་ཤེས་པར་བདག་ལྟ་བ། །
དབྱིས་ཀྱང་སྦྱིན་ཞེས་སྨྲ་བ་ཤིན་ཏུ་མཚར། །
བདག་མེད་རྟོགས་ཚེ་ཞེས་སོགས་གསུངས། ཤེས་བྱ་ཆོས་ཅན། རྟག་གཅིག་
རང་དབང་ཅན་གྱི་བདག་མེད་ཤེས་ཤིང་གོམས་པར་བྱས་པས། འཇིག་ཚོགས་ལ་ལྟ་
བ་སྟེ་བདག་ཏུ་ལྟ་བ་རྩ་བ་དྲུང་ནས་འབྱིན་ཅེས་སྨྲ་བ་ཤིན་ཏུ་ངོ་མཚར་ཏེ་ཁྲེལ་བའི་
གནས་ཡིན་པར་ཐལ། རྣལ་འབྱོར་པས་བདག་མེད་པར་མངོན་སུམ་དུ་མཐོང་བའི་
ཚེ༑ རྟག་པའི་བདག་དེ་ཙམ་ཞིག་སྤོང་བ་སྟེ་མེད་པར་རྟོགས་པར་འགྱུར་ཞིང་། རྟག་
པའི་བདག་འདི་ནི་ངར་འཛིན་གྱི་དམིགས་པ་དང་འཛིན་སྟངས་གང་གིའང་རྟེན་དུ་སྟེ།
ཡུལ་དུ་ནི་མི་འདོད་པ་དེ་ཡི་ཕྱིར། ཁྱབ་པ་ཡོད་པར་ཐལ། ངར་འཛིན་ལྷན་སྐྱེས་ཀྱི་
དངོས་གཉེན་ལ་དེ་དང་དམིགས་པ་གཅིག་ལ་དམིགས་ནས། འཛིན་སྟངས་དངོས་
འགལ་དུ་ཞུགས་པ་གཅིག་དགོས་པའི་ཕྱིར།
རང་ཁྱིམ་རྩིག་ཕུག་སྦྲུལ་གནས་མཐོང་བཞིན་དུ། །
འདི་ན་གླང་ཆེན་མེད་ཅེས་དོགས་བསལ་ཏེ། །



སེམས་བསྐྱེད་དྲུག་པའི་རྣམ་བཤད།
205
སྦྲུལ་གྱི་འཇིགས་པའང་སྤོང་བར་བྱེད་པ་ནི། །
ཀྱེ་མ་གཞན་གྱི་གནམ་པོར་འགྱུར་ཉིད་དོ། །
དཔེར་ན། བླུན་པོ་ཁ་ཅིག་རང་གི་ཁྱིམ་གྱི་རྩིག་པའི་ཕུག་ན་དུག་སྦྲུལ་གནས་
པ་མཐོང་བཞིན་དུ། འདི་ན་གླང་པོ་ཆེ་མེད་དོ་ཞེས་དོགས་པ་བསལ་ཏེ། དུག་སྦྲུལ་
གྱི་འཇིགས་པ་སྤོང་བར་བྱེད་པ་ནི། ཀྱེ་མའོ་གཞན་གྱིས་གནམ་པོར་གྱུར་པ་ཉིད་དེ།
བཞད་གད་དུ་འགྱུར་བ་དེ་བཞིན་ནོ། །
གསུམ་པ་༼དེ་གཉིས་ཀྱི་ལྷག་མའི་ཕྱོགས་རྟེན་བརྟེན་བ་སོགས་གསུམ་དགག་བ།༽དེ་
གཉིས་ཀྱི་ལྷག་མའི་ཕྱོགས་རྟེན་བརྟེན་པ་སོགས་གསུམ་དགག་པ་ལ་གཉིས། རྟེན་
དང་བརྟེན་པའི་ཕྱོགས་བཀག་པ། དེ་རྣམས་ཀྱི་དོན་བསྡོམས་ཏེ་བསྟན་པའོ། །
དང་པོ་༼རྟེན་དང་བརྟེན་པའི་ཕྱོགས་བཀག་པ།༽ནི། །
ཕུང་པོར་བདག་ཡོད་མ་ཡིན་བདག་ལ་ཡང་། །
ཕུང་བོ་དེ་རྣམས་ཡོད་མིན་གང་ཕྱིར་འདིར། །
གཞན་ཉིད་ཡོད་ན་རྟོགས་པ་འདིར་འགྱུར་ན། །
གཞན་ཉིད་དེ་མེད་དེ་ཕྱིར་འདིར་རྟོག་པའོ། །
བདག་ནི་གཟུགས་ལྡན་མི་འདོད་གང་ཕྱིར་བདག། །
ཡོད་མིན་དེ་ཕྱིར་ལྡན་དོན་སྦྱོར་བ་མེད། ། །
གཞན་ན་གནག་ལྡན་གཞན་མིན་གཟུགས་ལྡན་མིན། །
བདག་ནི་གཟུགས་ལས་དེ་ཉིད་གཞན་ཉིད་མེད། ། །
ཕུང་པོར་བདག་ཡོད་ཅེས་སོགས་གསུངས། བདག་ཕུང་ངོ་བོ་ཉིད་ཀྱིས་རྟེན་
བརྟེན་པར་འདོད་པ་འདི་ནི་ཕྱིན་ཅི་ལོག་ཏུ་རྟོག་པའི་རྟོག་པ་ཡིན་པར་ཐལ། ཕུང་པོར་
བདག་ངོ་བོ་ཉིད་ཀྱིས་བརྟེན་པར་ཡོད་པ་མ་ཡིན། བདག་དེ་ལ་ཡང་ཕུང་པོ་དེ་རྣམས་
ངོ་བོ་ཉིད་ཀྱིས་རྟེན་དུ་ཡོད་པ་མིན་པའི་ཕྱིར། དེར་ཐལ། རྒྱུ་མཚན་གང་གི་ཕྱིར་ན།
རང་བཞིན་གྱིས་གཞན་ཉིད་ཡོད་ན། རྟེན་བརྟེན་པ་རང་བཞིན་གྱིས་ཡོད་པར་རྟོག་



206
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པ་འདིར་རིགས་ན་ཡང་རང་བཞིན་གྱིས་གཞན་ཉིད་མེད་པ་དེའི་ཕྱིར། བདག་ནི་
གཟུགས་དང་ངོ་བོ་ཉིད་ཀྱིས་ལྡན་པར་མི་འདོད་བདག་དང་ཕུང་པོ་ལ་ལྡན་པའི་སྒྲ་
སྦྱོར་བ་ངོ་བོ་ཉིད་ཀྱིས་གྲུབ་པ་མེད་པར་ཐལ། ལྷས་བྱིན་གནག་དང་ལྡན་པ་ལྟ་བུའི་
གཞན་དང་ལྡན་པ་དང༌། ལྷས་བྱིན་གཟུགས་དང་ལྡན་པ་ལྟ་བུའི་ངོ་བོ་གཅིག་ཏུ་ལྡན་
ན་རུང་ལ་དེ་མི་འཐད་དེ། བདག་ནི་གཟུགས་ལས་ངོ་བོ་ཉིད་ཀྱིས་དེ་ཉིད་དང་གཞན་
ཉིད་དུ་མེད་པའི་ཕྱིར། དེར་ཐལ། རྒྱུ་མཚན་གང་གི་ཕྱིར་ན། བདག་ངོ་བོ་ཉིད་ཀྱིས་
ཡོད་པ་མིན་པ་དེ་ཡི་ཕྱིར།
གཉིས་པ་༼དེ་རྣམས་ཀྱི་དོན་བསྡོམས་ཏེ་བསྟན་བ།༽དེ་དག་གི་དོན་བསྡོམས་ཏེ་
བསྟན་པ་ནི། །
གཟུགས་བདག་མ་ཡིན་བདག་ནི་གཟུགས་ལྡན་མིན། །
གཟུགས་ལ་བདག་མེད་བདག་ལའང་གཟུགས་ཡོད་མིན། །
དེ་ལྟར་རྣམ་བཞིར་ཕུང་ཀུན་ཤེས་བྱ་སྟེ། །
དེ་དག་བདག་ཏུ་ལྟ་བ་ཉི་ཤུར་འདོད། །
ལྟ་རི་བདག་མེད་རྟོགས་པའི་རྡོ་རྗེ་ཡིས། །
བཅོམ་བདག་གང་དང་ལྷན་ཅིག་འཇིག་གྱུར་པ། །
འཇིག་ཚོགས་ལྟ་རི་ལྷུན་སྟུག་ལ་གནས་པ། །
རྩེ་མོ་མཐོ་བར་གྱུར་པ་འདི་དག་གོ །
གཟུགས་བདག་མ་ཡིན་ཞེས་སོགས་གསུངས། ཕུག་པོ་དེ་དག་ལ་བདག་
ཏུ་ལྟ་བའི་འཇིག་ལྟ་ཀུན་བཏགས་ཉི་ཤུ་འདོད་པར་བྱ་སྟེ། གཟུགས་བདག་མ་ཡིན་
ལ་དེར་ལྟ་བ། བདག་ནི་གཟུགས་དང་ངོ་བོ་ཉིད་ཀྱིས་ལྡན་པ་མིན་པ་ལ་དེར་ལྟ་བ།
གཟུགས་ལ་བདག་ངོ་བོ་ཉིད་ཀྱིས་མེད་པ་ལ་དེར་ལྟ་བ། བདག་ལའང་གཟུགས་
བརྟེན་པར་ངོ་བོ་ཉིད་ཀྱིས་ཡོད་པ་མིན་པ་ལ་དེར་ལྟ་བ་བཞི། གཟུགས་ཕུང་ལ་བཤད་
པ་དེ་ལྟར་ཕུང་པོ་ལྷག་མ་རྣམ་པ་བཞིར་ཤེས་པར་བྱ་བ་ཡིན་པའི་ཕྱིར། རྒྱུན་ཞུགས་



སེམས་བསྐྱེད་དྲུག་པའི་རྣམ་བཤད།
207
ཀྱིས་སྤངས་པའི་འཇིག་ལྟ་ཉི་ཤུ་པོ་དེ་གང་ཡིན་ཞེ་ན། མཐོང་སྤང་དུ་གྱུར་པའི་རྩ་
བའི་འཇིག་ཚོགས་ལ་ལྟ་བའི་རི་བོ་དང་ཆོས་མཚུངས་པ། བདག་མེད་མངོན་སུམ་དུ་
རྟོགས་པའི་ཡེ་ཤེས་རྡོ་རྗེའི་བཅོམ་པ་ན། བདག་ཏུ་ལྟ་བ་གང་དང་ལྷན་ཅིག་ཏུ་འཇིག་
པར་འགྱུར་བ། བཤད་མ་ཐག་པའི་རྩ་བའི་འཇིག་ལྟ་རིའི་ལྷུན་པོ་སྟུག་པོ་ལ་གནས་
པའི་རྩེ་མོ་མཐོ་བར་འགྱུར་བ་ཉི་ཤུ་པོ་འདི་དག་གོ་སྟེ་འདི་དག་ཡིན་པའི་ཕྱིར།
བཞི་པ་༼དེ་ཉིད་དང་གཞན་དུ་བརྗོད་དུ་མེད་པའི་བདག་རྫས་ཡོད་དགག་བ།༽དེ་ཉིད་དང་
གཞན་ཉིད་དུ་བརྗོད་དུ་མེད་པའི་གང་ཟག་རྫས་ཡོད་བཀག་པ་ལ་གཉིས། ཕྱོགས་སྔ་
མ་བརྗོད་པ་དང༌། ལུགས་དེ་དགག་པའོ། །
དང་པོ་༼ཕྱོགས་སྔ་མ་བརྗོད་པ།༽ལ།
ཁ་ཅིག་དེ་ཉིད་གཞན་ཉིད་རྟག་མི་རྟག །
མ་སོགས་བརྗོད་མེད་གང་ཟག་རྫས་ཡོད་འདོད། །
རྣམ་ཤེས་དྲུག་གི་ཤེས་བྱར་དེ་འདོད་ཅིང་། །
དེ་ནི་ངར་འཛིན་གཞིར་ཡང་འདོད་པ་ཡིན། །
ཁ་ཅིག་དེ་ཉིད་ཅེས་སོགས་གསུངས། མང་བཀུར་བ་ཁ་ཅིག་བདག་ཕུང་པོ་
ངོ་བོ་ཉིད་ཀྱིས་གྲུབ་པའི་གཅིག་ཐ་དད་གཉིས་ལ་སྔར་བཤད་པས་གནོད་པས་དེ་མི་
འདོད་ཅིང་། བདག་ཕུང་པོ་ལས་དེ་ཉིད་དང་གཞན་ཉིད་དུ་བརྗོད་དུ་མེད་ཅིང་། རྟག་
མི་རྟག་ལ་སོགས་པར་བརྗོད་དུ་མེད་པའི་གང་ཟག་རྫས་ཡོད་དུ་འདོད་ལ། དེའི་
གཟུགས་སོགས་རྣམ་ཤེས་དྲུག་གིས་ཤེས་པར་བྱེད་པས། རྣམ་ཤེས་དྲུག་གི་ཤེས་
བྱར་ཡང་བདག་དེ་འདོད་ཅིང་། དེ་ནི་ངར་འཛིན་གྱི་གཞི་སྟེ་དམིགས་པར་འདོད་པ་
ཡིན་ནོ། །ཞེ་ན། །
གཉིས་པ་༼ལུགས་དེ་དགག་བ།༽དེ་འགོག་པ་ལ། །
གང་ཕྱིར་གཟུགས་ལས་སེམས་བརྗོད་མེད་མི་རྟོགས། །
དངོས་ཡོད་བརྗོད་མེད་རྟོགས་པ་མ་ཡིན་ཉིད། །



20
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གལ་ཏེ་བདག་འགའ་དངོས་བོར་གྲུབ་གྱུར་ན། །
སེམས་ལྟར་གྲུབ་དངོས་བརྗོད་དུ་མེད་མི་འགྱུར། །
གང་ཕྱིར་གཟུགས་ལས་ཞེས་སོགས་གསུངས། གལ་ཏེ་བདག་འགའ་ཞིག་
དངོས་པོར་གྲུབ་པར་གྱུར་ན། འོ་ན་བདག་ཆོས་ཅན། ཕུང་པོ་དང་དེ་ཉིད་དང་གཞན་
དུ་བརྗོད་དུ་མེད་པར་མི་འགྱུར་བར་ཐལ། རྒྱུ་མཚན་གང་གི་ཕྱིར་ན། ཁྱོད་སེམས་
ལྟར་གྲུབ་པའི་དངོས་པོ་རྫས་སུ་གྲུབ་པའི་ཕྱིར། དཔེར་ན་ཁྱོད་རང་གི་ལུགས་ལ།
སེམས་རྫས་སུ་གྲུབ་པས་གཟུགས་ལས་སེམས་དེ་ཉིད་གཞན་དུ་བརྗོད་དུ་མེད་པར་
མི་རྟོགས་པ་སྟེ་མི་འདོད་པ་བཞིན་ཡིན་པའི་ཕྱིར། ཁྱབ་པ་ཡོད་པར་ཐལ། དངོས་པོ་
རྫས་སུ་ཡོད་ན། ཕུང་པོ་ལས་དེ་ཉིད་དང་གཞན་ཉིད་དུ་བརྗོད་དུ་མེད་པར་རྟོགས་པ་
སྟེ་འདོད་པ་མིན་པ་ཉིད་ཡིན་དགོས་པའི་ཕྱིར། །
གང་ཕྱིར་ཁྱོད་བུམ་དངོས་པོར་མ་གྲུབ་པའི། །
ངོ་བོ་གཟུགས་སོགས་ལས་བརྗོད་མེད་འགྱུར་བས། །
བདག་གང་ཕུང་བོ་ལས་བརྗོད་མེད་འགྱུར་ཏེ། །
རང་གིས་ཡོད་པར་གྲུབ་པ་རྟོགས་མི་བྱ། །
བདག་གང་ཡིན་པ་དེ་ཆོས་ཅན། བཏགས་ཡོད་ཡིན་པར་ཐལ། ཡོད་པ་གང་
ཞིག་ཕུང་པོ་ལས་རྫས་གཅིག་དང་ཐ་དད་གང་དུ་བརྗོད་དུ་མེད་པར་འགྱུར་བའི་ཕྱིར།
ཁྱབ་པ་ཡོད་པར་ཐལ། རྒྱུ་མཚན་གང་གི་ཕྱིར་ན། མང་བཀུར་བ་ཁྱོད་ཀྱི་ལུགས་ལ་
བུམ་པ་རྫས་ཡོད་ཀྱི་དངོས་པོར་མ་གྲུབ་པས་བཏགས་ཡོད་ཀྱི་དངོས་པོ་ཡིན་པའི་རྒྱུ་
མཚན་གྱིས། བུམ་པ་དེ་རང་གི་ཡན་ལག་གཟུགས་སོགས་ལས། ངོ་བོ་རྫས་གཅིག་
དང་ཐ་དད་དུ་བརྗོད་དུ་མེད་པར་འགྱུར་བ་ཡིན་པ་དེ་བཞིན་ཡིན་པའི་ཕྱིར། གང་ཟག་
ཆོས་ཅན། རང་གི་ངོ་བོ་ཉིད་ཀྱིས་ཡོད་པར་གྲུབ་པར་རྟོགས་པ་སྟེ་འདོད་པར་མི་བྱ་
སྟེ༑ བཏགས་ཡོད་ཡིན་པའི་ཕྱིར།
ཁྱོད་ཀྱི་རྣམ་ཤེས་རང་བདག་ལས་གཞན་ནི། །



སེམས་བསྐྱེད་དྲུག་པའི་རྣམ་བཤད།
20g
མི་འདོད་གཟུགས་སོགས་ལས་གཞན་མི་འདོད་ཅིང་། །
དངོས་ལ་རྣམ་པར་དེ་ཉིད་མཐོང་འགྱུར་བ། ། །
དེ་ཕྱིར་བདག་མེད་དངོས་ཆོས་དང་བྲལ་ཕྱིར། །
བདག་ཆོས་ཅན། རྫས་སུ་མེད་དེ། རྫས་ཡོད་ཀྱི་དངོས་པོའི་ཆོས་རྫས་
གཅིག་དང་རྫས་ཐ་དད་གང་རུང་དང་བྲལ་བའི་ཕྱིར། ཁྱབ་པ་ཡོད་པར་ཐལ། རྫས་
ཡོད་ཀྱི་དངོས་པོའི་ཆོས་ལ་རྣམ་པ་དེ་གཉིས་མཐོང་བར་འགྱུར་བའི་ཕྱིར། དཔེར་ན།
ཁྱོད་ཀྱི་ལུགས་ལ་རྣམ་ཤེས་དེ་རང་གི་བདག་ཉིད་ལས་རྫས་གཞན་དུ་མི་འདོད་པར་
གཅིག་ཏུ་འདོད་ལ། དེ་གཟུགས་སོགས་ལས་རྫས་གཞན་གྱི་དངོས་པོར་འདོད་པ་
བཞིན་ནོ། །འདི་དག་ལས་རྣམ་དབྱེ་གསུམ་པ་བྱེད་པའི་སྒྲ་རྒྱུ་མཚན་གྱི་ཚིག་ཏུ་སོང་
བ་མང་པོ་འབྲུ་གནོན་ཚེ་རྟགས་ཀྱི་ཚིགས་སོང་བ་མང་ངོ་། །
ལྔ་པ་༼བདག་བརྟེན་ནས་བཏགས་པ་ཙམ་དུ་བཞག་པ་དཔེ་དང་བཅས་ཏེ་བཤད་བ།༽
བདག་རྟེན་ནས་བཏགས་པ་དཔེ་དང་བཅས་ཏེ་བཤད་པ་ལ་བཞི། བདག་མཐའ་བདུན་
དུ་མེད་ཀྱང་བརྟེན་ནས་བཏགས་པ་ཤིང་རྟ་དང་འདྲ་བར་བསྟན། སྔར་མ་བཤད་པའི་
ཕྱོགས་ལྷག་མ་གཉིས་རྒྱས་པར་བཤད། དེ་ལ་གཞན་གྱི་རྩོད་པ་སྤོང་བ། མིང་གི་ཐ་
སྙད་ཀྱི་དོན་གཞན་ཡང་གྲུབ་པར་བསྟན་པའོ། །
དང་པོ་༼བ་དག་མཐའ་བདུན་དུ་མེད་ཀྱང་བརྟེན་ནས་བཏགས་པ་ཤིང་རྟ་དང་འདྲ་བར་
བསྟན།༽ནི། །
དེ་ཕྱིར་ངར་འཛིན་རྟེན་ནི་དངོས་པོ་མིན། །
ཕུང་ལས་གཞན་མིན་ཕུང་བོ་ངོ་བོ་མིན། །
ཕུང་བོ་རྟེན་མིན་འདི་ནི་དེ་ལྡན་མིན། །
འདི་ནི་ཕུང་བོ་རྣམས་བརྟེན་འགྲུབ་པར་འགྱུར། །
དེ་ཕྱིར་ངར་འཛིན་ཞེས་སོགས་གསུངས། ཤེས་བྱ་ངར་འཛིན་ལྷན་སྐྱེས་ཀྱི་
རྟེན་དམིགས་ཡུལ་གྱི་ང་དེ་ནི་ཆོས་ཅན། དངོས་པོ་རང་བཞིན་གྱིས་གྲུབ་པ་མིན་པར་



i
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཐལ༑ རྫས་སུ་མ་གྲུབ་པ་དེ་ཡི་ཕྱིར། དེར་ཐལ། བདག་དེ་རང་གི་ཕུང་པོ་ལས་གཞན་
མིན། ཕུང་པོའི་ངོ་བོ་ཡ་གྱལ་དང་ཚོགས་པ་གང་ཡང་བདག་མིན། བདག་དང་ཕུང་པོ་
རང་བཞིན་གྱིས་རྟེན་བརྟེན་པ་མིན། བདག་འདི་ནི་ཕུང་པོ་དེ་ལས་རང་བཞིན་གྱིས་
ལྡན་པ་མིན། བདག་ཉིད་ཕུང་པོ་རྣམས་ལ་བརྟེན་ནས་འགྲུབ་པར་འགྱུར་བ་ཡིན་པའི་
ཕྱིར། །
ཤིང་རྟ་རང་ཡན་ལག་ལས་གཞན་འདོད་མིན། །
གཞན་མིན་མ་ཡིན་དེ་ལྡན་ཡང་མིན་ཞིང་། །
ཡན་ལག་ལ་མིན་ཡན་ལག་དག་དེར་མིན། །
འདུས་པ་ཙམ་མིན་དབྱིབས་མིན་ཇི་བཞིན་ནོ། ། །
དཔེར་ན་ཤིང་རྟ་རང་གི་ཡན་ལག་ལས་དོན་གཞན་དུ་འདོད་པ་མིན། གཞན་
མིན་ཏེ་གཅིག་མ་ཡིན། དེ་དང་ངོ་བོ་ཉིད་ཀྱིས་ལྡན་པ་ཡང་མིན་ཞིང་། ཡན་ལག་ལ་
པར་ཤིང་རྟ་ལ་ངོ་བོ་ཉིད་ཀྱི་བརྟེན་པ་མིན། ཡན་ལག་དག་ཚུར་ཤིང་རྟ་དེར་རྟེན་དུ་ངོ་
བོ་ཉིད་ཀྱིས་ཡོད་པ་མིན། ཡན་ལག་འདུས་པ་ཙམ་ཤིང་རྟ་མིན། ཤིང་རྟའི་དབྱིབས་
ཤིང་རྟ་མིན་པ་ཇི་ལྟ་བ་བཞིན་ནོ། ། །
གཉིས་པ་༼སྔར་མ་བཤད་བའི་ཕྱོགས་ལྷག་མ་གཉིས་རྒྱས་བར་བཤད།༽ལ་གཉིས།
དངོས་ཀྱི་དོན་དང༌། རིགས་པ་དེ་གཞན་ལ་སྤོ་བའོ། །དང་པོ་༼དངོས་ཀྱི་དོན།༽ལ་
གཉིས། ཚོགས་པ་ཤིང་རྟར་འདོད་པ་དགག་པ། དབྱིབས་ཤིང་རྟར་འདོད་པ་དགག་
པའོ། །
དང་པོ་༼ཚོགས་བ་ཤིང་རྟར་འདོད་པ་དགག་པ།༽ནི།
གལ་ཏེ་ཚོགས་ཙམ་ཤིང་རྟར་གྱུར་ན་ནི། །
སིལ་བུར་གནས་ལ་ཤིང་རྟར་ཉིད་ཡོད་འགྱུར། །
གང་ཕྱིར་ཡན་ལག་ཅན་མེད་ཡན་ལག་དག །
མེད་པས་དབྱིབས་ཙམ་ཤིང་ལྟར་རིགས་པའང་མིན། །



སེམས་བསྐྱེད་དྲུག་པའི་རྣམ་བཤད།
i
གལ་ཏེ་ཚོགས་ཙམ་ཞེས་སོགས་གསུངས། ཤིང་རྟ་བཤིགས་པའི་ཡན་ལག་
སིལ་བུར་གནས་པ་ལ་ཡང་ཤིང་རྟ་ཉིད་ཡོད་པར་འགྱུར་བར་ཐལ། ཤིང་རྟའི་ཡན་
ལག་ཚོགས་ཙམ་ཤིང་རྟར་ངོ་བོ་ཉིད་ཀྱིས་འགྱུར་ན་ནི་སྟེ་འགྱུར་བའི་ཕྱིར། ཡན་ལག་
ཚོགས་པའི་དབྱིབས་ཤིང་རྟར་རིགས་པའང་མིན་པར་ཐལ། ཤིང་རྟའི་ཡན་ལག་དག་
མེད་པའི་ཕྱིར། དེར་ཐལ། རྒྱུ་མཚན་གང་གི་ཕྱིར་ན་ཡན་ལག་ཅན་གྱི་ཤིང་རྟ་མེད་
པའི་ཕྱིར། དེར་ཐལ། ཚོགས་ཙམ་མ་ཡིན་པའི་ཡན་ལག་ཅན་ནི་མེད། ཚོགས་ཙམ་
ནི་ཡན་ལག་ཅན་དུ་མི་རུང་བའི་ཕྱིར། དེ་ཡང་། གྲུབ་མཐའ་འོག་མའི་གདགས་གཞིའི་
གསེབ་ནས་ཆོས་དེའི་མཚན་གཞི་འཇོག་པ་ལ་གཏུག་ནས་དགག་པའོ། །
གཉིས་པ་༼དབྱིབས་ཤིང་རྟར་འདོད་བ་དགག་པ།༽།
ཁྱོད་དབྱིབས་ཡན་ལག་རེ་རེ་སྔར་ཡོད་གྱུར། །
ཇི་བཞིན་ཤིང་རྟར་རྟོགས་ལའང་དེ་བཞིན་ནོ། །
བྱེ་བར་གྱུར་པ་དེ་དག་ལ་ཇི་ལྟར། །
དེ་ལྟར་ཡང་ནི་ཤིང་རྟ་ཡོད་མ་ཡིན། །
ཁྱོད་དབྱིབས་ཡན་ལག་ཅེས་སོགས་གསུངས། དབྱིབས་ཤིང་རྟར་འདོད་ན།
ཡན་ལག་སོ་སོའི་དབྱིབས་ཤིང་རྟར་འདོད་དམ། ཚོགས་པ་ལ་བརྟེན་པའི་དབྱིབས་
ཤིང་རྟ་ཡིན་པར་འདོད། དང་པོ་ལྟར་ན་མ་བསྒྲིགས་པའི་དུས་ཀྱི་དབྱིབས་དང་ཁྱད་
པར་མེད་པའི་དབྱིབས་ཤིང་རྟར་འདོད་དམ། དེ་དག་ཁྱད་ཡོད་པའི་དབྱིབས་ཤིང་
རྟར་འདོད། དང་པོ་ལྟར་ན། ཤིང་རྟའི་ཡན་ལག་མ་བསྒྲིགས་པའི་དུས་ཀྱི་སོ་སོར་
ཕྱེ་བར་གྱུར་པ་དེ་དག་ཇི་ལྟར་ཤིང་རྟ་ཡོད་པ་མིན་པ་དེ་ཇི་ལྟ་བ་བཞིན་དུ་ད་ལྟ་
བསྒྲིགས་པའི་ཚེ་ན་ཡང་ནི་ཤིང་རྟ་ཡོད་པ་མ་ཡིན་པར་ཐལ། ཁྱོད་ལྟར་ན་ཡན་ལག་
རེ་རེ་བ་སྔར་མ་བསྒྲིགས་པ་ལ་དབྱིབས་ཇི་ལྟར་ཡོད་པ་དེ་བཞིན་དུ་ཤིང་རྟར་རྟོགས་
པ་ལའང་སྟེ་བསྒྲིགས་པའི་དུས་སུའང་སྔར་ལྟར་གནས་པའི་ཕྱིར།
ད་ལྟ་གལ་ཏེ་ཤིང་རྟ་ཉིད་དུས་འདིར། །



12
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
འཕང་ལོ་སོགས་ལ་དབྱིབས་ཐ་དད་ཡོད་ན། །
འདི་གཟུང་འགྱུར་ན་དེ་ཡང་ཡོད་མིན་ཏེ། །
དེ་ཕྱིར་དབྱིབས་ཙམ་ཤིང་རྟར་ཡོད་མ་ཡིན། །
གཉིས་པ་ལྟར་ན། གལ་ཏེ་ད་ལྟ་ཤིང་རྟ་ཉིད་དུ་གྲུབ་པའི་དུས་འདིར། སྔར་མ་
བསྒྲིགས་པའི་དུས་ཀྱི་འཕང་ལོ་སོགས་ལས། རིགས་ཐ་དད་པ་སྐྱེས་པ་ཡོད་ན། སྔར་
དང་མི་འདྲ་བའི་དེ་འདྲ་བ་འདི་མིག་ཤེས་ཀྱིས་འཛིན་པར་འགྱུར་ན། དེ་ཡང་ཡོད་པ་
མིན་པས། རྒྱུ་མཚན་དེ་ཡི་ཕྱིར། བསྒྲིགས་དུས་ཀྱི་དབྱིབས་ཙམ་ཤིང་རྟར་ཡོད་པ་མ་
ཡིན་ནོ། །
གང་ཕྱིར་ཁྱོད་ཀྱི་ཚོགས་པ་ཅང་མེད་པས། །
དབྱིབས་དེ་ཡན་ལག་ཚོགས་ཀྱི་མ་ཡིན་ན། །
གང་ཞིག་ཅི་ཡང་མ་ཡིན་དེ་བརྟེན་ནས། །
འདི་ནི་དབྱིབས་སུ་ལྟ་ཞིག་ཇི་ལྟར་འགྱུར། །
གཉིས་པ་ཚོགས་པ་ཉིད་ལ་བརྟེན་པའི་དབྱིབས་ཤིང་རྟ་ཡིན་ནོ། །ཞེ་ན།
ཤིང་རྟའི་དབྱིབས་དེ་ཡན་ལག་ཚོགས་པ་རྣམས་ཀྱི་གདགས་གཞིར་བྱས་པ་མ་ཡིན་
ན་སྟེ་མ་ཡིན་པར་ཐལ། རྒྱུ་མཚན་གང་གི་ཕྱིར་ཁྱོད་ཀྱི་ལུགས་ལ་ཚོགས་པ་རྫས་
སུ་ཅུང་ཟད་ཀྱང་མེད་པའི་ཕྱིར། ཁྱབ་པ་ཡོད་པར་ཐལ། བཏགས་ཡོད་རྣམས་ཀྱི་
གདགས་གཞིར་རྫས་ཡོད་རེ་ངེས་པར་དགོས་པའི་ཕྱིར། འདིར་ནི་ཤིང་རྟར་འཇོག་
པའི་དབྱིབས་སུ་ལྟ་ཞིག་ཇི་ལྟར་འགྱུར་ཏེ་མི་འགྱུར་བར་ཐལ། ཚོགས་པ་གང་ཞིག་
རྫས་སུ་གྲུབ་པ་ཅི་ཡང་ཡོད་པ་མ་ཡིན་པས་དེ་ལ་བརྟེན་ནས་དབྱིབས་གཞག་ཏུ་མེད་
པའི་ཕྱིར། །
གཉིས་པ་༼རིགས་བ་དེ་གཞན་ལ་སྤྲོ་བ།༽རིགས་པ་དེ་གཞན་ལ་ཁ་སྤོ་བ་ནི།
ཁྱོད་ཀྱི་འདི་ནི་ཇི་ལྟར་འདོད་དེ་ལྟར། །
མི་བདེན་པ་ཡི་རྒྱུ་ལ་བརྟེན་བྱས་ནས། །



སེམས་བསྐྱེད་དྲུག་པའི་རྣམ་བཤད།
13
འབྲས་བུའི་རྣམ་པ་མི་བདེན་རང་བཞིན་ཅན། །
ཐམས་ཅད་ཀྱང་ནི་སྐྱེ་བ་ཤེས་པར་གྱིས། །
འདིས་ནི་གཟུགས་སོགས་དེ་ལྟར་གནས་རྣམས་ལ། །
བུམ་བློ་ཞེས་བྱའང་རིགས་པ་མ་ཡིན་ཉིད། ། །
སྐྱེ་བ་མེད་པས་གཟུགས་སོགས་ཀྱང་ཡོད་མིན། །
དེ་ཡི་ཕྱིར་ཡང་དེ་དག་དབྱིབས་མི་རིགས། །
ཁྱོད་ཀྱི་འདིར་ནི་ཞེས་སོགས་གསུངས། མ་རིག་པ་སོགས་མི་བདེན་པ་ཡི་
རྒྱུ་ལ་བརྟེན་པར་བྱས་ནས་འབྲས་བུའི་རྣམ་པ་མི་བདེན་པའི་རང་བཞིན་ཅན་ཐམས་
ཅད་ཀྱང་ནི་སྐྱེ་བར་ཤེས་པར་གྱིས་ཤིག་སྟེ་བྱ་རིགས་པར་ཐལ། འདིས་ཁྱོད་ཀྱི་
ལུགས་ལ་བུམ་པའི་གཟུགས་སོགས་རྡུལ་རྫས་འདབ་འབྱོར་དུ་གནས་པ་ལ་བུམ་
པའོ་སྙམ་པའི་བློ་དོན་མཐུན་སྐྱེ་བའང་རིགས་པ་མ་ཡིན་པ་ཉིད་དུ་བསྟན་པའི་དགོས་
པ་ཡོད་པའི་ཕྱིར། བུམ་པའི་གཟུགས་སོགས་ཀྱང་ཆོས་ཅན། རྫས་སུ་ཡོད་པ་མ་
ཡིན་པར་ཐལ། རང་བཞིན་གྱིས་སྐྱེ་བ་མེད་པ་དེའི་ཕྱིར། བུམ་པའི་གཟུགས་དེ་དག་
གི་དབྱིབས་བུམ་པར་མི་རིགས་པར་ཐལ། བུམ་པ་མེད་པའི་ཕྱིར། དེར་ཐལ། བུམ་
རྟེན་རྫས་སུ་མེད་པའི་ཕྱིར།
གསུམ་པ་༼དེ་ལ་གཞན་གྱི་རྩོད་པ་སྤོང་བ།༽དེ་ལྟར་བཀག་པ་ལ་གཞན་གྱི་རྩོད་པ་
སྤོང་བ་ནི། ཁོ་ན་རེ། ཤིང་རྟ་མེད་པར་ཐལ། རྣམ་པ་བདུན་དུ་བཙལ་བའི་ཚེ་ཤིང་རྟ་
མེད་པའི་ཕྱིར་ཟེར་ན། དེ་འགོག་པ་ལ།
དེ་ནི་དེ་ཉིད་དུའམ་འཇིག་རྟེན་དུ། །
རྣམ་པ་བདུན་གྱིས་འགྲུབ་གྱུར་མིན་མོད་ཀྱི། །
རྣམ་དཔྱད་མེད་པར་འཇིག་རྟེན་ཉིད་ལས་འདིར། །
རང་གི་ཡན་ལག་བརྟེན་ནས་འདོགས་པ་ཡིན། །
དེ་ནི་དེ་ཉིད་ཅེས་སོགས་གསུངས། དབུ་མ་པ་ཆོས་ཅན། ཁྱོད་ཀྱི་ལུགས་



214
ལ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ལ་ཤིང་རྟ་ལ་བརྟེན་ནས་ཆད་ལྟ་མི་འབྱུང་བར་ཐལ། ཤིང་རྟ་དེ་ནི་དེ་ཁོ་ན་ཉིད་དུའམ་
འཇིག་རྟེན་ཀུན་རྫོབ་ཏུ་རྣམ་བདུན་གྱིས་འགྲུབ་པར་འགྱུར་བ་མིན་མོད་ཀྱི། དེ་ལྟར་
ནའང་བཏགས་དོན་བཙལ་བའི་རྣམ་པར་དཔྱོད་པ་མེད་པར་འཇིག་རྟེན་གྱི་ཐ་སྙད་
ཉིད་ལས་ནི་ཤིང་རྟ་རང་གི་ཡན་ལག་ལ་བརྟེན་ནས་འདོགས་པ་ཡིན་པའི་ཕྱིར།
བཞི་པ་༼མིང་གི་ཐ་སྙད་ཀྱི་དོན་གཞན་ཡང་གྲུབ་པར་བསྟན་པ།༽མིང་གི་ཐ་སྙད་ཀྱི་
དོན་གཞན་གྲུབ་པར་བསྟན་པ་ནི།
དེ་ཉིད་ཡན་ལག་ཅན་དེ་ཆ་ཤས་ཅན། །
ཤིང་རྟ་དེ་ཉིད་བྱེད་བོ་ཞེས་འགྲོར་བསྙད། །
སྐྱེ་བོ་རྣམས་ལ་ལེན་བོ་ཉིད་དུ་འགྲུབ། །
འཇིག་རྟེན་གྲགས་པའི་ཀུན་རྫོབ་མ་བརླག་ཅིག །
དེ་ཉིད་ཡན་ལག་ཅེས་སོགས་གསུངས། ཤིང་རྟ་དེ་ཉིད་རང་གི་ཡན་ལག་
འཕང་ལོ་སོགས་ལ་ལྟོས་ནས་ཡན་ལག་ཅན་དང༌། ཆ་ཤས་ལ་ལྟོས་ནས་ཆ་ཤས་
ཅན་དང༌། ཤིང་རྟ་དེ་རང་གི་ཉེ་བར་བླང་བྱ་ལ་ལྟོས་ནས་བྱེད་པ་པོ་ཞེས་འགྲོ་བ་ལ་
བསྙད་པ་སྟེ་བཤད་ལ། སྐྱེ་བོ་རྣམས་ལ་ཉེ་བར་བླང་བྱ་ལ་ལྟོས་ནས་ལན་པོ་ཉིད་དུ་
གྲུབ་པའི་ཕྱིར། དངོས་སྨྲ་བ་ཁྱོད་ཀྱིས་འཇིག་རྟེན་ན་གྲགས་པའི་ཀུན་རྫོབ་ཀྱི་རྣམ་
གཞག་མ་བརླགས་ཤིག་ཅེས་བཟློག་སྟེ་སྨྲ་བར་བྱའོ། ། །
དྲུག་པ་༼དེས་མཐར་འཛིན་གྱི་ལྟ་བ་སྤོང་སྨྲ་བའི་ཡོན་ཏན་བསྟན་པ།༽དེ་ལྟར་བཞག་པ་
ལ་མཐར་འཛིན་གྱི་ལྟ་བ་སྤོང་སླ་བའི་ཡོན་ཏན་བསྟན་པ་ལ་ལྔ། ༼མ་དབེ་ནང་། ཡོན་ཏན་
བསྟན་པ་ལ་བཞི་ཞེས་འཁོད་ཀྱང་འདིར་ཡོན་ཏན་བསྟན་པ་ལ་ལྔ་ཞེས་བཅོས།༽ དངོས་ཀྱི་དོན། དེ་
ལ་རྩོད་པ་སྤོང་བ། བདག་དང་ཤིང་རྟ་དཔེ་དོན་སྦྱར་བ། བདག་ཁས་བླངས་པའི་ཡོན་
ཏན་གཞན་བསྟན་པ། ༼མ་དཔེ་ནང་། བདག་དང་ཤིང་རྟ་དཔེ་དོན་སྦྱར་ནས་བདག་ཁས་བླངས་བའི་
ཡོན་ཏན་གཞན་བསྟན་བ་ཞེས་ས་བཅད་གཅིག་ཏུ་འཁོད་ཀྱང་། འདིར། བདག་དང་ཤིང་རྟ་དཔེ་དོན་སྦྱར་
བ། བདག་ཁས་བླངས་བའི་ཡོན་ཏན་གཞན་བསྟན་བ་ཞེས་སོ་སོར་ཕྱེ་སྟེ་བཅོས།༽ མཁས་རྨོངས་



སེམས་བསྐྱེད་དྲུག་པའི་རྣམ་བཤད།
m
ཀྱི་འཆིང་གྲོལ་གྱི་གཞི་ངོས་གཟུང་བའོ། །
དང་པོ་༼དངོས་ཀྱི་དོན།༽ནི།
རྣམ་བདུན་གྱིས་མེད་གང་དེ་ཇི་ལྟ་བུར། །
ཡོད་ཅེས་རྣལ་འབྱོར་པས་འདིའི་ཡོད་མི་རྙེད། །
དེས་དེ་ཉིད་ལའང་བདེ་བླག་འཇུག་འགྱུར་བས། །
འདིར་དེའི་གྲུབ་པ་དེ་བཞིན་འདོད་པར་བྱ། །
རྣམ་བདུན་གྱིས་མེད་ཅེས་སོགས་གསུངས། ཤེས་བྱ་ཆོས་ཅན། དབུ་མ་
པའི་སྐབས་འདིར་ཤིང་རྟ་དེའི་གྲུབ་པའི་ཚུལ་ནི། མ་བརྟགས་པར་དེ་བཞིན་འདོད་
པར་བྱ་སྟེ་དེ་ཤེས་ན་ཀུན་རྫོབ་འཐད་པར་མ་ཟད། རྣལ་འབྱོར་པ་དེས་དེ་ཁོ་ན་ཉིད་ལ་
ཡང་བདེ་བླག་ཏུ་འཇུག་པར་འགྱུར་བའི་ཕྱིར། དེར་ཐལ། རྣམ་པ་བདུན་གྱིས་བཙལ་
བའི་ཚེ་ན་མེད་པ་གང་ཡིན་པ་དེ། རང་གི་ཡན་ལག་དང་རང་བཞིན་གྱིས་ཇི་ལྟ་བུར་
གཅིག་ཐ་དད་སོགས་སུ་བཙལ་བའི་ཚེ་ཡོད་ཅེས་རྣལ་འབྱོར་པས་འདིའི་ཡོད་པ་
ཡང་མི་རྙེད་པ་དེའི་ཕྱིར། །
གཉིས་པ་༼དེ་ལ་རྩོད་པ་སྤོང་བ།༽ནི། ཁོ་ན་རེ། ཤིང་རྟ་རང་བཞིན་གྱིས་ཡོད་
པར་ཐལ། ཤིང་རྟའི་ཡན་ལག་རང་བཞིན་གྱིས་ཡོད་པའི་ཕྱིར། ཟེར་ན། དེ་འགོག་པ་
ཤིང་རྟ་ཡོད་ཉིད་མིན་ན་དེ་ཡི་ཚེ། །
ཡན་ལག་ཅན་མེད་དེའི་ཡན་ལག་ཀྱང་མེད། །
ཤིང་རྟ་ཚིག་ན་ཡན་ལག་མེད་དཔེ་བཞིན། །
བློ་མེས་ཡན་ལག་ཅན་བསྲེགས་ཡན་ལག་གོ །
ཤིང་རྟ་ཡོད་ཉིད་ཅེས་སོགས་གསུངས། ཤིང་རྟ་རང་བཞིན་གྱིས་ཡོད་པ་
ཉིད་མིན་ན་དེ་ཡི་ཚེ་སྟེ་དེ་ཡི་ཕྱིར། ཡན་ལག་ཅན་རང་བཞིན་གྱིས་མེད་པས། དེའི་
ཡན་ལག་རྣམས་ཀྱང་རང་བཞིན་གྱིས་མེད་དེ། དེ་གཉིས་གཅིག་ལ་ལྟོས་ནས་གཅིག་



216
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
འཇོག་དགོས་པའི་ཕྱིར། དཔེར་ན། ཤིང་རྟ་མེས་ཚིག་ན་དེའི་ཡན་ལག་ཚིག་ནས་
མེད་པ་བཞིན་ཡིན་པའི་ཕྱིར། སྟོང་ཉིད་རྟོགས་པའི་བློ་མེ་ཡིས་ཡན་ལག་ཅན་ཤིང་རྟ་
རང་བཞིན་གྱིས་ཡོད་པ་བསྲེགས་ན་དེའི་ཡན་ལག་རང་བཞིན་གྱིས་ཡོད་པ་བསྲེག་
གསུམ་པ་༼བདག་དང་ཤིང་རྟ་དཔེ་དོན་སྦྱར་བ།༽ནི།
དེ་བཞིན་འཇིག་རྟེན་གྲགས་པས་ཕུང་བོ་དང་། །
ཁམས་དང་དེ་བཞིན་སྐྱེ་མཆེད་དྲུག་བརྟེན་ནས། །
བདག་ཀྱང་ཉེ་བར་ལེན་པོ་ཉིད་དུ་འདོད། །
ཉེར་ལེན་ལས་ཡིན་འདི་ནི་བྱེད་པོའང་ཡིན། །
དེ་བཞིན་འཇིག་རྟེན་གྲགས་པའི་ཞེས་སོགས་གསུངས། ཤིང་རྟ་དེ་བཞིན་
འཇིག་རྟེན་ཐ་སྙད་དུ་གྲགས་ཤིང་གྲུབ་པའི་ཕུང་པོ་ལྔ། ཁམས་དྲུག་དང་དེ་བཞིན་དུ་
སྐྱེ་མཆེད་དྲུག་ལ་བརྟེན་ནས་བདག་ཀྱང་ཕུང་སོགས་དེ་དག་ཉེ་བར་ལེན་པོ་ཉིད་དུ་
བཏགས་ཆོས་སུ་འདོད་པའི་ཕྱིར། དེ་བཞིན་ཕུང་སོགས་འདི་དག་ཉེ་བར་ལེན་པ་
ལས་ཡིན། བདག་འདི། དེ་དག་ལེན་པ་པོ་དང་བྱེད་པ་པོའང་ཡིན་པའི་ཕྱིར།
བཞི་པ་༼བདག་ཁས་བླངས་བའི་ཡོན་ཏན་གཞན་བསྟན་པ།༽ནི།
དངོས་ཡོད་མིན་ཕྱིར་འདི་ནི་བརྟན་མིན་ཞིང་། །
མི་བརྟན་ཉིད་མིན་འདི་ནི་སྐྱེ་འཇིག་མིན། །
འདི་ལ་རྟག་པ་ཉིད་ལ་སོགས་པ་ཡང་། །
ཡོད་མིན་དེ་ཉིད་དང་ནི་གཞན་ཉིད་མེད། ། །
དངོས་ཡོད་མིན་ཕྱིར་ཞེས་སོགས་གསུངས། ཤེས་བྱ་ཆོས་ཅན། བདག་
འདི་ནི། བརྟན་པ་མིན་ཞིང་རང་བཞིན་གྱིས་མི་བརྟན་པ་ཉིད་མིན། བདག་འདི་སྐྱེ་
འཇིག་ཅན་དུ་རང་བཞིན་གྱིས་གྲུབ་པ་མིན། བདག་འདི་ནི་རྟག་པ་ལ་སོགས་བཞིར་
ཡང་རང་བཞིན་གྱིས་ཡོད་པ་མ་ཡིན་ཞིང༌། བདག་དེ་ཕུང་པོ་དང་དེ་ཉིད་གཅིག་དང་



སེམས་བསྐྱེད་དྲུག་པའི་རྣམ་བཤད།
21
གཞན་ཉིད་དུ་རང་བཞིན་གྱིས་མེད་དེ། བདག་དེ་དངོས་པོ་རང་བཞིན་གྱིས་གྲུབ་པའི་
ཡོད་པ་མ་ཡིན་པའི་ཕྱིར། འདིའི་བརྟན་མི་བརྟན་འཇིག་རྟེན་ཐ་སྙད་དང་བསྟུན་ལ།
རྟག་མ་རྟག་སོགས་གསུང་རབ་ལས་བཤད་ཚོད་ཀྱི་དབང་དུ་བྱས་པའོ། །
ལྔ་པ་༼མ་དཔེ་ནང་། བཞི་བ་ཞེས་གསལ་ཡང་། ལྔ་བ་ཞེས་བཅོས། མཁས་རྨོངས་ཀྱི་འཆིང་
གྲོལ་གྱི་གཞི་ངོས་གཟུང་བ།༽ནི།
གང་ལ་རྟག་ཏུ་འགྲོ་རྣམས་ངར་འཛིན་བློ། །
རབ་ཏུ་འབྱུང་ཞིང་དེ་ཡི་གང་ཡིན་དེར། །
ང་ཡིར་འཛིན་བློ་འབྱུང་བའི་བདག་དེ་ནི། །
མ་བརྟགས་གྲགས་པར་གཏི་མུན་ལས་ཡིན་ནོ། །
གང་ལ་རྟག་ཏུ་ཞེས་སོགས་གསུངས། མི་ལ་སོགས་པའི་འགྲོ་བ་རྣམས་ལ།
རྟག་ཏུ་གཞི་གང་ལ་དམིགས་ནས་ངར་འཛིན་པའི་བློ་རབ་ཏུ་བྱུང་ཞིང༌། དེ་ལ་བརྟེན་
ནས་བདག་གི་བ་གང་ཡིན་པ་དེ་ལ་དམིགས་ནས་ང་ཡི་བར་འཛིན་པའི་བློ་འབྱུང་
བའི་བདག་གང་ཡིན་པ་དེ་ནི་ཆོས་ཅན། བཏགས་དོན་བཙལ་བའི་ཚེ་མི་རྙེད་ཀྱང་
མེད་པ་མ་ཡིན་ཏེ། མ་བརྟགས་པར་འཇིག་རྟེན་གྲགས་པས་གཏི་མུག་སྟེ། ངའོ་སྙམ་
པའི་ཐ་སྙད་ཚད་མས་གྲུབ་པ་ཡིན་པ་དེའི་ཕྱིར། །
བདག་གི་བ་རང་བཞིན་གྱིས་གྲུབ་པ་འགོག་པ།
གཉིས་པ་༼བདག་གི་བ་རང་བཞིན་གྲུབ་པ་དགག་བ།༽བདག་གི་བ་རང་བཞིན་གྱིས་
གྲུབ་པ་འགོག་པ་ནི། །
གང་ཕྱིར་བྱེད་བོ་མེད་ཅན་ལས་མེད་པ། །
དེ་ཕྱིར་བདག་གི་བདག་མེད་པར་ཡོད་མིན། །
དེ་ཕྱིར་བདག་དང་བདག་གི་སྟོང་ལྟ་ཞིང་། །



1
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
རྣལ་འབྱོར་པ་དེ་རྣམ་པ་གྲོལ་བར་འགྱུར། །།
གང་ཕྱིར་བྱེད་པོ་མེད་ཅན་ཞེས་སོགས་གསུངས། ཤེས་བྱ་ཆོས་ཅན།
བདག་རང་བཞིན་གྱིས་གྲུབ་པ་མེད་པས་བདག་གི་བ་རང་བཞིན་གྱིས་གྲུབ་པའི་
བདག་ཏུ་མེད་པར་ཐལ། རྒྱུ་མཚན་གང་གི་ཕྱིར་ན། བྱེད་པ་པོ་རྫ་མཁན་མེད་ན་དེས་
ལས་སུ་བྱ་བའི་རྫ་བུམ་མེད་པའི་ཕྱིར། བདག་དང་བདག་གི་བ་རང་བཞིན་གྱིས་གྲུབ་
པས་སྟོང་པར་ལྟ་བའི་རྣལ་འབྱོར་པ་དེ་མྱུར་དུ་རྣམ་པར་གྲོལ་བར་འགྱུར་བར་ཐལ།
བདག་དང་བདག་གི་བ་སོགས་རང་བཞིན་གྱིས་མ་གྲུབ་པ་དེ་གནས་ལུགས་མཐར་
ཐུག་ཡིན་པ་དེ་ཡི་ཕྱིར། །
བདག་དང་ཤིང་རྟའི་དཔྱད་པ་དངོས་པོ་གཞན་ལ་བསྒྲེ་བ།
གསུམ་པ་བདག་དང་ཤིང་རྟའི་དཔྱད་པ་དངོས་པོ་གཞན་ལ་བསྒྲེ་བ་ལ་
གསུམ། བུམ་སྣམ་སོགས་ཀྱི་དངོས་པོ་ལ་བསྒྲེ་བ། རྒྱུ་དང་འབྲས་བུའི་དངོས་པོ་ལ་
བསྒྲེ་བ། དེ་ལ་གཞན་གྱིས་རྩོད་པ་སྤོང་བའོ། །
དང་པོ་༼བུམ་སྣམ་སོགས་ཀྱི་དངོས་པོ་ལ་བསྒྲེ་བ།༽ནི།
བུམ་པ་སྣམ་བུ་རེ་ལྡེ་དམག་དང་ནགས་ཚལ་ཕྲེང་བ་ལྗོན་ཤིང་དང་། །
ཁང་ཁྱིམ་ཤིང་རྟ་ཕྲན་དང་མགྲོན་གནས་ལ་སོགས་དངོས་རྣམས་གང་དག་དང་། །
དེ་བཞིན་གང་དག་སྒོ་ནས་སྐྱེ་འདིས་བསྙད་བ་དེ་རྣམས་རྟོགས་བྱ་སྟེ། །
གང་ཕྱིར་ཐུབ་དབང་དེ་ནི་འཇིག་རྟེན་ལྷན་ཅིག་རྩོད་མི་མཛད་ཕྱིར་རོ། །
ཡན་ལག་ཡོན་ཏན་འདོད་ཆགས་མཚན་ཉིད་དང་ནི་བུད་ཤིང་ལ་སོགས་དང་། །
ཡོན་ཏན་ཅན་ཡན་ལག་ཅན་ཆགས་དང་མཚན་གཞི་མེད་ལ་སོགས་དོན་དག །
དེ་རྣམས་ཤིང་རྟའི་རྣམ་དཔྱད་བྱས་པས་རྣམ་བདུན་ཡོད་པ་མ་ཡིན་ཞིང་། །
དེ་ལས་གཞན་དུ་གྱུར་པར་འཇིག་རྟེན་གྲགས་པའི་སྒོ་ནས་ཡོད་པ་ཡིན། །



སེམས་བསྐྱེད་དྲུག་པའི་རྣམ་བཤད།
ng
བུམ་པ་སྣམ་བུ་ཞེས་སོགས་གསུངས། བུམ་པ་དང་སྣམ་བུ་དང་རེ་ལྡེ་དམག་དང་
ནགས་ཚལ་ཕྲེང་བ་དང་ལྗོན་ཤིང་། ཁང་ཁྱིམ་དང་། ཤིང་རྟ་ཕྲན་དང༌། མགྲོན་གནས་
ལ་སོགས་པ་དངོས་པོ་གང་དང་གང་དག བུམ་སྣམ་སོགས་དེ་བཞིན་ཏེ། དེ་ལྟ་བུའི་
རིགས་ཅན་གྱི་དངོས་པོ་གང་དག་གིས་སྒོ་ནས་སྐྱེ་བོ་འདིས་བསྙད་པ་སྟེ། ཐ་སྙད་
དུ་ཡོད་པ་དེ་རྣམས་ཀྱང་ཤིང་རྟ་ལྟར་མ་བརྟགས་པར་འཇིག་རྟེན་ཐ་སྙད་དུ་གྲུབ་
པར་རྟོགས་པར་བྱ་སྟེ། རྒྱུ་མཚན་གང་གི་ཕྱིར་ན་ཐུབ་པའི་དབང་པོ་དེ་ནི། འཇིག་
རྟེན་པ་དང་ལྷན་ཅིག་མི་མཐུན་པའི་རྩོད་པ་མི་མཛད་པ་འོད་སྲུང་གིས་ཞུས་པ་ལས་
གསུངས་པ་ལྟར་ཡིན་པའི་ཕྱིར། དེ་ལྟ་བུའི་དངོས་པོ་དེ་རྣམས་གང་ཡིན་ཞེ་ན། བུམ་
པ་ཡན་ལག་ཅན་དང༌། གྱོ་མོ་སོགས་དེ་ཡི་ཡན་ལག་དང་། བུམ་པ་ཡོན་ཏན་ཅན་
དང་༑ མེ་རིས་སོགས་དེའི་ཡོན་ཏན་དང༌། ཡུལ་ཡིད་དུ་འོང་བ་ལ་ཆགས་པའི་
སེམས་ཅན་འདོད་ཆགས་ཅན་དང༌། ཡིད་འོང་ལ་སྲེད་པ་འདོད་ཆགས་དང་། བུམ་
པ་མཚན་གཞི་དང༌། ལྟོ་ལྡིར་བ་མཚན་ཉིད་དང་། བུད་ཤིང་སྲེག་བྱ་ལ་སོགས་པ་
ཡིན་པས་དོན་གང་དང་གང་དག་སྔ་ཕྱིར་སྦྱར་བ་དེ་རྣམས་ཆོས་ཅན། དེ་ཁོ་ན་ཉིད་ལ་
དཔྱོད་པའི་རིགས་པས་དཔྱད་ནས་འཇོག་པར་མི་བྱ་སྟེ། དེ་རྣམས་སྔར་ཤིང་རྟ་ལ་ཇི་
སྐད་བཤད་པ་ལྟར་གྱི་རིགས་པས་རྣམ་པར་དཔྱད་པར་བྱས་པའི་སྒོ་ནས་རྣམ་པར་
བདུན་དུ་གྲུབ་པར་ཡོད་པ་མ་ཡིན་ཞིང༌། དེ་ལས་གཞན་དུ་གྱུར་པར་འཇིག་རྟེན་ཐ་
སྙད་དུ་གྲགས་པའི་ལྷན་སྐྱེས་ཀྱི་ཚད་མའི་སྒོ་ནས་ཡོད་པར་འཇོག་པ་ཡིན་པའི་ཕྱིར།
གཉིས་པ་༼རྒྱུ་དང་འབྲས་བུའི་དངོས་བོ་ལ་བསྒྲེ་བ་ ༽ནི།
གལ་ཏེ་རྒྱུ་ཡིས་བསྐྱེད་པར་བྱ་སྐྱེད་དེ་ལྟ་ན་དེ་རྒྱུ་ཡིན་ཞིང་། །
གལ་ཏེ་འབྲས་བུ་མི་སྐྱེད་ན་ནི་དེ་མེད་རྒྱུ་མེད་ཅན་དུ་འགྱུར། །
འབྲས་བུ་ཡང་ནི་རྒྱུ་ཡོད་གྱུར་ན་སྐྱེ་བར་འགྱུར་བ་དེ་ཡི་ཕྱིར། །
གང་ལས་གང་ཞིག་འགྱུར་བ་གང་ཞིག་ལས་སྔར་གང་ཞིག་འགྱུར་བ་སྨྲོས། །
གལ་ཏེ་ཁྱོད་ཀྱི་རྒྱུ་ཡིས་འཕྲད་ནས་འབྲས་སྐྱེད་བྱེད་ན་དེ་ཡི་ཚེ། །



120
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དེ་དག་ནུས་པ་གཅིག་པས་སྐྱེད་བྱེད་འབྲས་བུ་ཐ་དད་མེད་འགྱུར་ཞིང་། །
སོ་སོར་ན་ནི་རྒྱུ་འདི་རྒྱུ་མིན་རྣམས་དང་ཁྱད་པར་མེད་འགྱུར་ལ། །
གཉིས་བོ་འདི་དག་སྤངས་ནས་རྟོག་པ་གཞན་ཡང་ཡོད་པར་འགྱུར་མ་ཡིན། །
གལ་ཏེ་རྒྱུ་ཡིས་ཞེས་སོགས་གསུངས། ཤེས་བྱ་ཆོས་ཅན། རྒྱུ་འབྲས་གཉིས་ཕན་
ཚུན་ལྟོས་ནས་གྲུབ་པ་ཡིན་པར་ཐལ། གལ་ཏེ་རྒྱུ་ཡིས་བསྐྱེད་པར་བྱ་བ་རང་གི་
འབྲས་བུ་སྐྱེད་པ་དེ་ལྟ་ན། སྐྱེད་བྱེད་དེ་རྒྱུར་འཇོག་ཏུ་རུང་བ་ཡིན་ཞིང་། གལ་ཏེ་
སྐྱེད་བྱེད་དེས་རང་གི་འབྲས་བུ་མི་སྐྱེད་ན་ནི་བསྐྱེད་བྱ་སྐྱེད་བྱེད་དེ་མེད་པས། རྒྱུ་
འབྲས་སོ་སོར་འཇོག་པའི་རྒྱུ་མཚན་མེད་པ་ཅན་དུ་འགྱུར་ལ། འབྲས་བུ་དེ་ཡང་ནི་
རང་གི་རྒྱུ་ཡོད་པར་གྱུར་ན་དེ་ལས་སྐྱེ་བར་འགྱུར་བས་འབྲས་བུ་རྒྱུ་ལ་ལྟོས་པ་དེ་ཡི་
ཕྱིར། རྒྱུ་འབྲས་ལྟོས་གྲུབ་ཡིན་གྱི་རང་བཞིན་གྱིས་མ་གྲུབ་པར་ཐལ། རྒྱུའམ་འབྲས་
བུ་གང་ལས་གང་ཞིག་འགྲུབ་པར་འགྱུར་བ་ཐལ། རྒྱུ་འབྲས་གཉིས་གཅིག་གང་རུང་
ཞིག་ལས་སྔར་གཅིག་གང་ཞིག་རང་བཞིན་གྱིས་གྲུབ་པར་འགྱུར་བ་སྨྲོས་ཤིག་སྟེ་སྨྲ་
མི་རིགས་པའི་ཕྱིར། རྒྱུ་འབྲས་རང་བཞིན་གྱིས་ཕྲད་ནས་སྐྱེད་དམ་མ་ཕྲད་པར་སྐྱེད།
དང་པོ་ལྟར་ན། རྒྱུ་འབྲས་ནུས་པ་གཅིག་ཏུ་འགྱུར་བར་ཐལ། གལ་ཏེ་ཁྱོད་ཀྱི་ལུགས་
ལ་རྒྱུ་ཡིས་འབྲས་བུ་ཕྲད་ནས་སྐྱེད་པར་བྱེད་པ་དེའི་ཚེ་སྟེ་དེའི་ཕྱིར། འདོད་ན། སྐྱེད་
བྱེད་རྒྱུ་དང་བསྐྱེད་བྱ་འབྲས་བུ་ཐ་དད་མེད་པར་ཐལ། འདོད་པའི་ཕྱིར། ཞིང་འོག་མ་
འདྲེན་པའོ། །གཉིས་པ་ལྟར་རོ། །ཞེ་ན། འབྲས་བུ་དེའི་རྒྱུ་འདི་དེའི་རྒྱུ་མིན་པ་རྣམས་
དང་ཁྱད་པར་མེད་པར་འགྱུར་ལ་སྟེ་མེད་པར་ཐལ། རྒྱུ་འབྲས་མ་ཕྲད་པར་སོ་སོར་ན་
ནི་སྟེ་སོ་སོ་བ་ཡིན་པའི་ཕྱིར། རྒྱུ་འབྲས་རང་བཞིན་གྱིས་མ་གྲུབ་པར་ཐལ། ཕྲད་མ་
ཕྲད་ཀྱི་བརྟགས་པ་གཉིས་པོ་འདི་དག་སྤངས་ནས། རྒྱུ་འབྲས་རང་བཞིན་གྱིས་ཡོད་
པར་སྒྲུབ་བྱེད་ཀྱི་རྟོག་པ་གཞན་ཡོད་པར་འགྱུར་བ་མ་ཡིན་པའི་ཕྱིར། །
ཅི་སྟེ་ཁྱོད་ཀྱི་རྒྱུ་ཡིས་འབྲས་བུ་སྐྱེད་པར་མི་བྱེད་དེ་ཕྱིར་འབྲས། །
ཞེས་བྱ་ཡོད་མིན་འབྲས་བྲལ་རྒྱུ་ནི་རྒྱུ་མེད་ཅན་འགྱུར་ཡོད་པའང་མིན། །



སེམས་བསྐྱེད་དྲུག་པའི་རྣམ་བཤད།
གང་ཕྱིར་འདི་དག་གཉིས་ཆར་ཡང་ནི་སྒྱུ་མ་དང་འདྲ་དེ་ཡི་ཕྱིར། །
བདག་ལ་སྐྱོན་དུ་མི་འགྱུར་འཇིག་རྟེན་པ་ཡི་དངོས་པོ་རྣམས་ཀྱང་ཡོད། །
གཞན་ཡང་། རྒྱུས་འབྲས་བུ་རང་བཞིན་གྱིས་མི་སྐྱེད་མོད། རྒྱུ་འབྲས་རང་བཞིན་
གྲུབ་བོ་ཞེ་ན། འབྲས་བུ་ཞེས་བྱ་བ་རང་བཞིན་གྱིས་ཡོད་པ་མིན་པར་ཐལ། ཅི་སྟེ་
ཁྱོད་ཀྱི་ལུགས་ལ་རྒྱུ་ཡིས་འབྲས་བུ་རང་བཞིན་གྱིས་སྐྱེད་པར་མི་བྱེད་པ་དེ་ཡི་
ཕྱིར། རྒྱུ་རང་བཞིན་གྱིས་ཡོད་པའང་མིན་པར་ཐལ། འབྲས་བུ་དང་བྲལ་བའི་རྒྱུ་ནི་
རྒྱུར་འཇོག་པའི་རྒྱུ་མཚན་མེད་པ་ཅན་དུ་འགྱུར་བ་དེའི་ཕྱིར། བདག་དབུ་མ་པ་ལ་
རང་བཞིན་གྱིས་གྲུབ་པ་མེད་པར་རྟག་ཆད་འབྱུང་བའི་སྐྱོན་དུ་མི་འགྱུར་བར་ཐལ།
རྒྱུ་མཚན་གང་གི་ཕྱིར་ན། ཐ་སྙད་དུ་འཇིག་རྟེན་གྲགས་པས་བཞག་པ་ཡི་དངོས་པོ་
རྣམས་ཀྱང་ཡོད་ལ། རྒྱུ་འབྲས་འདི་དག་གཉིས་ཆར་ཡང་ནི་དོན་དམ་པར་མ་གྲུབ་པ་
སྒྱུ་མ་དང་འདྲ་བ་དེ་ཡི་ཕྱིར།
གསུམ་པ་༼དེ་ལ་གཞན་གྱིས་རྩོད་བ་སྤོང་བ། ༽དེ་ལ་གཞན་གྱི་རྩོད་པ་སྤོང་ལ་
གཉིས། རྩོད་པ་འགོད་པ་དང་། དེའི་ལན་བསྟན་པ་གཉིས། དང་པོ་༼རྩོད་པ་འགོད་བ།༽
སུན་འབྱིན་འདིས་སུན་དབྱུང་བྱ་ཟད་ནས་འབྱིན་ནམ་མ་ཟད་པར། །
ཡིན་ཞེས་ཉེས་བ་འདི་ནི་ཁྱོད་ལའང་འགྱུར་བ་མ་ཡིན་ནམ། །
གང་ཚེ་དེ་སྐད་སྨྲ་ཞིང་རང་ཕྱོགས་ཁོ་ན་རྣམ་འཇོམས་པ། །
དེ་ཚེ་ཁྱོད་ཀྱིས་སུན་དབྱུང་སུན་ནི་འབྱིན་པར་ནུས་མ་ཡིན། །
གང་ཕྱིར་རང་གི་ཚིག་ལའང་ཐལ་བར་མཚུངས་པའི་ལྟག་ཆོད་ཀྱིས། །
རིགས་པ་མེད་བར་དངོས་མཐའ་དག་ལ་སྐུར་འདེབས་དེ་ཡི་ཕྱིར། །
ཁྱོད་ནི་སྐྱེ་བོ་དམ་པས་བཞེད་མི་འགྱུར་ཞིང་གང་གི་ཕྱིར། །
ཁྱོད་ལ་རང་ཕྱོགས་མེད་པས་སུན་ཅི་ཕྱིན་དུ་རྒོལ་བའང་ཡིན། །
སུན་འབྱིན་འདིས་སུན་ཞེས་སོགས་གསུངས། ཁོ་ན་རེ། དབུ་མ་པའི་སུན་འབྱིན་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
འདིས། སུན་དབྱུང་བྱ་དངོས་སྨྲ་བའི་དམ་བཅའ་དང་ཕྲད་ནས་སུན་འབྱིན་ནམ་མ་
ཕྲད་པར་འབྱིན་པ་ཡིན་ཞེས་ཉེས་པ་འདི་ནི་དབུ་མ་པ་ཁྱོད་ལ་འགྱུར་བ་མ་ཡིན་ནམ་
སྟེ་འགྱུར་བར་ཐལ། སྔར་རྒྱུ་འབྲས་ལ་བརྟག་པ་དང་མཚུངས་པའི་ཕྱིར། དབུ་མ་པ་
ཁྱོད་ཀྱིས་སུན་དབྱུང་བྱ་སུན་ནི་འབྱིན་པར་ནུས་པ་མ་ཡིན་པར་ཐལ། གང་གི་ཚེ་
སུན་འབྱིན་ལྟར་སྣང་དེ་སྐད་སྨྲ་ཞིང་རང་གི་ཕྱོགས་ཁོ་ན་རྣམ་པར་འཇོམས་པ་དེའི་
ཚེ་སྟེ་དེའི་ཕྱིར། དབུ་མ་པ་ཁྱོད་ནི་སྐྱེ་བོ་དམ་པས་བཞེད་པར་མི་འགྱུར་ཞིང་ཆད་
ལྟ་ཅན་དུ་འགྱུར་བར་ཐལ། རྒྱུ་མཚན་གང་གི་ཕྱིར་ན། རང་གི་ཚིག་ལའང་ཐལ་བ་
མཚུངས་པའི་ལྟར་སྣང་གི་ལྟག་ཆོད་ཀྱིས་འཐད་པའི་རིགས་པ་མེད་པར། དངོས་པོ་
མཐའ་དག་ལ་སྐུར་བ་འདེབས་པ་དེ་ཡི་ཕྱིར། དབུ་མ་པ་ཁྱོད་ནི་སུན་འབྱིན་ཕྱིན་ཅི་
ལོག་ཏུ་འཕེན་པའི་རྒོལ་བ་པོའང་ཡིན་པར་ཐལ། ཁྱོད་ལ་རང་ཕྱོགས་ཀྱི་ཁས་ལེན་
མེད་པས་རྣམ་གཞག་གང་ཡང་གཞག་པར་མི་ནུས་པའི་ཕྱིར། ཞེ་ན། །
གཉིས་པ་༼དེའི་ལན་བསྟན་བ།༽དེའི་ལན་ལ་བཞི། རང་ཕྱོགས་ལ་སུན་འབྱིན་
དང་སྒྲུབ་པ་འཐད་ཚུལ། གཞན་གྱི་ཐལ་བ་མི་མཚུངས་པའི་རྒྱུ་མཚན། རང་བཞིན་
མེད་པར་སྒྲུབ་ནུས་པ་བཞིན་བཟློག་སྟེ་སྒྲུབ་མི་ནུས་པ། སུན་འབྱིན་གཞན་ཤེས་པར་
བྱེད་ཚུལ་ལོ། །དང་པོ་༼རང་ཕྱོགས་ལ་སུན་འབྱིན་དང་སྒྲུབ་པ་འཐད་ཚུལ།༽ལ་གཉིས། ཐ་སྙད་
དུ་གཞན་སུན་འབྱིན་པ་ཁས་ལེན་ཚུལ། རང་ཕྱོགས་སྒྲུབ་པ་ཁས་ལེན་ཚུལ་ལོ། །
དང་པོ་༼ཐ་སྙད་དུ་གཞན་སུན་འབྱིན་བ་ཁས་ལེན་ཚུལ།༽ནི། །
སུན་འབྱིན་པས་སུན་དབྱུང་བྱ་མ་ཕྲད་སུན་ནི་འབྱིན་བྱེད་དམ། །
འོན་ཏེ་ཕྲད་ནས་ཡིན་ཞེས་སྨྲས་ཟིན་ཉེས་པ་འདིར་གང་ལ། །
ངེས་པར་ཕྱོགས་ཡོད་དེ་ལ་འགྱུར་གྱི་བདག་ལ་ཕྱོགས་འདི་ནི། །
ཡོད་པ་མིན་པས་ཐལ་བར་འགྱུར་བ་འདི་ནི་སྲིད་མ་ཡིན། །
སུན་འབྱིན་པས་སུན་ཞེས་སོགས་གསུངས། ཕྲད་མ་ཕྲད་ཀྱི་ཐལ་བར་འགྱུར་བའི་
སྐྱོན་འདི་ནི་དབུ་མ་པ་ལ་འཇུག་སྲིད་པ་མིན་པར་ཐལ། སུན་འབྱིན་པས། སུན་དབྱུང་



སེམས་བསྐྱེད་དྲུག་པའི་རྣམ་བཤད།
23
2
བྱ་མ་ཕྲད་པར་སུན་ནི་འབྱིན་པར་བྱེད་དམ། འོན་ཏེ་ཕྲད་ནས་འབྱིན་པ་ཡིན་ཞེས་
སྨྲས་ཟིན་པའི་ཉེས་པ་འདིར་བཤད་པ་ནི། རྒོལ་བ་གང་ལ་རང་མཚན་དམ་བཅའ་བའི་
ངེས་པར་ཕྱོགས་ཡོད་པ་དེ་ལ་འགྱུར་གྱི། བདག་དབུ་མ་པ་ལ་རང་བཞིན་གྱིས་གྲུབ་
པ་དམ་བཅའ་བའི་ཕྱོགས་འདི་ནི་ཡོད་པ་མིན་པས། དེའི་གནད་ཀྱིས་ཡིན་པའི་ཕྱིར།
གཉིས་པ་༼རང་ཕྱོགས་སྒྲུབ་་བ་ཁས་ལེན་ཚུལ།༽ནི། །
ཇི་ལྟར་ཁྱོད་ཀྱིས་ཉི་མའི་དཀྱིལ་འཁོར་ལ་ཡོད་ཁྱད་པར་རྣམས། །
གཟུགས་བརྙན་ལ་ཡང་གཟས་གཟུང་ལ་སོགས་རྣམས་ཚེ་མཐོང་འགྱུར་ལ། །
ཉི་མ་དང་ནི་གཟུགས་བརྙན་རྣམ་པར་ཕྲད་དང་མ་ཕྲད་པར། །
མི་རིགས་མོད་ཀྱི་བརྟེན་ནས་ཐ་སྙད་ཙམ་ཞིག་འབྱུང་འགྱུར་ཞིང་། །
མི་བདེན་བཞིན་དུའང་རང་གི་བྱད་བཞིན་མཛེས་པར་བསྒྲུབ་བྱའི་ཕྱིར། །
དེ་ནི་ཡོད་པ་ཇི་ལྟར་དེ་བཞིན་འདིར་ཡང་ཤེས་རབ་གདོང་། །
སྦྱང་བར་བྱ་ལ་ནུས་བ་མཐོང་བར་འགྱུར་བའི་གཏན་ཚིགས་ནི། །
འཐད་པ་དང་བྲལ་ལས་ཀྱང་བསྒྲུབ་བྱ་རྟོགས་ཞེས་ཤེས་པར་བྱ། །
ཇི་ལྟར་ཁྱོད་ཀྱིས་ཞེས་སོགས་གསུངས། གཟུགས་བརྙན་གཉིས་པོ་ཆོས་ཅན། རང་
བཞིན་གྱིས་མེད་ཀྱང་ཐ་སྙད་ཙམ་དུ་ཡོད་དེ། ཉི་མ་དང་བྱད་བཞིན་ནི། དེ་དག་གི་
གཟུགས་བརྙན་རྣམ་པར་ཕྲད་པའམ་མ་ཕྲད་པར་སྐྱེ་ཞེས་བཏགས་དོན་བཙལ་ན་སྐྱེ་
བར་མི་རིགས་མོད། ཉི་མ་དང་བྱད་བཞིན་ལ་བརྟེན་ནས་ཐ་སྙད་ཙམ་ཞིག་འབྱུང་བར་
འགྱུར་བའི་ཕྱིར། དཔེ་དེ་བཞིན་དུ་དོན་གྱི་སྐབས་འདིར་ཡང་ཆོས་ཅན། རང་བཞིན་
མེད་པ་ལ་བྱ་བྱེད་འཐད་པར་ཐལ། རང་བཞིན་མེད་པའི་སྒྲུབ་པ་དང་སུན་འབྱིན་གྱིས་
རང་བཞིན་མེད་པའི་ལོག་རྟོག་བཀག་སྟེ། ཕྱི་རྒོལ་གྱི་ཤེས་རབ་ཀྱི་གདོང་པ་དག་
ལོག་རྟོག་གི་དྲི་མ་སྦྱང་བར་བྱ་བ་ལ། ནུས་པ་ཡོད་པར་མཐོང་བའི་ཕྱིར། དཔེར་ན།
བྱད་བཞིན་གྱི་གཟུགས་བརྙན་མི་བདེན་བཞིན་དུའང་རང་གི་བྱད་བཞིན་མཛེས་པར་
སྒྲུབ་པའི་ཕྱིར་དུ་དེ་ལ་བརྟེན་ནས་ནག་པོ་བསལ་བའི་ནུས་པ་དེ་ནི་ཡོད་པ་དེ་བཞིན་



224
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ནོ༑ ་རྟེན་འབྲེལ་གྱི་གཏན་ཚིགས་ནི་ཆོས་ཅན། རང་བཞིན་གྱིས་འཐད་པ་དང་བྲལ་
བ་ལས་ཀྱང་བསྒྲུབ་བྱ་རྟོགས་ཞེས་ཤེས་པར་བྱ་སྟེ། རང་བཞིན་མེད་པ་ལ་རྟགས་
དང་བསྒྲུབ་བྱའི་རྣམ་གཞག་འཐད་པའི་ཕྱིར། དཔེར་ན། ཇི་ལྟར་ན་ཁྱོད་ཀྱི་ཆུ་ནང་དུ་
ཤར་བའི་ཉི་མའི་དཀྱིལ་འཁོར་གྱི་གཟུགས་བརྙན་ལ་ཡང་བརྟེན་ནས། ཉི་མའི་དཀྱིལ་
འཁོར་ལ་ཡོད་པའི་ཁྱད་པར་རྣམས་ཉི་མ་གཟས་བཟུང་བ་སོགས་ཀྱི་ཚེ་ན། མཐོང་
བར་འགྱུར་ལ་དེ་བཞིན་མཚུངས་སོ། །
གཉིས་པ་༼མ་དབེ་ནང་། གསུམ་པ་ནི། ཞེས་འཁོད། གཞན་གྱི་ཐལ་བ་མི་མཚུངས་པའི་
རྒྱུ་མཚན།༽ནི། །
གལ་ཏེ་རང་གི་བསྒྲུབ་བྱ་གོ་བྱེད་གཏན་ཚིགས་དངོས་གྲུབ་དང་། །
དངོས་སུ་གོ་བྱ་ཉིད་འགྱུར་བསྒྲུབ་བྱའི་ངོ་བོའང་ཡོད་གྱུར་ན། །
ཕྲད་པ་ལ་སོགས་རིགས་པ་ཉེ་བར་སྦྱོར་བར་གྱུར་ཞིག་ན། ། །
དེ་ཡང་ཡོད་པ་མིན་པས་ཁྱོད་ཀྱི་ཡིད་ཆད་འབའ་ཞིག་ཡིན། །
གལ་ཏེ་རང་གི་ཞེས་སོགས་གསུངས། དངོས་སྨྲ་བ་ཆོས་ཅན། དག་པའི་ཕྱོགས་ལ་
མ་དག་པའི་ཕྱོགས་ཁྱོད་ཀྱིས་བཀོད་པ་འདི་ནི་དོན་མེད་པ་ཡི་ཆད་པ་སྟེ། ཡིད་སུན་
དབྱུང་བ་འབའ་ཞིག་ཡིན་པར་ཐལ། གལ་ཏེ་རང་གི་བསྒྲུབ་བྱ་གོ་བར་བྱེད་པའམ་
རྟོགས་པར་བྱེད་པའི་གཏན་ཚིགས་ཀྱི་དངོས་པོ་རང་བཞིན་གྱིས་གྲུབ་པ། གཏན་
ཚིགས་ཀྱིས་དངོས་སུ་གོ་བར་བྱ་བ་ཉིད་དུ་གྱུར་པ་བསྒྲུབ་བྱའི་ངོ་བོ་རང་བཞིན་གྱིས་
ཡོད་པར་གྱུར་ན། བསྒྲུབ་བྱ་སྒྲུབ་བྱེད་ཕྲད་པ་ལ་སོགས་པའི་རིགས་པ་ཉེ་བར་སྦྱོར་
བ་ཞིག་ཡིན་ནའང་། གོ་བྱ་གོ་བྱེད་རང་བཞིན་གྱིས་ཡོད་པ་མིན་པ་དེ་ཕྱིར་ཏེ་དེའི་
གནད་ཀྱིས་སོ། ། །
གསུམ་པ་༼རང་བཞིན་མེད་པར་སྒྲུབ་ནུས་བ་བཞིན་བཟློག་སྟེ་སྒྲུབ་མི་ནུས་བ།༽ནི།
དངོས་རྣམས་མཐའ་དག་དངོས་པོ་མེད་པར་རྟོགས་སུ་གཞུག་པར་ནི། །
ནུས་པར་ཆེས་སླ་ཇི་ལྟར་དེ་ལྟར་རང་བཞིན་གཞན་དག་ལ། །



སེམས་བསྐྱེད་དྲུག་པའི་རྣམ་བཤད།
15
ཁོང་དུ་ཆུད་པར་བདེ་བླག་ཏུ་ནི་ནུས་པ་མ་ཡིན་ནོ། །
རྟོག་གེ་ངན་པའི་དྲ་བས་འཇིག་རྟེན་ཅི་སྟེ་འདིར་བཅོལ་བྱེད། །
དངོས་རྣམས་མཐའ་དག་ཅེས་སོགས་གསུངས། སྔ་རྒོལ་དབུ་མ་པས་ཕྱི་རྒོལ་
དངོས་སྨྲ་བ་ལ། དངོས་རྣམས་མཐའ་དག་དངོས་པོ་སྟེ་རང་བཞིན་མེད་པར་རྟོགས་
སུ་གཞུག་པར་ནི་ནུས་པར་ཆེས་སླ་བ། དེ་ལྟར་གཞན་དངོས་སྨྲ་བ་དག་རང་བཞིན་
ཡོད་པར་དབུ་མ་པ་ལ་བདེ་བླག་ཏུ་ནི་ཁོང་དུ་ཆུད་པར་ནུས་པ་མ་ཡིན་ནོ་སྟེ་མ་ཡིན་
པར་ཐལ། དེ་ལྟར་སྒྲུབ་ནུས་ཀྱི་དཔེ་དང་། གཏན་ཚིགས་མེད་པའི་ཕྱིར། དངོས་སྨྲ་བ་
ཆོས་ཅན། སུ་ཞིག་གིས་བཅོལ་ཏེ་འདིར་རྟོག་གེ་ངན་པའི་དྲ་བས་འཇིག་རྟེན་འཆིང་
བར་བྱེད་དེ་བྱེད་མི་རིགས་པར་ཐལ། ཕན་པ་སྒྲུབ་རིགས་ཀྱི་གནོད་པ་བསྐྱལ་མི་
རིགས་པའི་ཕྱིར།
བཞི་པ་༼སུན་འབྱིན་གཞན་ཤེས་བར་བྱེད་ཚུལ།༽ནི།
སུན་འབྱིན་ལྷག་མ་གོང་དུ་བསྟན་པ་ཡང་ནི་ཤེས་བྱས་ནས། །
ཕྲད་པ་ལ་སོགས་ཕྱོགས་ཀྱི་ལན་གྱི་ཆེད་དུ་འདིར་བཏང་བྱ། །
སུན་ཅི་ཕྱིན་དུ་རྒོལ་བ་པོ་ཡང་ཇི་ལྟར་ཡོད་མིན་པ། །
དེ་སྐད་སྔར་བཞིན་ལྷག་མ་ཕྱོགས་འདི་ཉིད་ཀྱིས་རྟོགས་པར་བྱ། །
སུན་འབྱིན་ལྷག་མ་ཞེས་སོགས་གསུངས། སུན་འབྱིན་ལྷག་མ་གོང་དུ་བསྟན་པ་
ཡང་ནི་ཤེས་པར་བྱས་ནས་ཕྲད་པ་ལ་སོགས་པའི་ཕྱོགས་ཀྱི་སྐྱོན་བརྗོད་པའི་ལན་
འདེབས་ཚུལ་གྱི་ཆེད་དུ་འདི་ལས་དཔག་ནས་རྒྱ་ཆེར་བཏང་བར་བྱ་སྟེ་བརྗོད་པར་
བྱའོ། །དབུ་མ་པ་ཆོས་ཅན། རང་ལུགས་མེད་པར་གཞན་སུན་འབྱིན་པའི་ཕྱིན་ཅི་
ལོག་ཏུ་རྒོལ་བ་པོ་ཡང་ཡིན་པའི་སྐྱོན་ཇི་ལྟར་ཡོད་པ་མིན་པར་ཐལ། སྒྲུབ་པ་ལྷུར་
ལེན་པ་ཡིན་གྱི་རྩོད་པ་ལྷུར་ལེན་པ་མ་ཡིན་པའི་ཕྱིར། རྩོད་ལན་བཏབས་པ་འདི་དག་
ཆོས་ཅན། དགོས་པ་གཞན་ཡང་ཡོད་པར་ཐལ། འདིར་དངོས་སུ་མ་བཀོད་པ་ལྷག་
མ་རྣམས་ཀྱང་། དེ་སྐད་དུ་སྔར་བཤད་པའི་ཕྱོགས་འདི་ཉིད་ཀྱིས་རྟོགས་པར་བྱ་བའི་



12g
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དགོས་པ་ཁྱད་པར་ཅན་དུ་མ་ཡོད་པ་དེ་ཡི་ཕྱིར།།
བདག་གཉིས་ཀྱི་དོགས་དཔྱོད།
འདི་དག་གི་སྐབས་སུ་སྤྱིའི་དོན་དང་མཐའ་དཔྱད་པ་གཉིས། དང་པོ་༼སྤྱིའི་
དོན།༽ནི། རང་ཡུལ་བདེན་གྲུབ་ཏུ་འཛིན་པའི་བློ་དེ། བདེན་འཛིན་གྱི་མཚན་ཉིད། དེ་
ལ་དབྱེ་ན། གང་ཟག་གི་བདག་འཛིན་དང་། ཆོས་ཀྱི་བདག་འཛིན་གཉིས་ཡོད། དང་
པོ་ནི། རང་གི་དམིགས་ཡུལ་དུ་གྱུར་པའི་གང་ཟག་ལ་དམིགས་ནས་རང་གི་མཚན་
ཉིད་ཀྱིས་གྲུབ་པར་འཛིན་པའི་རྟོག་པ་དེ་གང་ཟག་གི་བདག་འཛིན་གྱི་མཚན་ཉིད།
དེ་ལ་དབྱེ་ན་ཀུན་བཏགས་དང་ལྷན་སྐྱེས་གཉིས་ཡོད་ཚུལ་སེམས་བསྐྱེད་གསུམ་
པའི་བཤད་པས་ཤེས་ནུས། ཡང་དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། ཀུན་
བཏགས་དང་ལྷན་སྐྱེས་གཉིས་ཡོད། དང་པོ་གང་ཟག་རྟག་གཅིག་རང་དབང་ཅན་
དུ་འཛིན་པའི་བློ་དང་། གང་རག་རང་རྐྱ་ཐུབ་པའི་རྫས་ཡོད་དུ་འཛིན་པའི་བློ་ཀུན་
བཏགས་གཉིས་དེའི་མཚན་གཞི། ཡང་གང་ཟག་རྐྱ་ཐུབ་པའི་རྫས་ཡོད་དུ་གྲུབ་པར་
འཛིན་པའི་བློ་གང་ཟག་གི་བདག་འཛིན་རགས་པ་དང་། གང་ཟག་རང་གི་མཚན་ཉིད་
ཀྱིས་གྲུབ་པར་འཛིན་པའི་རྟོག་པ་གང་ཟག་གི་བདག་འཛིན་ཕྲ་མོར་འཇོག རང་གི་
དམིགས་ཡུལ་དུ་གྱུར་པའི་ཆོས་དང་གང་ཟག་གཉིས་སུ་ཕྱེ་བའི་ཆོས་ལ་དམིགས་
ནས་རང་གི་མཚན་ཉིད་ཀྱིས་གྲུབ་པར་འཛིན་པའི་རྟོག་པ་དེ། ཆོས་ཀྱི་བདག་འཛིན་
གྱི་མཚན་ཉིད། དེ་ལ་དབྱེ་ན། ཀུན་བཏགས་ལྷན་སྐྱེས་གཉིས་ཡོད་ཚུལ་ཤེས་སླ།
ཡང་དེ་ལ་སྒྲས་བརྗོད་ཚུལ་གྱི་སྒོ་ནས་དབྱེ་ན་ཆོས་ཀྱི་བདག་འཛིན་རགས་པ་དང་ཕྲ་
བ་གཉིས་ཡོད། གཟུགས་ཕུང་རང་གི་མཚན་ཉིད་ཀྱིས་གྲུབ་པར་འཐད་སྙམ་དུ་འཛིན་
པའི་བློ་ཆོས་ཀྱི་བདག་འཛིན་ཀུན་བཏགས་ཕྲ་མོ་ཡིན། རྡུལ་ཕྲན་ཆ་མེད་བསགས་
པའི་གཟུགས་ཡོད་པར་འཛིན་པའི་བློ་ཆོས་ཀྱི་བདག་འཛིན་ཀུན་བཏགས་རགས་པ་



སེམས་བསྐྱེད་དྲུག་པའི་རྣམ་བཤད།
ཡིན། ཡང་གང་ཟག་གི་བདག་འཛིན་ལ་དབྱེ་ན། འཇིག་ལྟ་ཡིན་པ་དང་མིན་པ་གཉིས་
ཡོད། རང་གི་དམིགས་ཡུལ་དུ་གྱུར་པའི་རང་རྒྱུད་ལྡན་གྱི་གང་ཟག་གི་ང་དང་ང་ཡི་
བ་གང་རུང་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པའི་ཤེས་རབ་
ཉོན་མོངས་ཅན་དེ། འཇིག་ལྟའི་མཚན་ཉིད། འཇིག་ལྟ་ལ་སྒྲས་བརྗོད་རིགས་ཀྱི་སྒོ་
ནས་དབྱེ་ན་ཕྲ་རགས་གཉིས་ཡོད། རང་རྒྱུད་ལྡན་གྱི་གང་ཟག་གི་ང་རང་རྐྱ་ཐུབ་པའི་
རྫས་ཡོད་དེ་གྲུབ་པར་འཐད་སྙམ་དུ་འཛིན་པའི་ཤེས་རབ་ཉོན་མོངས་ཅན་ནི་འཇིག་
ལྟ་ཀུན་བཏགས་རགས་པ་ཡིན། གང་ཟག་གི་བདག་འཛིན་ཡིན་ལ་འཇིག་ལྟ་མ་ཡིན་
པ་ནི། མཆོད་སྦྱིན་རང་གི་མཚན་ཉིད་ཀྱིས་གྲུབ་པར་འཛིན་པའི་ལྷས་བྱིན་གྱི་རྒྱུད་
ཀྱི་བློ་ལྟ་བུ། ཡང་འཇིག་ལྟ་རགས་པ་ཀུན་བཏགས་ལ་གཟུགས་ཕུང་བདག་མ་ཡིན་
པ་ལ་བདག་ཏུ་འཛིན་པ་སོགས་ཉི་ཤུ་ཡོད། ཐར་འདོད་ཀྱི་གདུལ་བྱ་ཆོས་ཅན། ཐོག་
མར་བདག་རང་བཞིན་གྱིས་གྲུབ་པ་འགོག་རིགས་ཏེ། བདག་འཛིན་འཁོར་བའི་རྩ་བ་
ཡིན་པའི་ཕྱིར། །
གཉིས་པ་༼མཐའ་དཔྱད་པ།༽ནི། ཁ་ཅིག འཁོར་བའི་རྩ་བར་གྱུར་པའི་མ་རིག་
པ་ལ་ཀུན་བཏགས་དང་ལྷན་སྐྱེས་གཉིས་ཡོད་པར་ཐལ། མ་རིག་པ་ལ་ཀུན་བཏགས་
དང་ལྷན་སྐྱེས་གཉིས་ཡོད་པའི་ཕྱིར། དེར་ཐལ། བདེན་འཛིན་ཡིན་ན་མ་རིག་པ་
ཡིན་དགོས་པའི་ཕྱིར་ཟེར་ན་རྩ་བར་མ་ཁྱབ། རྩ་བར་འདོད་མི་ནུས་པར་ཐལ། ལྷག་
མཐོང་ཆེན་མོར། ཀུན་བཏགས་ཀྱི་མ་རིག་པ་ནི་གྲུབ་མཐའ་སྨྲ་བ་དེ་དག་ཁོ་ན་
ལ་ཡོད་པས་འཁོར་བའི་རྩ་བར་མི་འཐད་པའི་ཕྱིར་རོ། །ཞེས་གསུངས་པའི་ཕྱིར་
རོ༑ ༑གཞན་ཡང་། འཁོར་བའི་རྩ་བར་གྱུར་པའི་མ་རིག་པ་ཆོས་ཅན། ཁྱོད་ལ་
འཛིན་སྟངས་མི་མཐུན་པ་གཉིས་ཡོད་པར་ཐལ། ཁྱོད་ལ་ཆོས་ཀྱི་བདག་འཛིན་དང་
གང་ཟག་གི་བདག་འཛིན་གཉིས་ཡོད་པའི་ཕྱིར་ན་མ་ཁྱབ། དེར་ཐལ། དེ་གཉིས་
ཀ་འཁོར་བའི་རྩ་བ་ཡིན་པའི་ཕྱིར། ཡང་ཁོ་ན་རེ། ཆོས་ཀྱི་བདག་འཛིན་གྱིས་གང་
ཟག་གི་བདག་འཛིན་གྱི་གཞི་བྱེད་པ་ཞིག་མེད་པར་ཐལ། དེ་གཉིས་ཀ་འཁོར་བའི་རྩ་



228
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
བ་ཡིན་པའི་ཕྱིར་ན་མ་ཁྱབ། འདོད་མི་རིགས་པར་ཐལ། ལྷག་མཐོང་ལས། བདག་
འཛིན་གཉིས་ཀྱི་སྐྱེ་རིམ་ལ་ཆོས་ཀྱི་བདག་འཛིན་གྱི་གང་ཟག་གི་བདག་འཛིན་གཞི་
བྱེད་པ་ཡིན་ཡང་། ཞེས་གསུངས་པའི་ཕྱིར། གཞན་ཡང་། གང་ཟག་གི་བདག་འཛིན་
དུ་གྱུར་པའི་གཙོ་སེམས་ཆོས་ཅན། འཁོར་བའི་རྩ་བ་མ་ཡིན་པར་ཐལ། སེམས་
བྱུང་རྨོངས་པ་མ་ཡིན་པའི་ཕྱིར་ན་མ་ཁྱབ། དེར་ཐལ། གཙོ་སེམས་ཡིན་པའི་ཕྱིར།
འདོད་མི་ནུས་པར་ཐལ། འཕགས་པ་ལྷས། སྲིད་པའི་ས་བོན་རྣམ་ཤེས་ཏེ། །ཡུལ་
རྣམས་དེ་ཡི་སྤྱོད་ཡུལ་ལོ། །ཞེས་གསུངས་པའི་ཕྱིར། ཡང་། བདག་འཛིན་གཉིས་
ཆོས་ཅན། འཕགས་རྒྱུད་ལ་མེད་པར་ཐལ། སྲིད་པའི་རྩ་བ་ཡིན་པའི་ཕྱིར་ན་མ་ཁྱབ།
རིགས་ངེས་བྱང་སེམས་སྦྱོར་ལམ་པ་ཆོས་ཅན། ཁྱོད་ཀྱི་རྒྱུད་ལ་འཁོར་བའི་རྩ་བར་
གྱུར་པའི་མ་རིག་པ་མེད་པར་ཐལ། བདག་མེད་གཉིས་ཀ་རྟོགས་པའི་གང་ཟག་ཡིན་
པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། ཡུལ་ལ་བདག་མེད་མཐོང་ན་ནི། །སྲིད་
པའི་ས་བོན་འགག་པར་འགྱུར། །ཞེས་གསུངས་པའི་ཕྱིར་ན་མ་ཁྱབ། གཞན་ཡང་།
འཕགས་རྒྱུད་ཀྱི་ཆོས་ཀྱི་བདག་འཛིན་ཆོས་ཅན། ཡན་ལག་བཅུ་གཉིས་ཀྱི་ནང་ཚན་
གྱི་མ་རིག་པ་ཡིན་པར་ཐལ། མ་རིག་པ་ཡིན་པའི་ཕྱིར་ན་མ་ཁྱབ། དེར་ཐལ། དེའི་
རྒྱུད་ལ་དེ་ཡོད་པའི་ཕྱིར། རྟགས་དེར་ཐལ། རྒྱུད་བླ་མས། གོས་ཧྲུལ་ནང་ན་རྒྱལ་
བའི་སྐུ་དང་ནི། །ཞེས་གསུངས་པའི་ཕྱིར། རྩ་བར་འདོད་མི་རིགས་པར་ཐལ། བདེན་
པ་མཐོང་ལ་འཕེན་པ་མེད། །ཅེས་གསུངས་པའི་ཕྱིར། གཞན་ཡང་། སྦྱིན་པ་བཏང་བ་
ལས་ལོངས་སྤྱོད་མི་འབྱུང་བར་འཛིན་པའི་ལོག་རྟོག་ཆོས་ཅན། ཉོན་མོངས་ཅན་གྱི་
མ་རིག་པ་ཡིན་པར་ཐལ། ཉོན་མོངས་ཅན་གང་ཞིག མ་རིག་པ་ཡིན་པའི་ཕྱིར། དང་
པོ་སླ། གཉིས་པ་དེར་ཐལ། ལས་འབྲས་ལ་རྨོངས་པའི་མ་རིག་པ་ཡིན་པའི་ཕྱིར་ན་
མ་ཁྱབ། །
གཞན་ཡང་། གང་ཟག་རང་རྐྱ་ཐུབ་པའི་རྫས་ཡོད་དུ་གྲུབ་པར་འཛིན་པའི་
རྟོག་པ་ཆོས་ཅན། སྤང་བྱ་ཀུན་བཏགས་ཡིན་པར་ཐལ། བདག་འཛིན་རགས་པ་



སེམས་བསྐྱེད་དྲུག་པའི་རྣམ་བཤད།
229
ཡིན་པའི་ཕྱིར་ན་མ་ཁྱབ། དེར་ཐལ། བདག་འཛིན་རགས་པ་ཡོད་པའི་ཕྱིར། རྩ་བར་
འདོད་མི་རིགས་པར་ཐལ། རང་དུ་ལྟ་བ་དང་འབྲེལ་ཡོངས་སུ་ཟད། །ཅེས་གསུངས།
བདག་མེད་ཕྲ་རགས་མེད་པར་ཐལ། བདག་འཛིན་ཕྲ་རགས་གཉིས་མེད་པའི་ཕྱིར།
དེར་ཐལ། གང་ཟག་གི་བདག་འཛིན་ལ་ཕྲ་རགས་གཉིས་མེད་པའི་ཕྱིར། དེར་ཐལ།
གང་ཟག་གི་བདག་འཛིན་རགས་པ་གང་ཟག་གི་བདག་འཛིན་མ་ཡིན་པའི་ཕྱིར་ན་མ་
ཁྱབ། ཆོས་ཀྱི་བདག་མེད་ཡིན་ན་ཆོས་ཀྱི་བདག་མེད་ཕྲ་མོ་ཡིན་དགོས་པར་ཐལ།
ཆོས་ཀྱི་བདག་འཛིན་ཡིན་ན་ཆོས་ཀྱི་བདག་འཛིན་ཕྲ་མོ་ཡིན་དགོས་པའི་ཕྱིར། དེར་
ཐལ༑ དེ་གཉིས་དོན་གཅིག་ཡིན་པའི་ཕྱིར་ན་རྩ་བར་མ་ཁྱབ། གང་ཟག་རྟག་གཅིག་
རང་དབང་ཅན་དུ་འཛིན་པའི་རྟོག་པ་ཆོས་ཅན། གང་ཟག་གི་བདག་འཛིན་རགས་པ་
མ་ཡིན་པར་ཐལ། ཁྱོད་ཀྱི་ཞེན་ཡུལ་མེད་པར་རྟོགས་པའི་གང་ཟག་ལ་བདག་འཛིན་
ཀུན་བཏགས་རྒྱུད་ལྡན་གྱི་གང་ཟག་ཡོད་པའི་ཕྱིར་ན་མ་ཁྱབ། དེར་ཐལ། དེ་རྟོགས་
པའི་མདོ་སྡེ་པ་ཡོད་པའི་ཕྱིར། འཇིག་ལྟ་ཡིན་ན་གང་ཟག་གི་བདག་འཛིན་ཡིན་པས་
ཁྱབ་པར་ཐལ། འཇིག་ལྟ་ཡིན་ལ་གང་ཟག་གི་བདག་འཛིན་མ་ཡིན་པ་མེད་པའི་ཕྱིར།
འདོད་ན། ང་ཡི་བར་འཛིན་པའི་འཇིག་ལྟ་ཆོས་ཅན། གང་ཟག་གི་བདག་འཛིན་ཡིན་
པར་ཐལ། འདོད་པའི་ཕྱིར། འདོད་ན། རང་གི་དམིགས་ཡུལ་དུ་གྱུར་པའི་གང་ཟག་
ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་ཡིན་པར་ཐལ།
འདོད་པའི་ཕྱིར། འདོད་ན། དེའི་དམིགས་ཡུལ་ཡིན་ན་གང་ཟག་ཡིན་དགོས་པར་
ཐལ༑ འདོད་པའི་ཕྱིར་ན་མ་ཁྱབ། འདོད་ན། ང་ཡི་བ་ཆོས་ཅན། དེར་ཐལ། དེའི་ཕྱིར།
འདོད་ན། དེ་ཆོས་ཅན། གང་ཟག་མ་ཡིན་པར་ཐལ། སྐྱེས་བུ་ལྷ་བྱིན་གྱི་མིག་དབང་
པོ་དེ་ཁྱོད་ཡིན་པའི་ཕྱིར། གཞན་ཡང་། ང་ཡི་བར་འཛིན་པའི་འཇིག་ལྟའི་དམིགས་
ཡུལ་དང་འཛིན་སྟངས་གཉིས་སུ་ཕྱེ་བའི་དམིགས་ཡུལ་ཡིན་ན། ཆོས་དང་གང་ཟག་
གཉིས་སུ་ཕྱེ་བའི་གང་ཟག་ཡིན་དགོས་པར་ཐལ། ངར་འཛིན་ལྷན་སྐྱེས་ཀྱི་དམིགས་
ཡུལ་དང་འཛིན་སྟངས་ཀྱི་ཡུལ་གཉིས་སུ་ཕྱེ་བའི་དམིགས་ཡུལ་ཡིན་ན། གང་ཟག་



23༠ ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
ཡིན་དགོས་པའི་ཕྱིར་ན་མ་ཁྱབ། དེར་ཐལ། གལ་ཏེ་ཕུང་པོ་བདག་ན་དེའི་ཕྱིར་
ཏེ༑ ༑ཞེས་གསུངས་པའི་ཕྱིར། ཁོ་ན་རེ། ངར་འཛིན་པའི་འཇིག་ལྟ་དང་ང་ཡི་བར་
འཛིན་པའི་འཇིག་ལྟ་མི་འགལ་བར་ཐལ། ང་ཡི་བར་འཛིན་པའི་འཇིག་ལྟ་དང་གང་
ཟག་གི་བདག་འཛིན་མི་འགལ་བའི་ཕྱིར་ན་མ་ཁྱབ། གང་ཟག་རང་རྐྱ་ཐུབ་པའི་རྫས་
ཡོད་དུ་གྲུབ་པར་འཛིན་པའི་བློ་ཀུན་བཏགས་ཆོས་ཅན། ཁྱོད་རྒྱུ་མཚན་ལྟར་སྣང་
ལ་བརྟེན་ནས་རང་ཡུལ་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་ཡིན་པར་
ཐལ༑ གང་ཟག་གི་བདག་འཛིན་ཀུན་བཏགས་རགས་པ་ཡིན་པའི་ཕྱིར་ན་མ་ཁྱབ།
ཁྱབ་པར་ཐལ། གང་ཟག་གི་བདག་འཛིན་ལྷན་སྐྱེས་ཡིན་ན་རྒྱུ་མཚན་ལྟར་སྣང་ལ་མ་
ལྟོས་པར་རང་ཡུལ་རང་བཞིན་གྱིས་གྲུབ་པར་འཛིན་པའི་བློ་ཡིན་དགོས་པའི་ཕྱིར་ན་
ཡང་མ་ཁྱབ། ངར་འཛིན་པའི་འཇིག་ལྟ་དང་ང་ཡི་བར་འཛིན་པའི་འཇིག་ལྟ་གཉིས་
ཆོས་ཅན། ཁྱོད་ཀྱི་ཞེན་ཡུལ་མེད་པ་རྟོགས་པ་དུས་མཉམ་ཡིན་པར་ཐལ། དེ་གཉིས་
ཀ་གང་ཟག་གི་བདག་འཛིན་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ།
བདག་དང་བདག་གི་བ་གཉིས་བདེན་མེད་དུ་རིམ་ཅན་དུ་རྟོགས་པའི་ཕྱིར། དེར་ཐལ།
དེ་ལྟར་དུ་རྩ་ཤེའི་ཊཱིཀ་ཆེན་ལས་བཤད་པའི་ཕྱིར། གང་ཟག་བདེན་གྲུབ་ཏུ་འཛིན་
པའི་བློ་དང་། ཕུང་པོ་བདེན་གྲུབ་ཏུ་འཛིན་པའི་བློ་གཉིས་ཆོས་ཅན། འཛིན་སྟངས་
ལ་ཕྲ་རགས་ཀྱི་ཁྱད་པར་ཡོད་པར་ཐལ། དེ་གཉིས་ཀྱི་ཞེན་ཡུལ་མེད་པར་རིམ་ཅན་
དུ་རྟོགས་དགོས་པའི་ཕྱིར་ན་མ་ཁྱབ། དེར་ཐལ། གང་ཟག་གི་བདག་མེད་རྟོགས་
པའི་རྗེས་སུ་ཕུང་པོ་རང་བཞིན་མེད་པར་རྟོགས་དགོས་པའི་ཕྱིར། ལྷག་མཐོང་ཆུང་
བ་ལས། ཁྱད་གཞིའི་གནད་ཀྱི་གང་ཟག་གི་སྟེང་དུ་ངེས་སླ་ལ་ཆོས་ཀྱི་སྟེང་དུ་ངེས་
དཀའ་བས་ཞེས་གསུངས། གཞན་ཡང་། ང་ཡི་བ་ཡིན་ན་ཆོས་དང་གང་ཟག་གཉིས་
སུ་ཕྱེ་བའི་ཆོས་མ་ཡིན་དགོས་པར་ཐལ། དེ་ཆོས་དང་གང་ཟག་གཉིས་སུ་ཕྱེ་བའི་
ཆོས་མ་ཡིན་དགོས་པའི་ཕྱིར་ན་མ་ཁྱབ། ལྷས་བྱིན་གྱི་མིག་དབང་ཆོས་ཅན། དེར་
ཐལ༑ དེའི་ཕྱིར། འདོད་མི་རིགས་པར་ཐལ། ཁྱོད་ལ་དམིགས་ནས་རང་གི་མཚན་



སེམས་བསྐྱེད་དྲུག་པའི་རྣམ་བཤད།
11
ཉིད་ཀྱིས་གྲུབ་པར་འཛིན་པའི་བློ་དེ་ཆོས་ཀྱི་བདག་འཛིན་ཡིན་པའི་ཕྱིར། སྟོན་པ་
ཤཱཀྱ་ཐུབ་པའི་ང་ཆོས་ཅན། ཁྱོད་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་
འཛིན་པའི་བློ་དེ། ངར་འཛིན་ཡིན་པར་ཐལ། ཁྱོད་ང་ཡིན་པའི་ཕྱིར། དེར་ཐལ། ཁྱོད་
བདག་ཡིན་པའི་ཕྱིར། དེར་ཐལ། གང་ཟག་ཡིན་པའི་ཕྱིར་ན་རྩ་བར་མ་ཁྱབ། གཞན་
ཡང་༑ གཟུགས་བདག་མ་ཡིན་པར་བདག་ཏུ་འཛིན་པའི་འཇིག་ལྟ་ཆོས་ཅན། གང་
ཟག་གི་བདག་འཛིན་ཡིན་པར་ཐལ། འཇིག་ལྟ་ཡིན་པའི་ཕྱིར། དེར་ཐལ། འཇིག་ལྟ་
ཀུན་བཏགས་ཡིན་པའི་ཕྱིར་ན་མ་ཁྱབ། དེར་ཐལ། འཇིག་ལྟ་ཀུན་བཏགས་ཉི་ཤུ་ཡོད་
པའི་ཕྱིར། རྟགས་སླ། །
གཞན་ཡང་། དགྲ་བཅོམ་པ་ཆོས་ཅན། ཁྱོད་ཀྱི་རྒྱུད་ལ་གང་ཟག་གི་བདག་
འཛིན་ཡོད་པར་ཐལ། ཁྱོད་ཀྱི་རྒྱུད་ལ་ངའོ་སྙམ་པའི་བློ་ཡོད་པའི་ཕྱིར་ན་མ་ཁྱབ། མ་
གྲུབ་ན། དེར་ཐལ། ཁྱོད་ཀྱི་རྒྱུད་ལ་ང་དགྲ་བཅོམ་པའོ་སྙམ་པའི་བློ་ཡོད་པའི་ཕྱིར།
དེར་ཐལ། འདི་ལྟར་བྱ་བ་བྱས་སོ། །ཞེས་གསུངས་པའི་ཕྱིར། གཞན་ཡང་། སྟོན་པ་
སངས་རྒྱས་ཆོས་ཅན། ཁྱོད་ཀྱི་རྒྱུད་ལ་ངའོ་སྙམ་པའི་བློ་མེད་པར་ཐལ། ཁྱོད་འཇིག་
ལྟ་སྤངས་པའི་གང་ཟག་ཡིན་པའི་ཕྱིར། དེར་ཐལ། སྒྲིབ་གཉིས་སྤངས་པའི་གང་ཟག་
ཡིན་པའི་ཕྱིར་ན་རྩ་བར་མ་ཁྱབ། འདོད་མི་ནུས་ཏེ། མདོ་ལས། དེའི་ཚེ་དེའི་དུས་ན་
ང་རྒྱལ་པོ་ང་ལས་ནུས་སུ་གྱུར་ཏོ། །ཞེས་གསུངས་པའི་ཕྱིར། གཞན་ཡང་། སྟོན་
པ་སངས་རྒྱས་དང་རྒྱུད་གཅིག་ཏུ་གྱུར་པའི་རི་དྭགས་རུ་རུའི་ང་ཆོས་ཅན། སྟོན་པ་
ཤཱཀྱ་ཐུབ་པའི་ང་ཡིན་པར་ཐལ། སྟོན་པ་སངས་རྒྱས་ཀྱི་རྒྱུད་ལ་དེ་ལ་དམིགས་པའི་
སྔོན་གནས་རྗེས་དྲན་གྱི་མངོན་ཤེས་ཡོད་པའི་ཕྱིར། འདོད་ན། དེ་ཆོས་ཅན། སྒྲིབ་པ་
སྤངས་པའི་ང་ཡིན་པར་ཐལ། འདོད་པའི་ཕྱིར་ན་མ་ཁྱབ། གཞན་ཡང་། སྟོན་པ་ཤཀྱ་
ཐུབ་པའི་ང་ཆོས་ཅན། དེ་དང་རྒྱུད་གཅིག་པའི་བྱང་འཕགས་དང་བྱང་སེམས་སོ་སྐྱེ་
གཉིས་ཆ་ཤས་སུ་ལྡན་པ་མ་ཡིན་པར་ཐལ། ཁྱོད་དེའི་ང་ཡིན་པའི་ཕྱིར་ན་མ་ཁྱབ།
གཞན་ཡང་། སྟོན་པ་ཤཱཀྱ་ཐུབ་པའི་ཐུགས་རྒྱུད་ལ་ངའོ་སྙམ་པའི་བློ་ཡོད་པར་ཐལ།



132
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དེའི་རྒྱུད་ལ་ང་དམན་མཆོག་གི་གང་ཟག་སྣ་ཚོགས་སུ་གྱུར་ཏོ་སྙམ་པའི་བློ་ཡོད་
པའི་ཕྱིར། མདོ་སྡེ་སྐལ་བཟང་ལས། ང་ནི་སྔོན་ཆད་དམན་པར་གྱུར་པའི་ཚེ། །དེ་
བཞིན་གཤེགས་པ་ཤཱཀྱ་ཐུབ་ཆེན་ལ། །ཞེས་གསུངས། གཞན་ཡང་། སངས་རྒྱས་
མྱ་ངན་ལས་འདས་པའི་སྔ་རོལ་ཏུ་དེའི་རྫས་བརྐུས་པས། སོ་ཐར་གྱི་རྩ་བའི་ལྟུང་བ་
འབྱུང་བ་ཡོད་པ་དང༌། དེ་མྱ་ངན་ལས་འདས་རྗེས་སུ་དེའི་རྫས་བརྐུས་པ་རིན་ཐང་
ཚང་ཡང་རྩ་ལྟུང་མི་འགྱུར་བའི་ཁྱད་པར་མི་འཐད་པར་ཐལ། དེའི་རྒྱུད་ལ་ངའོ་སྙམ་
པའི་ཐ་སྙད་ཚད་མ་མེད་པའི་ཕྱིར། དེར་ཐལ། དེའི་རྒྱུད་ལ་འདི་ནི་ངའི་ཆོས་གོས་
སོ་སྙམ་པའི་བློ་མེད་པའི་ཕྱིར། རྟགས་ཁས། རྩ་བར་འདོད་མི་རིགས་པར་ཐལ། དེ་
འདྲའི་ཁྱད་པར་འཐད་པའི་ཕྱིར། འདུས་བའི་མདོ་རྩ་བ་ལས། མྱ་ངན་ལས་འདས་པ་
ནི་ལྷ་ཉིད་དོ། །ཞེས་གསུངས་པའི་ཕྱིར། གཞན་ཡང་། སྟོན་པ་སངས་རྒྱས་ཀྱི་རྒྱུད་
ལ་ང་ཡིས་འཇིག་རྟེན་ཐ་སྙད་དང་མཐུན་པར་འཇིག་རྟེན་པ་རྣམས་ལ་ཆོས་བཤད་དོ་
སྙམ་པའི་བློ་མེད་པར་ཐལ། དེ་ངར་འཛིན་སྤངས་པའི་གང་ཟག་ཡིན་པའི་ཕྱིར་ན་མ་
ཁྱབ། འདོད་མི་རིགས་པར་ཐལ། དཀོན་མཆོག་བརྩེགས་པ་ལས། འཇིག་རྟེན་ང་དང་
ལྷན་ཅིག་རྩོད་ཀྱི་ང་ནི་འཇིག་རྟེན་དང་ལྷན་ཅིག་ཏུ་མི་རྩོད་དེ། །ཞེས་གསུངས་པའི་
ཕྱིར། །
གཞན་ཡང་། བདག་འཛིན་གཉིས་དམིགས་པའི་སྒོ་ནས་མི་འབྱེད་པར་འཛིན་
སྟངས་ཀྱི་སྒོ་ནས་འབྱེད་པར་ཐལ། དེ་ལྟར་འདོད་པའི་དབུ་མ་པ་ཡོད་པའི་ཕྱིར། དེར་
ཐལ༑ རང་རྒྱུད་པས་དེ་ལྟར་འདོད་པའི་ཕྱིར། དེར་ཐལ། དེའི་བདག་མེད་ཕྲ་མོ་གཉིས་
སྟོང་གཞིའི་སྒོ་ནས་མི་འབྱེད་པར་དགག་བྱའི་སྒོ་ནས་འབྱེད་པའི་ཕྱིར། རྟགས་སླ་
ཟེར་ན་རྩ་བར་མ་ཁྱབ། རྩ་བར་འདོད་མི་རིགས་པར་ཐལ། བདག་འཛིན་གཉིས་
དམིགས་པའི་སྒོ་ནས་འབྱེད་ཅིང་། འཛིན་སྟངས་ཀྱི་སྒོ་ནས་མི་འབྱེད་པའི་ཕྱིར། དེར་
ཐལ༑ དེ་གཉིས་ཀྱི་འཛིན་སྟངས་ལ་ཕྲ་རགས་མི་འབྱེད་པའི་ཕྱིར། རྟགས་གྲུབ་པར་
ཐལ༑ རང་འགྲེལ་ལས་ལུགས་འདི་ནི་ཐུན་མོང་མ་ཡིན་པའོ། །ཞེས་གསུངས་པའི་



སེམས་བསྐྱེད་དྲུག་པའི་རྣམ་བཤད།
133
ཕྱིར། གཞན་ཡང་། ཆོས་ཀྱི་བདག་འཛིན་ཆོས་ཅན། ཉོན་སྒྲིབ་ཡིན་པར་ཐལ། བདེན་
འཛིན་ཡིན་པའི་ཕྱིར། འདོད་ན། དེ་ཆོས་ཅན། ཉོན་མོངས་ཡིན་པར་ཐལ། འདོད་པའི་
ཕྱིར་ན་མ་ཁྱབ། འདོད་མི་རིགས་པར་ཐལ། སེམས་བྱུང་མ་ཡིན་པའི་ཕྱིར། ཆོས་ཀྱི་
བདག་འཛིན་ཆོས་ཅན། ཁྱོད་སྤུངས་པ་ལ་རིགས་པའི་རྣམ་གྲངས་མཐའ་ཡས་པའི་
སྒོ་ནས་སྟོང་ཉིད་རྟོགས་དགོས་པར་ཐལ། ཁྱོད་ཀྱི་བག་ཆགས་སྤངས་པ་ལ་རིགས་
པའི་རྣམ་གྲངས་མཐའ་ཡས་པའི་སྒོ་ནས་སྟོང་ཉིད་རྟོགས་དགོས་པའི་ཕྱིར་ན་མ་ཁྱབ།
མ་གྲུབ་ན། དེར་ཐལ། ཤེས་སྒྲིབ་སྤངས་པ་ལ་དེ་ལྟ་བུས་སྟོང་ཉིད་རྟོགས་དགོས་པའི་
ཕྱིར། དེར་ཐལ། ཐེག་ཆེན་གྱི་རིགས་ཅན་གྱིས་དེ་ལྟ་བུས་སྟོང་ཉིད་རྟོགས་དགོས་
ལ་ཐེག་དམན་གྱི་རིགས་ཅན་ལ་དེ་ལྟར་མི་དགོས་པའི་ཁྱད་པར་འཐད་པའི་ཕྱིར།
རྟགས་སླ། གཞན་ཡང་། བདག་ཕུང་གཉིས་བདེན་གྲུབ་ཀྱི་གཅིག་ཏུ་མེད་པ་གནས་
ལུགས་མཐར་ཐུག་ཡིན་པར་ཐལ། གང་ཟག་རྣམ་པ་བདུན་དུ་མེད་པ་གནས་ལུགས་
མཐར་ཐུག་ཡིན་པའི་ཕྱིར། འདོད་ན། དེ་མ་ཡིན་པར་ཐལ། དེ་མདོ་སྡེ་པས་རྟོགས་
པའི་ཕྱིར། དེར་ཐལ། དེས་བདག་ཕུང་ཐ་དད་དུ་རྟོགས་པའི་ཕྱིར། ཟེར་ན་རྩ་བར་མ་
ཁྱབ། གཞན་ཡང་། བདག་ཕུང་བདེན་གྲུབ་གྱི་ཐ་དད་མ་ཡིན་པ་གནས་ལུགས་མཐར་
ཐུག་མ་ཡིན་པར་ཐལ། བདག་ཕུང་བདེན་གྲུབ་ཀྱི་གཅིག་ཏུ་མེད་པ་གནས་ལུགས་
མཐར་ཐུག་མ་ཡིན་པའི་ཕྱིར་ན་མ་ཁྱབ། བྱས་པ་ལ། ཁོ་ན་རེ། མོ་གཤམ་གྱི་བུ་དང་
དེའི་ཕུང་པོ་གཉིས་བདེན་པར་གྲུབ་པའི་ཐ་དད་དུ་མེད་པ་གནས་ལུགས་མཐར་ཐུག་
ཡིན་པར་ཐལ། བདག་ཕུང་བདེན་གྲུབ་ཀྱི་ཐ་དད་དུ་མེད་པ་གནས་ལུགས་ཡིན་པའི་
ཕྱིར་ན་མ་ཁྱབ། གཞན་ཡང་། འཇིག་ལྟ་དང་མཚུངས་ལྡན་གྱི་གཙོ་སེམས་ཆོས་ཅན།
འཇིག་ལྟ་ཡིན་པར་ཐལ། རང་རྒྱུད་ལྡན་གྱི་གང་ཟག་གི་ང་ལ་དམིགས་ནས་རང་གི་
མཚན་ཉིད་ཀྱིས་གྲུབ་པར་འཛིན་པའི་བློ་ཡིན་པའི་ཕྱིར་ན་མ་ཁྱབ། འདོད་མི་རིགས་
པར་ཐལ། འཇུག་པ་རང་འགྲེལ་ལས། དེ་ལ་འཇིག་ཚོགས་ལ་ལྟ་བ་ནི། ང་དང་ང་
འདྲའོ་སྙམ་པ་དེ་ལྟ་བུའི་རྣམ་པར་ཞུགས་པའི་ཤེས་རབ་ཉོན་མོངས་ཅན་ནོ། །ཞེས་



234
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
གསུངས་པའི་ཕྱིར། གཞན་ཡང་། བདག་འཛིན་ཆོས་ཅན། ལོག་ཤེས་མ་ཡིན་པར་
ཐལ༑ བདག་ཡིན་ན་ཡོད་པ་ཡིན་པས་ཁྱབ་པའི་ཕྱིར་ན་མ་ཁྱབ། དེར་ཐལ། དེ་ཡིན་
ན་གང་ཟག་ཡིན་དགོས་པའི་ཕྱིར། གཞན་ཡང་། གང་ཟག་གི་བདག་འཛིན་ཆོས་ཅན།
ཁྱོད་ཀྱི་དམིགས་པ་གང་ལ་དམིགས་ནས་རྣམ་པ་བདེན་གྲུབ་ཏུ་འཛིན་པའི་དམིགས་
ཡུལ་གང་ཟག་དེ་བདག་མ་ཡིན་པར་ཐལ། ཁྱོད་ལོག་ཤེས་ཡིན་པའི་ཕྱིར་ན་མ་ཁྱབ།
གཞན་ཡང་། གང་ཟག་གཅིག་གི་རྒྱུད་ལ་བདག་མང་པོ་ཡོད་པར་ཐལ། དེའི་
རྒྱུད་ལ་བདག་སྐད་ཅིག་སྔ་ཕྱི་མང་པོ་ཡོད་པའི་ཕྱིར་ན་མ་ཁྱབ། གང་ཟག་གི་ཕུང་
པོ་ལྔ་ཆོས་ཅན། རྣལ་འབྱོར་པས་བདག་མེད་མངོན་སུམ་དུ་རྟོགས་པའི་ཚེ་ན། ཁྱོད་
མེད་པར་མངོན་སུམ་དུ་རྟོགས་པར་ཐལ། ཁྱོད་ཀྱི་རྣལ་འབྱོར་ཞེས་སོགས་ཀྱི་ལུང་
དོན་གྲུབ་པའི་ཕྱིར་ན་མ་ཁྱབ། འདོད་ན། གང་ཟག་ཆོས་ཅན། རྣལ་འབྱོར་པས་བདག་
མེད་པར་མངོན་སུམ་དུ་མཐོང་བའི་ཚེ་ན། ཁྱོད་མེད་པར་མངོན་སུམ་དུ་རྟོགས་པར་
ཐལ༑ ཁྱོད་བདག་ཡིན་པའི་ཕྱིར་ན་འགལ་ཁྱབ་བོ། །ཆོས་ཉིད་ཆོས་ཅན། རྣལ་འབྱོར་
པས་བདེན་མེད་མངོན་སུམ་དུ་རྟོགས་པའི་ཚེ་ན། ཁྱོད་མེད་པར་མངོན་སུམ་དུ་
རྟོགས་པར་ཐལ། ཁྱོད་བདེན་པ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ།
གནས་ལུགས་ཡིན་པའི་ཕྱིར། གཞན་ཡང་། དངོས་སྨྲ་བའི་རྒྱུད་ལ་རང་མཚན་ཡོད་
པར་ཐལ། དངོས་སྨྲ་བའི་ལུགས་ལ་རང་མཚན་ཡོད་པའི་ཕྱིར་ན་མ་ཁྱབ། དངོས་སྨྲ་
བའི་ལུགས་ལ་རང་མཚན་གྱིས་སྟོང་པའི་གནས་ལུགས་ཡོད་པར་ཐལ། དེའི་རྒྱུད་
ལ་དེ་ཡོད་པའི་ཕྱིར། ཁྱབ་པ་ཁས། དེར་ཐལ། དེའི་རྒྱུད་ལ་རང་བཞིན་གནས་རིགས་
ཡོད་པའི་ཕྱིར། གཞན་ཡང་། སངས་རྒྱས་ཀྱི་ཕུང་པོ་ལྔ་ཆོས་ཅན། སངས་རྒྱས་མ་
ཡིན་པར་ཐལ། སངས་རྒྱས་ཀྱི་གདགས་གཞི་ཡིན་པའི་ཕྱིར་ན་མ་ཁྱབ། སངས་རྒྱས་
ཐ་སྙད་བཏགས་པའི་བཏགས་དོན་བཙལ་བའི་ཚེ་ན་རྙེད་པར་ཐལ། སངས་རྒྱས་ཀྱི་
ཕུང་པོ་ལྔ་སངས་རྒྱས་ཡིན་པའི་ཕྱིར་ན་མ་ཁྱབ། སྐྱོན་མེད་དེ། དེའི་ཕུང་པོ་ལྔ་རང་
ཉིད་གང་ལ་བརྟེན་ནས་བཏགས་པའི་བཏགས་ཆོས་སུ་གྱུར་པའི་སངས་རྒྱས་མ་



སེམས་བསྐྱེད་དྲུག་པའི་རྣམ་བཤད།
5
ཡིན་པའི་ཕྱིར། བདེན་འཛིན་ཆོས་ཅན། ཤེས་སྒྲིབ་མ་ཡིན་པར་ཐལ། ཉོན་སྒྲིབ་ཡིན་
པའི་ཕྱིར། འདོད་ན། རྒྱུད་བླ་མ་ལས། འཁོར་གསུམ་རྣམ་པར་རྟོག་པ་གང་། །དེ་ནི་
ཤེས་བྱའི་སྒྲིབ་པར་འདོད། །ཅེས་གསུངས་པ་མི་འཐད་པར་ཐལ་ལོ། །ཟེར་ན་མ་
ཁྱབ། འཁོར་གསུམ་བདེན་གྲུབ་ཏུ་འཛིན་པའི་བདེན་འཛིན་གྱི་བག་ཆགས་ཤེས་སྒྲིབ་
ཡིན་པ་ལུང་དེའི་དོན་ཡིན་པའི་ཕྱིར། འཁོར་གསུམ་བདེན་གྲུབ་ཏུ་འཛིན་པའི་རྟོག་པ་
ཆོས་ཅན། ཤེས་སྒྲིབ་མ་ཡིན་པར་ཐལ། ཉོན་སྒྲིབ་ཡིན་པའི་ཕྱིར། དེར་ཐལ། དེ་ཉིད་
ལས༑ སེར་སྣ་ལ་སོགས་རྣམ་རྟོག་གང་། །དེ་ནི་ཉོན་མོངས་སྒྲིབ་པར་འདོད། །ཅེས་
གསུངས་པའི་ཕྱིར། དངོས་སྨྲ་བས་ལྷག་མེད་མྱང་འདས་ཀྱི་ཚེ་བདག་རྒྱུན་ཆད་པར་
ཁས་ལེན་པར་ཐལ། དེས་དེའི་ཚེ་ཕུང་པོ་རྒྱུན་ཆད་པར་ཁས་ལེན་པའི་ཕྱིར་ན་མ་
ཁྱབ། འདོད་མི་རིགས་པར་ཐལ། ལྷག་མེད་མྱང་འདས་ཀྱི་ཚེ་བདག་རྒྱུན་ཆད་པར་
ཐལ༑ ཕུང་པོ་ལྔ་བདག་གང་ཞིག དེའི་ཚེ་ཕུང་པོ་ལྔ་རྒྱུན་ཆད་པའི་ཕྱིར། ཞེས་པའི་
ཐལ་འགྱུར་འདི་དངོས་སྨྲ་བ་ལ་མི་འདོད་པའི་ཐལ་བར་འཕེན་པའི་ཐལ་འགྱུར་ཡང་
དག་ཡིན་པའི་ཕྱིར། སྐྱེ་བ་སྔ་མའི་ལྷ་ལས་ཚེ་འཕོས་ནས་ད་ལྟ་མིར་སྐྱེ་བའི་མི་དེ་སྐྱེ་
བ་སྔ་མར་ཡོད་པར་ཐལ། དེ་སྐྱེ་བ་སྔ་མར་ལྷར་སྐྱེ་མྱོང་བའི་ཕྱིར་ན་མ་ཁྱབ། རང་
ལུགས་ནི། སྐྱེ་བ་སྔ་མའི་མི་དེའི་ང་དང་། ཚེ་འདིའི་མི་དེའི་ང་ཆ་ཤས་སུ་ལྡན་པའི་
ང་ཙམ་དེ་སྐྱེ་བ་སྔ་མ་ལྷར་སྐྱེས་པ་ཡིན་ནོ། །ཕུང་པོ་ལྔ་རེ་རེ་ནས་ཆོས་ཅན། གང་
ཟག་གི་གདགས་གཞི་ཡིན་པར་ཐལ། དེ་ལ་བརྟེན་ནས་གང་ཟག་འདོགས་པའི་ཕྱིར།
འདོད་ན། དེ་ལྔ་རེ་རེ་ནས་ཆོས་ཅན། གང་ཟག་ཡིན་ན་ཁྱོད་རྒྱུད་ལྡན་ཡིན་དགོས་
པར་ཐལ། འདོད་པའི་ཕྱིར་ན་མ་ཁྱབ། འདོད་ན། གཟུགས་མེད་ཁམས་པའི་རྟེན་ཅན་
གྱི་གང་ཟག་ཆོས་ཅན། དེར་ཐལ། དེའི་ཕྱིར། གཞན་ཡང་། བདག་ཏུ་གྲུབ་པ་ཡོད་
པར་ཐལ། བདག་དང་ང་ཡོད་པའི་ཕྱིར་ན་མ་ཁྱབ། རྗེས་གྲུབ་ཡོད་པར་ཐལ། རྫས་
ཡོད་ཡོད་པའི་ཕྱིར་ན་མ་ཁྱབ། དོན་དམ་དུ་གྲུབ་པ་ཡོད་པར་ཐལ། དོན་དམ་པ་ཡོད་
པའི་ཕྱིར་ན་མ་ཁྱབ། གཞན་ཡང་། གང་ཟག་ཆོས་ཅན། བདག་མ་ཡིན་པར་ཐལ།



136
236
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
བདག་མེད་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། གཞི་གྲུབ་པའི་ཕྱིར།
སྐྱེས་བུ་ལྷས་བྱིན་གྱི་རྒྱུད་ཀྱི་ངར་འཛིན་ཆོས་ཅན། ཁྱོད་རང་གི་དམིགས་ཡུལ་དུ་
གྱུར་པའི་མི་ལ་དམིགས་ནས་བདེན་གྲུབ་ཏུ་འཛིན་པའི་བློ་ཡིན་པར་ཐལ། མིའི་རྒྱུད་
ཀྱི་ངར་འཛིན་ཡིན་པའི་ཕྱིར། དེར་ཐལ། སྐྱེས་བུ་ལྷས་བྱིན་མི་ཡིན་པའི་ཕྱིར་ན་རྩ་
བར་མ་ཁྱབ། རྩ་བར་འདོད་མི་རིགས་པར་ཐལ། དེ་ལ་རང་གི་དམིགས་ཡུལ་དུ་གྱུར་
པའི་རྒྱལ་བློན་སོགས་དང་། འགྲོ་བ་དམན་མཆོག་གི་ཁྱད་པར་ལ་དམིགས་པ་དུ་མ་
ཡོད་པའི་ཕྱིར། ཊཱིཀ་ཆེན་རིགས་པའི་རྒྱ་མཚོ་ལས། ཡུལ་གྱི་བདག་བཞིན་དུ་ཡུལ་
ཅན་གྱི་ངར་འཛིན་ཡང་སོ་སོར་ཕྱེ་བ་དང་མ་ཕྱེས་པའི་འཛིན་སྟངས་ཅན་དུ་ཤེས་
པར་བྱའོ། །ཞེས་གསུངས་པའི་ཕྱིར། །
གཞན་ཡང་། ཞི་སྒོ་གཉིས་སུ་མེད་པའི་རྟེན་འབྲེལ་ལམ། །ཞེས་པའི་ལུང་
དོན་མ་གྲུབ་པར་ཐལ། རྣམ་ཐར་སྒོ་གསུམ་ཡོད་པའི་ཕྱིར་ན་མ་ཁྱབ། མ་གྲུབ་ན།
དེར་ཐལ། ཆོས་རྣམས་ཀྱི་ངོ་བོ་བདེན་གྲུབ་ཀྱིས་སྟོང་པ། རྒྱུ་བདེན་གྲུབ་ཀྱིས་མཚན་
མ་ཞི་བ། འབྲས་བུ་བདེན་གྲུབ་ཀྱིས་སྐྱེ་བ་མེད་པ་གསུམ་ག་རྣམ་པར་ཐར་པའི་
སྒོ་ཡིན་པའི་ཕྱིར། དེར་ཐལ། དེ་ལུགས་འདིའི་ཐུན་མོང་མ་ཡིན་པའི་རྣམ་ཐར་སྒོ་
གསུམ་དུ་འཇོག་པའི་ཕྱིར། དེར་ཐལ། དེ་གསུམ་གང་རྟོགས་ཟིན་གོམས་པར་བྱས་
པས་རྣམ་གྲོལ་ཐར་པ་ཐོབ་པར་བྱེད་ནུས་པས་རྣམ་པར་ཐར་པའི་སྒོ་ཞེས་བཤད་
པའི་ཕྱིར། དེར་ཐལ། སྟོན་པས་གདུལ་བྱར་ཆོས་གང་གསུངས་པ་ཐམས་ཅད་རྣམ་
པར་ཐར་པའི་སྒོ་དེ་དག་རྟོགས་པའི་ཐབས་སུ་གསུངས་པའི་ཕྱིར། དེར་ཐལ། དངོས་
སུ་སྟོང་ཉིད་མ་བསྟན་ཅིང་ཀུན་རྫོབ་སྟོན་པ་རྣམས་ཀྱང་བརྒྱུད་ནས་དེ་རྟོགས་པའི་
ཐབས་སུ་གསུངས་པའི་ཕྱིར། རྟགས་དེར་ཐལ། ཡུལ་འཁོར་སྐྱོང་གིས་ཞུས་པ་ལས།
སྟོང་པ་ཞི་བ་སྐྱེ་བ་མེད་པའི་ཚུལ། །མི་ཤེས་པས་ནི་འགྲོ་བ་འཁྱམས་འགྱུར་པ། །དེ་
དག་ཐུགས་རྗེ་མངའ་བས་ཐབས་ཚུལ་དང༌། །རིགས་པ་བརྒྱ་ཕྲག་གིས་ནི་འཛུད་
པར་མཛད། །ཅེས་གསུངས་པའི་ཕྱིར། དེ་ལྟར་ཐར་འདོད་ཀྱི་གདུལ་བྱ་རྣམས་ཀྱིས་



སེམས་བསྐྱེད་དྲུག་པའི་རྣམ་བཤད།
བདག་འཛིན་འཁོར་བའི་རྩ་བ་ཡིན་པར་ཤེས་ནས་དེའི་ཞེན་ཡུལ་རིགས་པས་སྒོ་དུ་
མ་ནས་བཀག་ནས། བདག་མེད་པའི་གནས་ལུགས་ཟབ་མོའི་དོན་གོ་བར་བྱས་ནས།
འཇིག་ལྟས་བསྐྱེད་པའི་ཉོན་མོངས་སྡུག་བསྔལ་སོགས་དང༌། དེར་མ་ཟད། སྐྱེ་རྒ་
ན་འཆི་འཁོར་བ་ཕྲ་རགས་མ་ལུས་པ་སྤངས་ནས། རྟག་བརྟན་ཞི་བ་གཡུང་དྲུང་གི་
ཆོས་སྐུ་མངོན་དུ་བྱེད་པའི་རྒྱུ་འབྲས་ལ་མཁས་པར་འགྱུར་བ་ཡིན་པའི་ཕྱིར། རྟགས་
གྲུབ་པར་ཐལ། ཐུབ་པ་བཅོམ་ལྡན་འདས་ཀྱིས། འཕགས་པ་དེ་བཞིན་གཤེགས་པའི་
གསང་བ་བསྟན་པའི་མདོ་ལས། ཞི་བའི་བློ་གྲོས་འདི་ལྟ་སྟེ། ཤིང་རྩ་བ་ནས་བཅད་ན་
ཡལ་ག་དང༌། ལོ་མ་དང་། ལོ་མ་ཕྲ་མོ་ཐམས་ཅད་སྐམ་པར་འགྱུར་རོ། །དེ་བཞིན་དུ་
གང་འཇིག་ཚོགས་ལ་ལྟ་བར་ཉེ་བར་ཞི་ན་ཉོན་མོངས་པ་དང་ཉེ་བའི་ཉོན་མོངས་པ་
ཐམས་ཅད་ཞི་བར་འགྱུར་བ་ཡིན་ནོ། །ཞེས་གསུངས་པ་ཡིན་པའི་ཕྱིར། །
སྟོང་ཉིད་ཀྱི་རབ་དབྱེ།
གཉིས་པ་དེས་གྲུབ་པའི་སྟོང་ཉིད་ཀྱི་རབ་དབྱེ་བཤད་བ།༽དེས་གྲུབ་པའི་སྟོང་ཉིད་
ཀྱི་རབ་ཏུ་དབྱེ་བ་བཤད་པ་ལ། སྟོང་ཉིད་ཀྱི་དབྱེ་བ་མདོར་བསྟན་པ་དང་། སོ་སོའི་
དོན་རྒྱས་པར་བསྟན་པའོ། ། །
དང་པོ་༼སྟོང་ཉིད་ཀྱི་དབྱེ་བ་མདོར་བསྟན་བ།༽ནི།
བདག་མེད་འདི་ནི་འགྲོ་བ་རྣམ་གྲོལ་ཕྱིར། །
ཆོས་དང་གང་ཟག་དབྱེ་བས་རྣམ་གཉིས་གསུངས། །
དེ་ལྟར་སྟོན་པས་སླར་ཡང་འདི་ཉིད་ནི། །
གདུལ་བྱ་རྣམས་ལ་ཕྱེ་སྟེ་རྣམ་མང་གསུངས། །
བདག་མེད་འདི་ནི་ཞེས་སོགས་གསུངས། བདག་མེད་ཕྲ་མོ་འདི་ནི་གཉིས་
སུ་ཡོད་དེ། སྟོང་གཞི་གང་ཟག་དང་ཕུང་སོགས་ཀྱི་ཆོས་ཀྱི་དབྱེ་བ་རྣམ་གཉིས་ཡོད་



23
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པའི་ཕྱིར། དེ་ལྟར་ཕྱེ་བ་ལ་དགོས་པ་ཡོད་དེ། འགྲོ་བ་གདུལ་བྱ་ཐེག་པ་ཆེ་ཆུང་གི་
རིགས་ཅན་རྣམས་ཉོན་སྒྲིབ་དང་ཤེས་སྒྲིབ་ཀྱི་གཉེན་པོ་བསྒོམས་ནས་ཉོན་མོངས་པ་
དང་ཤེས་བྱའི་སྒྲིབ་པ་ལས་རྣམ་པར་གྲོལ་བའི་ཕྱིར། བཅོམ་ལྡན་འདས་ཀྱིས་མདོ་
ལས་གསུངས་པའི་ཕྱིར། དེ་ལྟར་གསུངས་ནས་སྟོན་པས་སླར་ཡང་སྟོང་ཉིད་འདི་ནི་
སྤྲོས་ནས་གདུལ་བྱ་རྣམས་ལ་ཕྱེ་སྟེ་རྣམ་པ་མང་དུ་གསུངས་པའི་ཕྱིར།
སྤྲོས་དང་བཅས་པར་སྟོང་པ་ཉིད། །
བཅུ་དྲུག་བཤད་ནས་མདོར་བསྡུས་ཏེ། །
སླར་ཡང་བཞིར་བཤད་དེ་དག་ནི། །
ཐེག་ཆེན་དུ་ཡང་བཞེད་པ་ཡིན། །
ཇི་ལྟར་དབྱེ་ནས་གསུངས་ཤེ་ན། སྤྲོས་པ་དང་བཅས་པར་སོ་སོར་ཕྱེ་ནས།
ནང་སྟོང་པ་ཉིད་ནས་དངོས་པོ་མེད་པའི་སྟོང་པ་ཉིད་ཀྱི་བར་བཅུ་དྲུག་བཤད་ནས།
མདོར་བསྡུས་ཏེ་སླར་ཡང་བཞིར་བཤད་པ་ནི། སྟོང་ཉིད་ཉི་ཤུ་པོ་དེ་དག་ནི་ཐེག་ཆེན་
གྱི་མདོའི་དོན་དུ་བཞེད་པ་ཡིན་པའི་ཕྱིར། །
གཉིས་པ་༼སོ་སོའི་དོན་རྒྱས་པར་བསྟན་པ།༽རྒྱས་པར་བཤད་པ་ལ་གཉིས། སྟོང་
ཉིད་བཅུ་དྲུག་ཏུ་རྒྱས་པར་ཕྱེ་སྟེ་བཤད་པ་དང༌། སྟོང་ཉིད་བཞིར་རྒྱས་པར་ཕྱེ་སྟེ་
བཤད་པའོ། །དང་པོ་སྟོང་ཉིད་བཅུ་དྲུག་ཏུ་རྒྱས་བར་བྱེ་སྟེ་བཤད་བ།༽ལ་བཞི། ནང་སྟོང་པ་
ཉིད་ལ་སོགས་པ་བཞི་བཤད་པ། ཆེན་པོ་སྟོང་པ་ཉིད་ལ་སོགས་པ་བཞི་བཤད་པ།
མཐའ་ལས་འདས་པ་སྟོང་པ་ཉིད་ལ་སོགས་པ་བཞི་བཤད་པ། ཆོས་ཐམས་ཅད་སྟོང་
པ་ཉིད་ལ་སོགས་པ་བཞི་བཤད་པའོ། །དང་པོ་༼ནང་སྟོང་བ་ཉིད་ལ་སོགས་བ་བཞི་བཤད་
ག༽ལ་གཉིས། ནང་སྟོང་པ་ཉིད་བཤད་པ་དང་། སྟོང་ཉིད་ལྷག་མ་གསུམ་བཤད་
པའོ། །
དང་པོ་༼ནང་སྟོང་བ་ཉིད་བཤད་བ།༽ནི། །
གང་ཕྱིར་དེ་ཡི་རང་བཞིན་དེ། །



སེམས་བསྐྱེད་དྲུག་པའི་རྣམ་བཤད།
239
ཡིན་ཕྱིར་མིག་ནི་མིག་གིས་སྟོང་། །
དེ་བཞིན་རྣ་བ་སྣ་དང་ལྕེ། །
ལུས་དང་ཡིད་ཀྱང་བསྙད་པར་བྱ། །
ཐེར་ཟུག་གནས་པ་མ་ཡིན་དང་། །
འཇིག་པ་མ་ཡིན་ཉིད་ཀྱི་ཕྱིར། །
མིག་ལ་སོགས་པ་དྲུག་པོ་ཡི། །
རང་བཞིན་མེད་ཉིད་གང་ཡིན་པ། །
དེ་ནི་ནང་སྟོང་ཉིད་དུ་འདོད། །
གང་ཕྱིར་དེ་ཡི་༼མ་དཔེ་ནང་། གང་ཕྱིར་དེ་ནི་ཞེས་སོགས་གསུངས། ཞེས་འཁོད།༽
ཞེས་སོགས་གསུངས། མིག་ནི་མིག་རང་གི་མཚན་ཉིད་ཀྱིས་གྲུབ་པས་སྟོང་སྟེ། རྒྱུ་
མཚན་གང་གི་ཕྱིར་ན། མིག་དེའི་རང་བཞིན་དེ་རང་གི་ངོ་བོ་ཉིད་ཀྱིས་སྟོང་པ་དེ་
ཡིན་པའི་ཕྱིར། མིག་དེ་བཞིན་དུ་རྣ་བ་དང་སྣ་དང་ལྕེ་དང་ལུས་དང་ཡིད་ཀྱང་བདེན་
པས་སྟོང་པར་བསྙད་པ་སྟེ་བཤད་པར་བྱ་སྟེ། དེ་དག་རང་བཞིན་གྲུབ་པས་རྟག་པ་
ཐེར་ཟུག་ཏུ་གནས་པ་མ་ཡིན། རང་བཞིན་གྱིས་འཇིག་པ་མི་རྟག་པ་མ་ཡིན་པ་ཉིད་
ཀྱི་ཕྱིར། མིག་ལ་སོགས་པའི་ནང་གི་སྐྱེ་མཆེད་དྲུག་པོ་རང་བཞིན་མེད་པ་ཉིད་གང་
ཡིན་པ་དེ་དག་ནི། ནང་སྟོང་པ་ཉིད་དུ་འདོད་དེ། སྟོང་གཞི་ཆོས་ཅན་ནང་སྐྱེས་བུའི་
རྒྱུད་ཀྱི་བསྡུས་པའི་ཆོས་ཅན་གྱི་སྟོང་ཉིད་ཡིན་པའི་ཕྱིར། །
གཉིས་པ་༼སྟོང་ཉིད་ལྷག་མ་གསུམ་བཤད་བ།༽ནི།
གང་ཕྱིར་དེ་ཡི་རང་བཞིན་དེ། །
ཡིན་ཕྱིར་གཟུགས་ནི་གཟུགས་ཀྱིས་སྟོང་། །
སྒྲ་དང་དྲི་རོ་རེག་བྱ་དང་། །
ཆོས་རྣམས་ཉིད་ཀྱང་དེ་བཞིན་ནོ། །
གཟུགས་སོགས་རང་བཞིན་མེད་པ་ཉིད། །



240
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཕྱི་རོལ་སྟོང་པ་ཉིད་དུ་འདོད། །
གཉིས་ཆར་རང་བཞིན་མེད་ཉིད་ནི། །
ཕྱི་ནང་སྟོང་པ་ཉིད་ཡིན་ནོ། །
ཆོས་རྣམས་རང་བཞིན་མེད་པ་ཉིད། །
མཁས་པས་སྟོང་པ་ཉིད་ཅེས་བསྙད། །
སྟོང་ཉིད་དེ་ཡང་སྟོང་ཉིད་ཀྱི། །
ངོ་བོས་སྟོང་པར་འདོད་པ་ཡིན། །
སྟོང་ཉིད་ཅེས་བྱའི་སྟོང་ཉིད་གང་། །
སྟོང་ཉིད་སྟོང་ཉིད་དུ་འདོད་དེ། །
སྟོང་ཉིད་དངོས་པོའི་བློ་ཅན་གྱི། །
འཛིན་པ་བཟློག་ཕྱིར་གསུངས་པ་ཡིན། །
གང་ཕྱིར་དེ་ཡི་ཞེས་སོགས་གསུངས། སྐྱེས་བུའི་རྒྱུད་ཀྱིས་མ་བསྡུས་པའི་
གཟུགས་ནི་ཆོས་ཅན། གཟུགས་ངོ་བོ་ཉིད་ཀྱིས་གྲུབ་པས་སྟོང་སྟེ། རྒྱུ་མཚན་གང་
གི་ཕྱིར་ན་གཟུགས་དེའི་རང་བཞིན་ནི་ངོ་བོ་ཉིད་ཀྱིས་གྲུབ་པས་སྟོང་པ་དེ་ཡིན་པའི་
ཕྱིར། དེ་བཞིན་དུ་སྒྲ་དང༌། དྲི་དང༌། རོ་དང་། རེག་བྱ་དང་། དེ་ལས་གཞན་པའི་
ཆོས་རྣམས་དེ་བཞིན་དུ་ངོ་བོ་ཉིད་ཀྱིས་སྟོང་པའོ། །གཟུགས་སོགས་རང་བཞིན་
གྱིས་སྟོང་པ་ཉིད་གང་ཡིན་པ་དེ་ནི་ཕྱི་རོལ་སྟོང་པ་ཉིད་དུ་འདོད་དེ། སྟོང་གཞི་ཆོས་
ཅན་རྒྱུད་ཀྱིས་མ་བསྡུས་པའི་ཕྱི་རོལ་གཟུགས་སོགས་ཀྱི་སྟོང་ཉིད་ཡིན་པའི་ཕྱིར།
གཉིས་ཆར་སྟེ་དབང་རྟེན་ཁོག་པ་རང་བཞིན་མེད་པའི་སྟོང་པ་ཉིད་ནི། ཕྱི་ནང་སྟོང་
པ་ཉིད་ཡིན་ཏེ། ཤེས་རྒྱུད་ཀྱིས་བསྡུས་པའི་ནང་དང་། དབང་པོས་མ་བསྡུས་པའི་ཕྱི་
ཡིན་པའི་ཆོས་ཅན་གྱི་སྟོང་ཉིད་ཡིན་པའི་ཕྱིར། ཕྱི་ནང་གི་ཆོས་རྣམས་རང་བཞིན་
མེད་པ་ཉིད་ནི་ཆོས་ཅན། མཁས་པའི་སྟོང་པ་ཉིད་ཅེས་བསྙད་པ་ཡིན་ཏེ། ཕྱི་ནང་གི་
ཆོས་རྣམས་ཀྱི་དེ་ཁོ་ན་ཉིད་ཡིན་པའི་ཕྱིར། ཆོས་ཅན་བདེན་པས་སྟོང་པའི་སྟོང་ཉིད་



སེམས་བསྐྱེད་དྲུག་པའི་རྣམ་བཤད།
41
དེ་ཡང་ཆོས་ཅན། སྟོང་པ་ཉིད་རང་གི་ངོ་བོས་གྲུབ་པས་སྟོང་པར་འདོད་པ་ཡིན་ཏེ།
རྟག་མི་རྟག་གང་དུ་བདེན་པར་མ་གྲུབ་པ་ཉིད་ཡིན་པའི་ཕྱིར། སྟོང་ཉིད་ཅེས་བྱ་བའི་
ངོ་བོ་རང་བཞིན་གྱིས་སྟོང་པ་གང་ཡིན་པ་དེ་ཆོས་ཅན། སྟོང་པ་ཉིད་ཀྱི་སྟོང་ཉིད་དུ་
འདོད་དེ། དེ་རང་བཞིན་མེད་པ་ཉིད་ཡིན་པའི་ཕྱིར། སྟོང་ཉིད་བདེན་སྟོང་དུ་གསུངས་
པ་ཆོས་ཅན། དགོས་པ་ཡོད་དེ། སྟོང་ཉིད་དངོས་པོ་རང་བཞིན་གྱིས་གྲུབ་པར་ལྟ་
བའི་བློ་ཅན་གྱི་བདེན་པར་འཛིན་པ་བཟློག་པའི་ཕྱིར་དུ་གསུངས་པ་ཡིན་པའི་ཕྱིར། །
གཉིས་པ་༼ཆེན་བོ་སྟོང་བ་ཉིད་ལ་སོགས་པ་བཞི་བཤད་པ།༽ཆེན་པོ་སྟོང་པ་ཉིད་
སོགས་བཞི་བཤད་པ་ནི། །
སེམས་ཅན་སྣོད་ཀྱི་འཇིག་རྟེན་ནི། །
མ་ལུས་ཁྱབ་བྱེད་ཉིད་ཕྱིར་དང་། །
ཚད་མེད་དཔེ་ཡིས་མུ་མཐའ་ནི། །
མེད་ཕྱིར་ཕྱོགས་རྣམས་ཆེན་པོ་ཉིད། །
འདི་དག་བཅུ་ཆར་ཕྱོགས་རྣམས་ཀྱིས། །
སྟོང་པ་ཉིད་ནི་གང་ཡིན་དེ། །
ཆེན་པོ་སྟོང་པ་ཉིད་ཡིན་དེ། །
ཆེན་བོར་འཛིན་པ་བཟློག་ཕྱིར་གསུངས། །
དེ་ནི་དགོས་པ་མཆོག་ཡིན་བས། །
དོན་དམ་མྱ་ངན་འདས་པ་ཡིན། །
དེ་ནི་དེ་ཡི་སྟོང་ཉིད་གང་། །
དེ་ནི་དོན་དམ་སྟོང་ཉིད་དེ། །
མྱང་འདས་དངོས་པོའི་བློ་ཅན་གྱི། །
འཛིན་པ་བཟློག་པར་བྱ་བའི་ཕྱིར། །
དོན་དམ་མཁྱེན་པས་དོན་དམ་པ། །



41
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
སྟོང་པ་ཉིད་ནི་སྟོན་པར་མཛད། །
རྐྱེན་ལས་བྱུང་ཕྱིར་ཁམས་གསུམ་བོ། །
འདུས་བྱས་ཡིན་པར་ངེས་པར་བསྙད། །
དེ་ནི་དེ་ཡི་སྟོང་ཉིད་གང་། །
དེ་ནི་འདུས་བྱས་སྟོང་ཉིད་གསུངས། །
གང་ལ་སྐྱེ་གནས་མི་རྟག་ཉིད། །
དེ་དག་མེད་པར་འདུས་མ་བྱས། །
དེ་ནི་དེ་ཡིས་སྟོང་ཉིད་གང་། །
དེ་ནི་འདུས་མ་བྱས་སྟོང་ཉིད། །
སེམས་ཅན་སྣོད་ཀྱི་ཞེས་སོགས་གསུངས། ཕྱོགས་བཅུ་རྣམས་ཆོས་ཅན།
ཆེན་པོ་ཉིད་ཡིན་ཏེ། སེམས་ཅན་གྱི་འཇིག་རྟེན་དང་སྣོད་ཀྱི་འཇིག་རྟེན་ནི་མ་ལུས་
ཁྱབ་པར་བྱེད་པ་ཉིད་ཀྱི་ཕྱིར་དང་། ཁྱོད་ཚད་མེད་པའི་དཔེ་ཡིས་ཏེ། ཁྱོད་ཀྱིས་ཁྱབ་
པའི་སེམས་ཅན་ལ་བྱམས་སོགས་ཚད་མེད་བཞི་ཡང་བསྒོམས་པ་ལ་བསོད་ནམས་
མུ་མཐའ་ནི་མེད་པའི་ཕྱིར་ཚད་མེད་པར་བཞག་གོ །ཤར་ལ་སོགས་པ་འདི་དག་
བཅུ་ཆར་ཕྱོགས་རྣམས་རང་བཞིན་གྱིས་གྲུབ་པས་སྟོང་པའི་སྟོང་ཉིད་གང་ཡིན་པ་དེ་
ཆོས་ཅན། ཆེན་པོ་སྟོང་པ་ཉིད་ཡིན་ཏེ། སྟོང་གཞི་ཕྱོགས་བཅུ་སོགས་ཆེན་པོ་རང་
གི་ངོ་བོས་སྟོང་པའི་གནས་ལུགས་ཡིན་པའི་ཕྱིར། ཡུམ་གྱི་མདོ་སོགས་ལས་དེ་ལྟར་
བསྟན་པ་ལ་དགོས་པ་ཡོད་དེ། ཆེན་པོ་བདེན་པར་འཛིན་པ་བཟློག་པར་བྱ་བའི་ཕྱིར་
དུ་གསུངས་པའི་ཕྱིར། མྱ་ངན་ལས་འདས་པའི་ཆོས་སྐུ་དེ་ནི་ཆོས་ཅན། དགོས་པ་
མཆོག་ཡིན་པས་ཏེ། ཐོབ་བྱ་མཐར་ཐུག་པའི་བྲལ་བ་ཡིན་པའི་ཕྱིར། མྱང་འདས་དེ་
ནི་ངོ་བོ་ཉིད་དེ་ཡིས་སྟོང་པའི་སྟོང་ཉིད་གང་ཡིན་པ་དེ་ནི་ཆོས་ཅན། མྱང་འདས་དོན་
དམ་པ་སྟོང་པ་ཉིད་ཡིན་ཏེ། སྟོང་གཞི་ཆོས་ཅན་མྱང་འདས་མཐར་ཐུག་གི་དེ་ཁོ་ན་
ཉིད་ཡིན་པའི་ཕྱིར། དེ་ལྟར་བསྟན་པ་ལ་དགོས་པ་ཡོད་དེ། མྱང་འདས་དེ་ཉིད་དངོས་



སེམས་བསྐྱེད་དྲུག་པའི་རྣམ་བཤད།
243
པོ་རང་བཞིན་གྱིས་གྲུབ་པར་འཛིན་པའི་བློ་ཅན་གྱི་བདེན་པར་འཛིན་པ་བག་ཆགས་
དང་བཅས་པ་བཟློག་པའི་ཕྱིར་དུ། དོན་དམ་ཇི་ལྟ་བ་བཞིན་དུ་མཁྱེན་པ་སངས་རྒྱས་
བཅོམ་ལྡན་འདས་ཀྱིས་དོན་དམ་པ་སྟོང་པ་ཉིད་ནི་མདོ་ལས་བསྟན་པར་མཛད་པ་
ཡིན་པའི་ཕྱིར། ཁམས་གསུམ་གྱི་འཇིག་རྟེན་དེ་གསུམ་པོ་ཆོས་ཅན། འདུས་བྱས་
ཡིན་པར་ངེས་པར་བསྙད་དེ། རང་གི་རྒྱུ་རྐྱེན་ལས་བྱུང་བའི་ཕྱིར། ཁམས་གསུམ་དེ་
རང་བཞིན་གྱིས་སྟོང་པའི་སྟོང་ཉིད་གང་ཡིན་པ་འདུས་བྱས་སྟོང་པ་ཉིད་དུ་གསུངས་
པ་ཡིན་ཏེ། སྟོང་གཞི་ཆོས་ཅན་འདུས་བྱས་ཁམས་གསུམ་ངོ་བོ་ཉིད་མེད་པའི་གནས་
ལུགས་ཡིན་པའི་ཕྱིར། ནམ་མཁའ་ཆོས་ཅན། འདུས་མ་བྱས་ཡིན་ཏེ། གང་ལ་སྐྱེ་
གནས་འཇིག་པ་མི་རྟག་པ་ཉིད་དང་བྲལ་བའི་ཆོས་ཡིན་པའི་ཕྱིར། སྐྱེ་གནས་འཇིག་
པ་མེད་པའི་འདུས་མ་བྱས་དེ་ནི་དེ་ཡི་ངོ་བོས་སྟོང་པའི་སྟོང་ཉིད་གང་ཡིན་པ་དེ་ཆོས་
ཅན༑ འདུས་མ་བྱས་སྟོང་པ་ཉིད་ཡིན་ཏེ། རང་གི་ཆོས་ཅན་འདུས་མ་བྱས་ཀྱི་གནས་
ལུགས་ཡིན་པའི་ཕྱིར།
གསུམ་པ་༼མཐའ་ལས་འདས་པ་སྟོང་པ་ཉིད་ལ་སོགས་བ་བཞི་བཤད་པ།༽མཐའ་ལས་
འདས་པ་སྟོང་པ་ཉིད་སོགས་བཞི་བཤད་པ་ནི། །
གང་ལ་མཐའ་ནི་ཡོད་མིན་པ། །
དེ་ནི་མཐའ་ལས་འདས་པར་བརྗོད། །
དེ་དེ་ཁོ་ནས་སྟོང་པ་ཉིད། །
མཐའ་ལས་འདས་པ་སྟོང་ཉིད་བསྙད། །
ཐོག་མ་དང་པོ་ཐ་མ་མཐའ། །
དེ་དག་མེད་པས་འཁོར་བ་ནི། །
ཐོག་མ་ཐ་མ་མེད་པར་བརྗོད། །
འགྲོ་འོང་བྲལ་ཕྱིར་རྨི་ལམ་ལྟའི། །
སྲིད་འདི་དེ་ཡིས་དབེན་ཉིད་གང་། །



244
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དེ་ནི་ཐོག་མ་དང་ཐ་མ། །
མེད་པ་སྟོང་བ་ཉིད་དོ་ཞེས། །
བསྟན་བཅོས་ལས་ནི་ངེས་པར་བསྙད། །
དོར་བ་ཞེས་བྱ་འཐོར་བ་དང་། །
བོར་བ་ལ་ནི་ངེས་པར་བརྗོད། །
དོར་མེད་གཏོང་བ་མེད་པར་སྟེ། །
འགའ་ཡང་དོར་མེད་གང་ཡིན་པའོ། །
དོར་བ་མེད་པ་དེ་ཉིད་ཀྱིས། །
དེ་ཉིད་སྟོང་པ་ཉིད་གང་ཡིན། །
དེ་དེའི་ཕྱིར་ན་དོར་མེད་པ། །
སྟོང་པ་ཉིད་ཅེས་བྱ་བར་བརྗོད། །
འདུས་བྱས་ལ་སོགས་ངོ་བོ་ཉིད། །
གང་ཕྱིར་སློབ་མ་རང་སངས་རྒྱས། །
རྒྱལ་སྲས་དེ་བཞིན་གཤེགས་རྣམས་ཀྱིས། །
མ་མཛད་དེའི་ཕྱིར་འདུས་བྱས་ལ། །
སོགས་པ་རྣམས་ཀྱི་ངོ་བོ་ཉིད། །
རང་བཞིན་ཉིད་དུ་བསྙད་པ་སྟེ། །
དེ་ཉིད་ཀྱིས་དེ་སྟོང་ཉིད་གང་། །
དེ་ནི་རང་བཞིན་སྟོང་པ་ཉིད། ། །
གང་ལ་མཐའ་ནི་ཞེས་སོགས་གསུངས། རྟེན་འབྲེལ་ཆོས་ཅན། མཐའ་
ལས་འདས་པར་བརྗོད་པ་ཡིན་ཏེ། གང་ལ་རྟག་ཆད་ཀྱི་མཐའ་ནི་ཡོད་པ་མིན་པའི་
རྒྱུ་མཚན་དེའི་ཕྱིར། མཐའ་བྲལ་གྱི་རྟེན་འབྲེལ་དེ་དེ་ཁོ་ན་ཉིད་དུ་མ་གྲུབ་པའི་སྟོང་
པ་ཉིད་ནི་ཆོས་ཅན། མཐའ་ལས་འདས་པ་སྟོང་པ་ཉིད་དུ་བསྙད་པ་ཡིན་ཏེ། སྟོང་



སེམས་བསྐྱེད་དྲུག་པའི་རྣམ་བཤད།
345
གཞི་རྟེན་འབྲེལ་གྱི་གནས་ལུགས་ཡིན་པའི་ཕྱིར། འགྲོ་བ་ལྔའི་འཁོར་བ་ནི་ཆོས་
ཅན༑ ཐོག་མ་དང་ཐ་མ་མེད་པར་བརྗོད་པ་ཡིན་ཏེ། རང་གི་ཐོག་མ་དང་པོ་དང་། ཕྱི་
མ་ཐ་མའི་མཐའ་དེ་དག་མེད་པས་སམ་མངོན་པར་དཀའ་བ་ཡིན་པའི་ཕྱིར། སྲིད་པ་
འཁོར་བ་འདི་ཆོས་ཅན། རང་བཞིན་དེ་ཡིས་དབེན་པ་ཉིད་ཡིན་ཏེ། འགྲོ་འོང་གི་རང་
བཞིན་དང་བྲལ་བའི་ཕྱིར། རྨི་ལམ་ཇི་ལྟ་བུའི་དཔེས་ཤེས་སོ། །སྲིད་པ་ངོ་བོ་ཉིད་
ཀྱིས་སྟོང་པ་གང་ཡིན་པ་དེ་ནི་ཐོག་མ་དང་ཐ་མ་མེད་པ་སྟོང་པ་ཉིད་དོ། །ཞེས་བསྟན་
བཅོས་ལས་ངེས་པར་བསྙད་དེ། སྟོང་གཞི་སྲིད་པ་རང་བཞིན་མེད་པའི་ཆོས་ཉིད་
ཡིན་པའི་ཕྱིར། དོན་གཉིས་ཁུར་དུ་འཁྱེར་བའི་ཐེག་ཆེན་གང་ཡིན་པ་དེ་ཆོས་ཅན།
དོར་བ་མེད་པ་ཞེས་བྱ་སྟེ། ཕར་ལ་དོར་ནས་གཏོང་བ་སྟེ། དུས་འགའ་ཡང་འདོར་དུ་
མི་རུང་བའི་ཐེག་པ་གང་ཡིན་པ་དེ་ཡིན་པའི་ཕྱིར། དེ་ལྟར་ཡིན་པར་ཐལ། དོར་བ་
ཞེས་བྱ་བ་ནི་འཐོར་བ་དང་འབོར་བ་ལ་ནི་ངེས་པར་བརྗོད་རིགས་པའི་ཕྱིར། དོར་བ་
མེད་པ་ངོ་བོ་ཉིད་ཀྱིས་དེ་ཉིད་སྟོང་པ་གང་ཡིན་པ་དེ་དོར་བ་མེད་པ་སྟོང་པ་ཉིད་ཅེས་
བྱ་བར་བརྗོད་དེ། སྟོང་གཞི་དོར་བ་མེད་པ་དེའི་ཆོས་ཉིད་ཡིན་པའི་ཕྱིར་ན་སྟེ་ཕྱིར་
རོ༑ ༑ཤེས་བྱ་ཆོས་ཅན། འདུས་བྱས་ལ་སོགས་པ་རང་བཞིན་མེད་པའི་ངོ་བོ་ཉིད་དེ་
ནི་འདུས་བྱས་ལ་སོགས་པ་རྣམས་ཀྱི་ངོ་བོ་ཉིད་ཀྱི་རང་བཞིན་ཉིད་དུ་བསྙད་པ་ཡིན་
ཏེ༑ རྒྱུ་མཚན་གང་གི་ཕྱིར་ན། སློབ་མ་ཉན་ཐོས་དང༌། རང་སངས་རྒྱས་དང་། རྒྱལ་
སྲས་བྱང་སེམས་དང༌། དེ་བཞིན་གཤེགས་པ་རྣམས་ཀྱིས་གསར་དུ་བཞག་པར་མ་
མཛད་ཅིང་། གདོད་མ་ནས་དེ་དག་གི་གཤིས་ལུགས་སུ་གནས་པའི་ཕྱིར། འདུས་
བྱས་སོགས་དེ་དག་ཉིད་ངོ་བོ་ཉིད་ཀྱིས་དེ་དག་སྟོང་པ་གང་ཡིན་པ་དེ་ནི་དེའི་རང་
བཞིན་སྟོང་པ་ཉིད་ཡིན་ཏེ། སྟོང་གཞི་དེ་དག་གི་ཆོས་ཉིད་ཡིན་པའི་ཕྱིར། །
བཞི་པ་༼ཆོས་ཐམས་ཅད་སྟོང་བ་ཉིད་ལ་སོགས་པ་བཞི་བཤད་པ།༽ཆོས་ཐམས་ཅད་
སྟོང་པ་ཉིད་ལ་སོགས་པ་བཞི་བཤད་པ་ལ་གསུམ། ཆོས་ཐམས་ཅད་སྟོང་པ་ཉིད་
དང་༑ རང་གི་མཚན་ཉིད་ཀྱིས་སྟོང་པ་ཉིད་དང༌། མི་དམིགས་པའི་སྟོང་པ་ཉིད་དང་།



246
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
དངོས་པོ་མེད་པའི་སྟོང་ཉིད་བཤད་པའོ། །
དང་པོ་༼ཆོས་ཐམས་ཅད་སྟོང་པ་ཉིད།༽ནི།
ཁམས་བཅོ་བརྒྱད་དང་རེག་དྲུག་དང་། །
དེ་ལས་བྱུང་བའི་ཚོར་དྲུག་དང་། །
གཟུགས་ཅན་གཟུགས་ཅན་མིན་དེ་བཞིན། །
འདུས་བྱས་འདུས་མ་བྱས་ཆོས་རྣམས། །
ཆོས་དེ་དག་ནི་ཐམས་ཅད་ཀྱི། །
དེ་དག་གིས་དབེན་སྟོང་ཉིད་གང་། །
ཁམས་བཅོ་བརྒྱད་དང་ཞེས་སོགས་གསུངས། མིག་སོགས་རྟེན་དྲུག་མིག་གི་རྣམ་
ཤེས་སོགས་བརྟེན་པ་དྲུག་གཟུགས་ཀྱི་སྐྱེ་མཆེད་སོགས་དམིགས་ཡུལ་རྟེན་དྲུག་
སྟེ༑ དྲུག་ཚན་གསུམ་སྟེ་ཁམས་བཅོ་བརྒྱད་དང་། མིག་གི་འདུས་ཏེ་རེག་པ་ནས།
ཡིད་ཀྱི་འདུས་ཏེ་རེག་པའི་བར་གྱི་རེག་པ་དྲུག་དང་། དེ་དག་ལས་བྱུང་བའི་ཚོར་
བ་དྲུག་དང་། གཟུགས་ཅན་གཟུགས་ཅན་མིན་པ་གཉིས་དང་། དེ་བཞིན་དུ་རྒྱུ་རྐྱེན་
གྱིས་འདུས་བྱས་པའི་དངོས་པོ་དང་། དེས་འདུས་མ་བྱས་པའི་དངོས་མེད་ཀྱི་ཆོས་
དེ་དག་ཆོས་ཅན། ཁྱོད་ལ་ཐམས་ཅད་ཅེས་བརྗོད་རུང་ཡིན་ཏེ། དེ་དག་ཏུ་མ་འདུས་
པའི་ཆོས་མེད་པའི་ཕྱིར། དེ་དག་ཐམས་ཅད་ནི། དེ་དག་ངོ་བོ་ཉིད་ཀྱིས་དབེན་པའི་
སྟོང་ཉིད་གང་ཡིན་པ་དེ་ཆོས་ཅན། ཁྱོད་དེ་དག་གི་སྟོང་ཉིད་ཡིན་ཏེ། སྟོང་གཞི་དེ་
དག་གི་ཆོས་ཉིད་ཡིན་པའི་ཕྱིར། །
གཉིས་པ་༼རང་གི་མཚན་ཉིད་ཀྱིས་སྟོང་པ་ཉིད།༽ལ་གསུམ། མདོར་བསྟན། རྒྱས་
བཤད། དོན་བསྡུ་བའོ། །དང་པོ་༼མདོར་བསྟན།༽ནི།
གཟུགས་རུང་ལ་སོགས་དངོས་མེད་གང་། །
དེ་ནི་རང་མཚན་སྟོང་པ་ཉིད། །
གཟུགས་རུང་ལ་སོགས་ཞེས་སོགས་གསུངས། གཟུགས་ཀྱི་མཚན་ཉིད་



སེམས་བསྐྱེད་དྲུག་པའི་རྣམ་བཤད།
4，
གཟུགས་སུ་རུང་བ་ལ་སོགས་པ་བདེན་གྲུབ་ཀྱི་དངོས་པོར་མེད་པ་དེ་ནི་ཆོས་ཅན།
རང་གི་མཚན་ཉིད་སྟོང་པ་ཡིན་ཏེ། སྟོང་གཞི་རང་མཚན་དེ་དག་གི་ཆོས་ཉིད་ཡིན་
པའི་ཕྱིར། །
གཉིས་པ་༼རྒྱས་བཤད།༽ལ་གསུམ། གཞིའི་ཆོས་ཀྱི་སྟོང་ཉིད། ལམ་གྱི་ཆོས་
ཀྱི་སྟོང་ཉིད། འབྲས་བུའི་ཆོས་ཀྱི་སྟོང་ཉིད་བཤད་པའོ། །
དང་པོ་༼གཞིའི་ཆོས་ཀྱི་སྟོང་ཉིད། ༽ནི། །
གཟུགས་ནི་གཟུགས་རུང་མཚན་ཉིད་ཅན། །
ཚོར་བ་མྱོང་བའི་བདག་ཉིད་ཅན། །
འདུ་ཤེས་མཚན་མར་འཛིན་པ་སྟེ། །
འདུ་བྱེད་མངོན་པ་འདུ་བྱེད་པའོ། །
ཡུལ་ལ་སོ་སོར་རྣམ་རིག་པ། །
རྣམ་ཤེས་རང་གི་མཚན་ཉིད་དོ། །
ཕུང་བོའི་སྡུག་བསྔལ་རང་མཚན་ཉིད། །
ཁམས་ཀྱི་བདག་ཉིད་དྲུག་ཏུ་འདོད། །
སྐྱེ་མཆེད་རྣམས་ནི་སངས་རྒྱས་ཀྱིས། །
སྐྱེ་བའི་སྒོར་གྱུར་ཉིད་དུ་གསུངས། །
རྟེན་ཅིང་འབྲེལ་པར་འབྱུང་བ་གང་། །
དེ་ནི་འདུ་འཕྲོད་མཚན་ཉིད་དོ། །
གཟུགས་ནི་གཟུགས་རུང་ཞེས་སོགས་གསུངས། གཟུགས་ནི་ཆོས་ཅན།
གཟུགས་སུ་རུང་བའི་མཚན་ཉིད་ཅན་ཡིན་ཏེ། གཟུགས་རུང་དེ་ཁྱོད་ཀྱི་རང་གི་ངོ་
བོ་ཡིན་པའི་ཕྱིར། ཚོར་བ་ནི་ཆོས་ཅན། བདེ་སྡུག་བཏང་སྙོམས་ཅི་རིགས་མྱོང་བའི་
བདག་ཉིད་ཅན་ཡིན་ཏེ། དེ་ཁྱོད་ཀྱི་རང་གི་ངོ་བོ་ཉིད་ཡིན་པའི་ཕྱིར། འདུ་ཤེས་ཆོས་
ཅན༑ ཕྱི་ནང་གི་ཡུལ་གྱི་མཚན་མ་སྟེ་ཁྱད་པར་འཛིན་པ་དེ་ཁྱོད་ཀྱི་མཚན་ཉིད་ཡིན་



48
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ཏེ༑ དེའི་རང་གི་ངོ་བོ་ཡིན་པའི་ཕྱིར། ཕུང་པོ་བཞི་ལས་དོན་གཞན་པའི་རང་འབྲས་
མ་ནོར་བ་མངོན་པར་འདུ་བྱེད་པ་ཆོས་ཅན། འདུ་བྱེད་ཀྱི་མཚན་ཉིད་ཡིན་ཏེ། དེའི་
རང་གི་ངོ་བོ་ཡིན་པའི་ཕྱིར། གཟུགས་སྒྲ་སོགས་ཡུལ་སོ་སོར་གཙོ་བོར་རྣམ་པར་
རིག་པ་ཆོས་ཅན། རྣམ་ཤེས་རང་གི་མཚན་ཉིད་ཡིན་ཏེ། དེའི་ངོ་བོ་ཡིན་པའི་ཕྱིར།
རང་དབང་མེད་པར་སྡུག་བསྔལ་བ་ཆོས་ཅན། ཟག་བཅས་ཉེར་ལེན་གྱི་ཕུང་པོའི་
རང་གི་མཚན་ཉིད་ཡིན་ཏེ། རྟགས་སྔར་བཞིན། སྦྲུལ་གདུག་པས་གཞན་ལ་གནོད་
སྐྱེལ་བ་དང་འདྲ་བའི་སེམས་ཅན་འཁོར་བ་འཛིན་པ་ཆོས་ཅན། འཁོར་བས་བསྡུས་
པའི་ཁམས་ཀྱི་བདག་ཉིད་ཅན་གྱི་མཚན་ཉིད་དུ་འདོད་པ་ཡིན་ཏེ། རྟགས་གོང་བཞིན།
འཁོར་བས་བསྡུས་པའི་སྐྱེ་མཆེད་རྣམས་ནི་ཆོས་ཅན། སངས་རྒྱས་ཀྱིས་སྡུག་
བསྔལ་སྐྱེ་བའི་སྒོར་གྱུར་པ་ཉིད་དུ་གསུངས་ཏེ། སྡུག་བསྔལ་སྐྱེ་ཞིང་མཆེད་པའི་སྒོ་
གྱུར་པ་དེ་ཁྱོད་ཀྱི་རང་གི་ངོ་བོ་ཡིན་པའི་ཕྱིར། རྟེན་ཅིང་འབྲེལ་པར་འབྱུང་བ་གང་
ཡིན་པ་དེ་ནི་ཆོས་ཅན། རྒྱུ་རྐྱེན་ནམ་གདགས་གཞི་བཏགས་ཆོས་སམ། གདགས་བྱ་
འདོགས་བྱེད་ཀྱི་བྱ་བ་འདུ་འཕྲོད་དེ་ཁྱོད་ཀྱི་མཚན་ཉིད་དུ་འདོད་པ་ཡིན་ཏེ། རྟགས་
གོང་བཞིན། །
གཉིས་པ་༼ལམ་གྱི་ཆོས་ཀྱི་སྟོང་ཉིད།༽ནི།
གཏོང་བ་སྦྱིན་པའི་ཕ་རོལ་ཕྱིན། །
ཚུལ་ཁྲིམས་གདུང་མེད་མཚན་ཉིད་བཟོད། །
ཁྲོ་མེད་མཚན་ཉིད་བརྩོན་འགྲུས་ཀྱི། །
ཁ་ན་མ་ཐོ་མེད་ཉིད་དོ། །
བསམ་གཏན་སྡུད་པའི་མཚན་ཉིད་ཅན། །
ཤེས་རབ་ཆགས་མེད་མཚན་ཉིད་དོ། །
ཕ་རོལ་ཕྱིན་པ་དྲུག་རྣམས་ཀྱི། །
མཚན་ཉིད་འདི་དག་ཡིན་པར་བརྗོད། །



སེམས་བསྐྱེད་དྲུག་པའི་རྣམ་བཤད།
24g
བསམ་གཏན་རྣམས་དང་ཚད་མེད་དང་། །
དེ་བཞིན་གཞན་གང་གཟུགས་མེད་པ། །
དེ་དག་ཡང་དག་མཁྱེན་པ་ཡིས། །
མི་འཁྲུགས་མཚན་ཉིད་ཅན་དུ་གསུངས། །
བྱང་ཆུབ་ཕྱོགས་ཆོས་སུམ་ཅུ་བདུན། །
ངེས་པར་འབྱུང་བཅས་རང་མཚན་ཉིད། །
སྟོང་པ་ཉིད་ཀྱི་མཚན་ཉིད་ནི། །
དམིགས་པ་མེད་པས་རྣམ་དབེན་ཉིད། །
མཚན་མ་མེད་བས་ཞི་ཉིད་དེ། །
གསུམ་པའི་མཚན་ཉིད་སྡུག་བསྔལ་དང་། །
གཏི་མུག་མེད་རྣམས་ཐར་རྣམས་ཀྱི། །
མཚན་ཉིད་རྣམ་པར་གྲོལ་བྱེད་པའོ། །
གཏོང་བ་སྦྱིན་པའི་ཞེས་སོགས་གསུངས། ལུས་ལོངས་སྤྱོད་དགེ་རྩ་ལ་མ་
ཆགས་པར་གཏོང་བའི་སེམས་པ་ཁྱད་པར་ཅན་ཆོས་ཅན། ཁྱོད་སྦྱིན་པའི་ཕ་རོལ་
ཏུ་ཕྱིན་པའི་མཚན་ཉིད་ཡིན་ཏེ། རྟགས་གོང་བཞིན། འཆལ་ཚུལ་གྱི་གདུང་བ་མེད་
པའི་སྤོང་སེམས་ཆོས་ཅན། ཚུལ་ཁྲིམས་ཀྱི་མཚན་ཉིད་ཡིན་ཏེ། རྟགས་གོང་བཞིན།
ཁོང་ཁྲོ་བ་མེད་པའི་སེམས་པ་ཆོས་ཅན། བཟོད་པའི་མཚན་ཉིད་ཡིན་ཏེ། རྟགས་གོང་
བཞིན། ཁ་ན་མ་ཐོ་བ་མེད་པའི་སྤྲོ་བའི་སེམས་པ་ཉིད་དེ་ཆོས་ཅན། བརྩོན་འགྲུས་
ཀྱི་ཕར་ཕྱིན་ཡིན་ཏེ། རྟགས་གོང་བཞིན། རྣམ་གཡེང་ལས་བསྡུས་ནས་སེམས་དགེ་
བའི་དམིགས་པ་ལ་སྡུད་པའི་རྣམ་པ་ཅན་གྱི་སེམས་བྱུང་ཆོས་ཅན། བསམ་གཏན་
གྱི་མཚན་ཉིད་ཡིན་ཏེ། རྟགས་གོང་བཞིན། བདེན་པར་ཞེན་པའི་ཆགས་པ་མེད་པའི་
སེམས་བྱུང་ཆོས་ཅན། ཤེས་རབ་ཁྱད་པར་ཅན་གྱི་མཚན་ཉིད་ཡིན་ཏེ། རྟགས་གོང་
བཞིན། ཕ་རོལ་ཏུ་ཕྱིན་པ་དྲུག་པོ་རྣམས་ཀྱི་མཚན་ཉིད་འདི་དག་ཆོས་ཅན། རང་



250
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
བཟོས་བཤད་པ་མ་ཡིན་ཏེ། མདོ་སྡེ་ལས་དེ་ལྟར་བརྗོད་པའི་ཕྱིར། བསམ་གཏན་གྱི་
དངོས་གཞི་བཞི་པོ་རྣམས་དང་། དེ་ལ་བརྟེན་པའི་ཚད་མེད་བཞི་པོ་དང་། དེ་བཞིན་
དུ་དེ་དག་ལས་གཞན་པའི་གཟུགས་མེད་བཞིའི་སྙོམས་འཇུག་གང་ཡིན་པ་དེ་དག་
ཆོས་ཅན། ཡང་དག་པ་མཁྱེན་པ་སངས་རྒྱས་ཀྱིས་མི་འཁྲུགས་པའི་མཚན་ཉིད་
ཅན་དུ་གསུངས་པའི་རྒྱུ་མཚན་ཡོད་དེ། ཁྲོ་བ་སྤོང་བ་ལ་བརྟེན་ནས་དེ་དག་བསྒྲུབ་
དགོས་པས་དེ་ལྟར་བཤད་པའི་ཕྱིར། ཐར་པར་ངེས་པར་འབྱུང་བར་བྱེད་པའི་ལམ་
ཆོས་ཅན། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གྱི་རང་གི་མཚན་ཉིད་ཡིན་
ཏེ༑ རྟགས་གོང་བཞིན། ཆོས་རྣམས་ཀྱི་ངོ་བོ་བདེན་པར་དམིགས་པ་མེད་པ་རྟོགས་
པས་བདེན་འཛིན་གྱིས་དབེན་པ་ཉིད་ནི་ཆོས་ཅན། རྣམ་པར་ཐར་པའི་སྒོ་སྟོང་པ་ཉིད་
ཀྱི་མཚན་ཉིད་ཡིན་ཏེ། རྟགས་གོང་བཞིན། རྒྱུ་བདེན་འཛིན་གྱི་མཚན་མ་མེད་པ་ཞི་
བ་ཉིད་དེ་ཆོས་ཅན། རྣམ་པར་ཐར་པའི་སྒོ་མཚན་མ་མེད་པའི་མཚན་ཉིད་ཡིན་ཏེ།
རྟགས་གོང་བཞིན། འདུ་བྱེད་ཀྱི་སྡུག་བསྔལ་གྱི་རང་བཞིན་རིག་ནས་སྲིད་པའི་ཕུན་
ཚོགས་ལ་སྨོན་པ་མེད་པའི་རང་བཞིན་དང་། བདག་མེད་པར་རྟོགས་པས་གཏི་མུག་
བདེན་པར་ཆགས་པ་མེད་པར་ཐར་པའི་གོ་འཕང་ལའང་བདེན་པར་སྨོན་པ་མེད་
པ་ཆོས་ཅན། རྣམ་པར་ཐར་པའི་སྒོ་གསུམ་པ་སྨོན་པ་མེད་པའི་མཚན་ཉིད་ཡིན་ཏེ།
རྟགས་གོང་བཞིན། སྙོམས་འཇུག་གི་སྒྲིབ་པ་ལས་རྣམ་པར་གྲོལ་བར་བྱེད་པ་ཉིད་ཀྱི་
ལས་སུ་རུང་བ་ཆོས་ཅན། རྣམ་ཐར་བརྒྱད་པོ་རྣམས་ཀྱི་རང་རང་གི་མཚོན་པར་བྱེད་
པའི་མཚན་ཉིད་ཡིན་ཏེ། རྟགས་གོང་བཞིན་ནོ། །
གསུམ་པ་༼འབྲས་བུའི་ཆོས་ཀྱི་སྟོང་ཉིད་བཤད་བ།༽ནི། །
སྟོབས་རྣམས་ཤིན་ཏུ་རྣམ་པར་ནི། །
གཏན་ལ་འབེབས་པའི་རང་བཞིན་གསུངས། །
སྐྱོབ་པའི་མི་འཇིགས་པ་རྣམས་ནི། །
ཤིན་ཏུ་བརྟན་པའི་ངོ་བོ་ཡིན། །



སེམས་བསྐྱེད་དྲུག་པའི་རྣམ་བཤད།
སོ་སོར་ཡང་དག་རིག་རྣམས་ནི། །
སྤོབས་སོགས་ཚད་མེད་མཚན་ཉིད་ཅན། །
འགྲོ་ལ་ཕན་པར་ཉེར་སྒྲུབ་པ། །
བྱམས་པ་ཆེན་པོ་ཞེས་བྱའོ། །
སྡུག་བསྔལ་ཅན་རྣམས་ཡོངས་སྐྱོབ་པ། །
ཐུགས་རྗེ་ཆེན་པོའོ་དགའ་བ་ནི། ། །
རབ་དགའི་མཚན་ཉིད་བཏང་སྙོམས་ནི། །
མ་འདྲེས་མཚན་ཉིད་ཅེས་བཤད་བྱ། །
སངས་རྒྱས་ཆོས་ནི་མ་འདྲེས་པ། །
བཅུ་དང་བརྒྱད་དུ་གང་འདོད་དག ། །
གང་ཕྱིར་སྟོན་དེས་མི་འཕྲོགས་པ། །
དེ་ཕྱིར་མི་འཐོགས་རང་མཚན་ཉིད། །
རྣམ་ཀུན་མཁྱེན་ཉིད་ཡེ་ཤེས་ནི། །
མངོན་སུམ་མཚན་ཉིད་ཅན་དུ་འདོད། །
གཞན་ནི་ཉི་ཚེ་བ་ཉིད་ཀྱིས། །
མངོན་སུམ་ཞེས་བྱར་མི་འདོད་དོ། །
སྟོབས་རྣམས་ཤིན་ཏུ་ཞེས་སོགས་གསུངས། སྦྱིན་པ་ལས་ལོངས་སྤྱོད་
འབྱུང་ལ་སེར་སྣ་ལས་མི་འབྱུང་བ་སོགས། ཆོས་རྣམས་ཀྱི་ཀུན་རྫོབ་དང་དོན་དམ་
པའི་རྣམ་གཞག་ལ་ཆགས་ཐོགས་མེད་པར་ཤིན་ཏུ་རྣམ་པར་དག་པར་ནི་གཏན་ལ་
འབེབས་པའི་རང་བཞིན་ཅན་གང་གསུངས་པ་དེ་ཆོས་ཅན། སངས་རྒྱས་ཀྱི་སྟོབས་
བཅུ་རྣམས་ཀྱི་རང་རང་གི་ངོ་བོ་མཚོན་པར་བྱེད་པ་ཡིན་ཏེ། རྟགས་གོང་བཞིན།
གང་ལ་དམ་བཅས་པ་ལྟར་ཆོས་མཐུན་གྱི་རྒོལ་བས་འཇིགས་པ་མེད་པའི་ཤིན་ཏུ་
བསྟན་པའི་ངོ་བོ་ཉིད་གང་ཡིན་པ་དེ་ཆོས་ཅན། འཇིག་རྟེན་སྐྱོབས་པ་སངས་རྒྱས་



252
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
ཀྱི་མི་འཇིགས་པའི་ཡོན་ཏན་གྱི་མཚན་ཉིད་ཡིན་ཏེ། རྟགས་གོང་བཞིན། སྤོབས་པ་
སོགས་ཡང་དག་པར་ཆད་པའམ་གཏུགས་པ་མེད་པའི་མཁྱེན་པ་ཆོས་ཅན། སྤོབས་
པ་སོགས་སངས་རྒྱས་ཀྱི་སོ་སོར་ཡང་དག་པ་རིག་པ་རྣམས་ཀྱི་ནི་མཚན་ཉིད་ཡིན་
ཏེ༑ རྟགས་གོང་བཞིན། འགྲོ་བ་ལ་ཕན་པ་མཐར་ཐུག་ཉེ་བར་སྒྲུབ་པར་བྱེད་པ་མཐར་
ཐུག་པ་ཆོས་ཅན། བྱམས་པ་ཆེན་པོ་ཞེས་བྱ་བའི་མཚན་ཉིད་ཡིན་ཏེ། རྟགས་གོང་
བཞིན། སྐྱེ་བོ་སྡུག་བསྔལ་ཅན་མཐའ་དག་སྡུག་བསྔལ་ལས་ཡོངས་སུ་སྐྱོབ་པར་
བྱེད་པའི་རང་བཞིན་ཆོས་ཅན། ཐུགས་རྗེ་ཆེན་པོའི་མཚན་ཉིད་ཡིན་ཏེ། རྟགས་གོང་
བཞིན། སེམས་ཅན་བདེ་བ་ལ་བཀོད་པའི་རབ་ཏུ་དགའ་བའི་མཐར་ཐུག་པ་ནི་ཆོས་
ཅན༑ དགའ་བ་ཆེན་པོའི་མཚན་ཉིད་ཡིན་ཏེ། རྟགས་གོང་བཞིན། ཆགས་སྡང་མ་
འདྲེས་པའི་རང་བཞིན་གང་ཡིན་པ་དེ་ཆོས་ཅན། བཏང་སྙོམས་ཆེན་པོའི་མཚན་ཉིད་
ཡིན་ཏེ། རྟགས་གོང་བཞིན། སྟོན་པ་སངས་རྒྱས་ཀྱི་མ་འདྲེས་པའི་མི་མཐུན་པའི་
ཕྱོགས་གཞན་དེ་དག་གིས་མི་འཕྲོགས་པ་སྟེ་འཕྲོགས་པར་མི་ནུས་པས་གང་ཟག་
གཞན་དང་མ་འདྲེས་པའི་ཡོན་ཏན་དེ་དག་ཆོས་ཅན། སངས་རྒྱས་ཀྱི་ཆོས་ནི་མ་
འདྲེས་པ་བཅུ་དང་བརྒྱད་དུ་གང་འདོད་པ་དེ་དག་གི་མཚན་ཉིད་ཡིན་ཏེ། རྒྱུ་མཚན་
གང་གི་ཕྱིར་ན། དེའི་རང་གི་ངོ་བོ་མཚོན་པར་བྱེད་པ་དེའི་ཕྱིར། རྒྱུ་འབྲས་ཀྱི་ཆོས་
ཐམས་ཅད་མངོན་སུམ་དུ་རྟོགས་པ་མཐར་ཕྱིན་པའི་ཡེ་ཤེས་ནི་ཆོས་ཅན། རྣམ་པ་
ཀུན་མཁྱེན་པ་ཉིད་ཀྱི་བདག་ཉིད་ཅན་གྱི་མཚན་ཉིད་དུ་འདོད་པ་ཡིན་ཏེ། རྟགས་གོང་
བཞིན། སངས་རྒྱས་ལས་གཞན་པའི་རྒྱུད་ཀྱི་ཤེས་པ་རྣམས་ནི་ཤེས་བྱ་ཉི་ཚེ་མངོན་
སུམ་དུ་རྟོགས་པ་ཉིད་ཙམ་ཡིན་པའི་ཕྱིར། བདེན་གཉིས་མཐའ་དག་ལ་ཅིག་ཆར་
མངོན་སུམ་ཞེས་བྱ་བར་མི་འདོད་དོ། །
གསུམ་པ་༼དོན་བསྡུ་བ།༽ནི། །
གང་ཞིག་འདུས་བྱས་མཚན་ཉིད་དང་། །
འདུས་མ་བྱས་པའི་མཚན་ཉིད་གང་། །



སེམས་བསྐྱེད་དྲུག་པའི་རྣམ་བཤད།
53
དེ་དེ་ཁོ་ནས་སྟོང་པ་ཉིད། །
དེ་ནི་རང་མཚན་སྟོང་པ་ཉིད། །
གང་ཞིག་འདུས་བྱས་ཞེས་སོགས་གསུངས། མདོར་བསྡུ་ན། ཆོས་གང་ཞིག་
རྒྱུ་རྐྱེན་གྱིས་འདུ་བྱས་པའི་རང་བཞིན་ཅན་གྱི་དངོས་པོ་དང་། དེས་འདུས་མ་བྱས་
པའི་མཚན་ཉིད་ཅན་གྱི་དངོས་མེད་གང་ཡིན་པ་དེ་དག་དེ་ཁོ་ན་ཉིད་དུ་གྲུབ་པས་སྟོང་
པ་ཉིད་ཁོ་ན་དེ་ཆོས་ཅན། རང་གི་མཚན་ཉིད་སྟོང་པ་ཉིད་ཡིན་ཏེ། སྟོང་གཞི་དེ་དག་
གི་ཆོས་ཉིད་ཡིན་པའི་ཕྱིར།
གསུམ་པ་༼མི་དམིགས་བའི་སྟོང་པ་ཉིད་དང་། དངོས་བོ་མེད་པའི་སྟོང་ཉིད་བཤད་པ།༽མི་
དམིགས་པ་དང་དངོས་མེད་ཀྱི་སྟོང་ཉིད་བཤད་པ་ནི།
ད་ལྟ་བ་འདི་མི་གནས་ཤིང་། །
འདས་དང་མ་འོངས་ཡོད་མ་ཡིན། །
གང་དུ་དེ་དག་མི་དམིགས་པ། །
དེ་ལ་མི་དམིགས་པ་ཞེས་བརྗོད། །
མི་དམིགས་པ་དེ་རང་ངོ་བོ། །
དེ་ཡིས་དབེན་པ་ཉིད་གང་དེ། །
ཐེར་ཟུག་གནས་མིན་འཇིག་མིན་པས། །
མི་དམིགས་ཞེས་བྱའི་སྟོང་ཉིད་དོ། །
རྐྱེན་ལས་བྱུང་ཕྱིར་དངོས་རྣམས་ལ། །
འདུས་པ་པ་ཡི་ངོ་བོ་མེད། །
འདུས་པ་པ་ནི་དེ་ཉིད་ཀྱིས། །
སྟོང་ཉིད་དངོས་མེད་སྟོང་ཉིད་དོ། །
ད་ལྟར་བ་འདི་ཞེས་སོགས་གསུངས། དུས་གསུམ་པོ་དེ་ཆོས་ཅན། ཁྱོད་
ལ་མི་དམིགས་པ་ཞེས་བརྗོད་དེ། དུས་གང་དུ་དེ་དག་ལྷན་ཅིག་དུས་མཉམ་པ་མི་



154
254
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
དམིགས་པའི་ཕྱིར། དེར་ཐལ། ད་ལྟར་བ་འདི་རང་དུས་སྐད་ཅིག་གཉིས་པར་མི་
གནས་ཤིང་འདས་པ་དང་མ་འོངས་པ། ད་ལྟར་བའི་དུས་སུ་ཡོད་པ་མ་ཡིན་པའི་
ཕྱིར། དུས་གསུམ་ལྷན་ཅིག་ཏུ་མི་དམིགས་པ་དེ་རང་གི་ངོ་བོ་ཉིད་ཀྱིས་གྲུབ་པ་དེ་
ཡིས་དབེན་པ་ཉིད་དེ་ཆོས་ཅན། མི་དམིགས་ཞེས་བྱ་བའི་སྟོང་པ་ཉིད་ཡིན་ཏེ། སྔར་
བཤད་པའི་སྟོང་གཞི་དེའི་ཆོས་ཉིད་ཡིན་པའི་ཕྱིར། དུས་གསུམ་ཆོས་ཅན། ཁྱོད་
ལ་འདུས་བྱས་ཞེས་བྱ་སྟེ། ཁྱོད་ཐ་སྙད་དུ་རང་གི་རྒྱུ་རྐྱེན་ལས་བྱུང་ཞིང་། དོན་དམ་
པར་རྒྱུ་རྐྱེན་འདུས་པའི་ངོ་བོ་མེད་པའི་ཕྱིར། དོན་དམ་པར་རྒྱུ་རྐྱེན་གྱིས་འདུས་
བྱས་པ་མེད་པའི་དངོས་མེད་དེ་ནི། དེ་ཁོ་ན་ཉིད་དུ་གྲུབ་པས་སྟོང་པ་ཉིད་ཆོས་ཅན།
དངོས་པོ་མེད་པའི་ངོ་བོ་ཉིད་ཀྱི་སྟོང་ཉིད་ཡིན་ཏེ། སྟོང་གཞི་དངོས་མེད་དེའི་ཆོས་
ཉིད་ཡིན་པའི་ཕྱིར།
སྟོང་ཉིད་བཞིར་ཕྱེ་བ་རྒྱས་པར་བཤད་པ།
གཉིས་པ་༼སྟོང་ཉིད་བཞིར་རྒྱས་པར་བྱེ་སྟེ་བཤད་བ།༽སྟོང་ཉིད་བཞིར་ཕྱེ་བ་རྒྱས་
པར་བཤད་པ་ནི།
དངོས་བོའི་སྒྲས་ནི་མདོར་བསྡུས་ན། །
ཕུང་བོ་ལྔ་རྣམས་བརྗོད་པ་ཡིན། །
དེ་རྣམས་དེ་ཡིས་སྟོང་ཉིད་གང་། །
དེ་དངོས་སྟོང་པ་ཉིད་དུ་བཤད། །
མདོར་བསྡུས་ན་ནི་དངོས་མེད་པ། །
འདུས་མ་བྱས་ཆོས་རྣམས་ལ་བརྗོད། །
དེ་ཉིད་དངོས་མེད་དེས་སྟོང་ཉིད། །
དངོས་བོ་མེད་པ་སྟོང་ཉིད་དོ། །



སེམས་བསྐྱེད་དྲུག་བའི་རྣམ་བཤད།
55
རང་བཞིན་ངོ་བོ་ཉིད་མེད་ཉིད། །
རང་བཞིན་ཞེས་བྱའི་སྟོང་ཉིད་དེ། །
འདི་ལྟར་རང་བཞིན་མ་བྱས་པས། །
རང་བཞིན་ཞེས་ནི་བྱ་བ་བསྙད། །
སངས་རྒྱས་རྣམས་ནི་འབྱུང་བའམ། །
མ་བྱུང་ཡང་རུང་དངོས་སུ་ན། །
དངོས་པོ་ཀུན་གྱི་སྟོང་པ་ཉིད། །
གཞན་གྱི་དངོས་བོ་རབ་ཏུ་བསྒྲགས། །
ཡང་དག་མཐའ་དང་དེ་བཞིན་ཉིད། །
དེ་གཞན་དངོས་པོའི་སྟོང་ཉིད་དོ། །
ཤེས་རབ་ཕ་རོལ་ཕྱིན་ཚུལ་ལས། །
དེ་དག་དེ་སྐད་རབ་ཏུ་བསྒྲགས། །
དངོས་པོའི་སྒྲས་ནི་ཞེས་སོགས་གསུངས། ཕུང་པོ་ལྔ་རྣམས་ཆོས་ཅན།
དངོས་པོ་ཞེས་པའི་སྒྲས་བརྗོད་པ་ཡིན་ཏེ། དངོས་པོ་རྣམས་མདོར་བསྡུ་ན་དེ་ལྟར་
འདུ་བའི་ཕྱིར། ཕུང་པོ་ལྔ་ནི་དེ་ཡིས་ངོ་བོས་གྲུབ་པར་སྟོང་ཉིད་གང་ཡིན་པ་དེ་ཆོས་
ཅན༑ དངོས་པོ་སྟོང་པ་ཉིད་དུ་བཤད་དེ། སྟོང་གཞི་ཕུང་པོའི་དངོས་པོ་དེ་དག་གི་
ཆོས་ཉིད་ཡིན་པའི་ཕྱིར། དངོས་པོ་མེད་པའི་ཆོས་རྣམས་ཆོས་ཅན། ཁྱོད་ལ་འདུས་
མ་བྱས་ཞེས་བརྗོད་པ་དེ་རྣམས་མདོར་བསྡུས་ན། འདུས་མ་བྱས་གསུམ་དུ་འདུ་བའི་
ཕྱིར། དེ་གསུམ་ནི་ནམ་མཁའ་དང་། དེ་བཞིན་ཉིད་དང་འགོག་པ་རྣམས་ཡིན་པའི་
ཕྱིར། འདུས་མ་བྱས་དེ་ཉིད་དངོས་པོ་མེད་པའི་ངོ་བོ་ཉིད་ཀྱིས་གྲུབ་པ་དེས་སྟོང་པའི་
སྟོང་ཉིད་དེ་ཆོས་ཅན། དངོས་པོ་མེད་པ་སྟོང་པ་ཉིད་ཡིན་ཏེ། སྟོང་གཞི་དངོས་མེད་
དེའི་ཆོས་ཉིད་ཡིན་པའི་ཕྱིར། ཆོས་ཅན་གྱི་རང་བཞིན་ཆོས་དབྱིངས་དེ་ཉིད་ངོ་བོ་
ཉིད་ཀྱིས་གྲུབ་པ་མེད་པའི་ཆོས་ཉིད་དེ་ནི་ཆོས་ཅན། རང་བཞིན་ཆོས་ཉིད་ཅེས་བྱ་



256
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
བའི་སྟོང་པ་ཡིན་ཏེ། སྟོང་གཞི་ཆོས་ཉིད་དེའི་གནས་ལུགས་ཡིན་པའི་ཕྱིར། ཆོས་
དབྱིངས་ཆོས་ཅན། རང་བཞིན་ཅེས་བྱ་བར་བསྙད་པ་ཡིན་པར་ཐལ། འདི་ལྟར་རང་
བཞིན་དེ་ནི་ཉན་ཐོས་སོགས་གང་ཟག་གཞན་གྱིས་མ་བྱས་པའི་གཤིས་ལུགས་ཡིན་
པའི་ཕྱིར། སངས་རྒྱས་རྣམས་ནི་འཇིག་རྟེན་དུ་འབྱུང་བའམ། མ་བྱུང་ཡང་རུང་དངོས་
སུ་ན་སྟེ་རང་བཞིན་དངོས་པོ་ཀུན་གྱི་གནས་ལུགས་སྟོང་པ་ཉིད་ནི་ཆོས་ཅན། གཞན་
གྱི་དངོས་པོ་སྟེ། ཀུན་རྫོབ་ཀྱི་ཆོས་གཞན་ལས་མཆོག་ཏུ་གྱུར་པའི་དངོས་པོ་རབ་ཏུ་
བསྒྲགས་རིགས་པར་ཐལ། ཟག་མེད་མཉམ་བཞག་ཡེ་ཤེས་ཀྱི་མངོན་སུམ་གྱི་སྤྱོད་
ཡུལ་ཡིན་པའི་ཕྱིར། ཡང་དག་པའི་མཐའ་མྱང་འདས་ཆོས་ཅན། གཞན་གྱི་དངོས་
པོ་ཞེས་བྱ་རུང་བར་ཐལ། འཁོར་བ་ལས་གཞན་ཐར་པའི་གནས་སྐབས་སུ་འཇོག་
པའི་ཕྱིར། གཞན་དངོས་མྱང་འདས་དེ་དང་གཞན་དངོས་དེ་བཞིན་ཉིད་དེ་གཉིས་ངོ་
བོ་ཉིད་ཀྱིས་གྲུབ་པས་སྟོང་ཉིད་ཆོས་ཅན། གཞན་གྱི་དངོས་པོའི་སྟོང་པ་ཉིད་ཡིན་
ཏེ༑ སྟོང་གཞི་དེ་དག་གི་ཆོས་ཉིད་ཡིན་པའི་ཕྱིར། སྟོང་ཉིད་ཀྱི་དབྱེ་བ་དེ་དག་ཆོས་
ཅན། རང་གར་བཤད་པ་མ་ཡིན་པར་ཐལ། ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་
རྒྱས་པར་སྟོན་པའི་མདོ་ལས། སངས་རྒྱས་བཅོམ་ལྡན་འདས་ཀྱིས་དེ་སྐད་རབ་ཏུ་
བསྒྲགས་པ་ཡིན་པའི་ཕྱིར།
བཞི་པ་༼སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ།༽སའི་ཡོན་ཏན་བརྗོད་པའི་
སྒོ་ནས་མཇུག་བསྡུ་བ་ནི།
དེ་ལྟར་བློ་གྲོས་ཟེར་གྱིས་སྣང་བ་གསལ་བྱས་པས། །
རང་གི་ལག་ན་གནས་པའི་སྒྱུ་རུ་ར་བཞིན་དུ། །
སྲིད་གསུམ་འདི་དག་མ་ལུས་གདོད་ནས་སྐྱེ་མེད་པར། །
རྟོགས་ཏེ་ཐ་སྙད་བདེན་པའི་སྟོབས་ཀྱིས་འགོག་པར་འགྲོ །
རྟག་ཏུ་འགོག་པར་གཏོགས་པའི་བསམ་གཏན་ཡིན་མོད་ཀྱི། །
འགྲོ་བ་མགོན་མེད་བ་ལ་སྙིང་རྗེའང་སྐྱེད་པར་བྱེད། །



སེམས་བསྐྱེད་དྲུག་པའི་རྣམ་བཤད།
དེ་གོང་བདེ་གཤེགས་གསུང་སྐྱེས་སངས་རྒྱས་འབྲིང་བཅས་ནི། །
མ་ལུས་པ་རྣམས་བློ་ཡི་ཕམ་པར་བྱེད་པའང་ཡིན། །
ཀུན་རྫོབ་དེ་ཉིད་གཤོག་ཡངས་དཀར་པོ་རྒྱས་གྱུར་པ། །
ངང་པའི་རྒྱལ་བོ་དེ་ནི་སྐྱེ་བོའི་ངང་པ་ཡིས། །
མདུན་དུ་བདར་ནས་དགེ་བའི་རླུང་གི་ཤུགས་སྟོབས་ཀྱིས། །
རྒྱལ་བའི་ཡོན་ཏན་རྒྱ་མཚོའི་ཕ་རོལ་མཆོག་ཏུ་འགྲོ། །
དེ་ལྟར་བློ་གྲོས་ཞེས་སོགས་གསུངས། དེ་ལྟར་གནས་ལུགས་རྟོགས་པའི་
བློ་གྲོས་ཀྱི་འོད་ཟེར་གྱི་སྣང་བ་གསལ་བར་བྱས་པའི་བྱང་སེམས་ས་དྲུག་པ་བ་དེ་
ཆོས་ཅན། འགོག་པར་འགྲོ་བ་སྟེ་སྙོམས་པར་འཇུག་ཚུལ་ཡོད་དེ། ཐ་སྙད་ཀུན་རྫོབ་
ཀྱི་བདེན་པའི་སྟོབས་ཏེ་ཐ་སྙད་དུ་རང་གི་ལག་མཐིལ་ན་གནས་པའི་སྐྱུ་རུ་ར་བཞིན་
དུ་མངོན་སུམ་དུ། སྲིད་པ་གསུམ་པོ་འདི་དག་མ་ལུས་གདོད་མ་ནས་རང་བཞིན་གྱིས་
སྐྱེ་བ་མེད་པར་མངོན་སུམ་དུ་རྟོགས་པའི་ཕྱིར། དེ་ལྟར་འགོག་པ་ལ་སྙོམས་པར་
འཇུག་མོད་ཀྱང་གཞན་དོན་འདོར་བ་མ་ཡིན་ཏེ། རྟག་ཏུ་འགོག་པར་གཏོགས་པའི་
བསམ་པ་དང་ལྡན་མོད། འགྲོ་བ་མགོན་མེད་པ་ལ་ལྷག་པར་བརྩེ་བའི་སྙིང་རྗེའང་
སྐྱེད་པར་བྱེད་པའི་ཕྱིར། དེ་ཆོས་ཅན། ས་དེ་ཉིད་ཀྱི་གོང་མ་བདུན་པ་རིང་དུ་སོང་བ་
ཐོབ་ཚེ། བདེ་བར་གཤེགས་པའི་གསུང་ལས་སྐྱེས་པ་ཉན་ཐོས། སངས་རྒྱས་འབྲིང་
རང་རྒྱལ་དང་བཅས་པ་ནི་མ་ལུས་པ་རྣམས་གནས་ལུགས་རྟོགས་པའི་བློའི་སྟོབས་
ཀྱིས་ཟིལ་གྱིས་གནོན་པས་ཕམ་པར་བྱེད་པའང་ཡིན་པའི་ཕྱིར། ཡང་དེ་ཆོས་ཅན།
ཐབས་ཤེས་ཀྱི་ལམ་སྒྲོད་པའི་ཚུལ་ཡོད་དེ། སྦྱིན་སོགས་ཀུན་རྫོབ་ཀྱི་ལམ་དང་། དོན་
དམ་དེ་ཉིད་རྟོགས་པའི་ཟབ་མོའི་ལམ། ཟུང་ལྡན་གྱི་གཤོག་ཡངས་ཆེ་བའི་དྲི་མ་མེད་
པའི་དཀར་པོ་རྣམ་པར་རྒྱས་པར་གྱུར་པ། གདུལ་བྱའི་སྐྱེ་བོ་ངང་པ་ཡོན་ཏན་ཕུལ་དུ་
བྱུང་བ་རྣམས་ཀྱི་མདུན་དུ་བདར་ནས། སྔར་གྱི་དགེ་བའི་རླུང་གི་ཤུགས་ཀྱི་སྟོབས་
ཀྱིས། རྒྱལ་བའི་ཡོན་ཏན་མུ་མཐའ་གྲངས་མེད་པའི་རྒྱ་མཚོ་ཆེན་པོའི་ཕ་རོལ་ཏུ་བདེ་



25 ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་པ།
བླག་ཏུ་འགྲོ་བ་ཡིན་པའི་ཕྱིར།
དབུ་མ་ལ་འཇུག་པ་ལས། སེམས་བསྐྱེད་པ་དྲུག་པའོ།། །།
སེམས་བསྐྱེད་དྲུག་པ་བཤད་པའོ།། །།



སེམས་བསྐྱེད་བདུན་པའི་རྣམ་བཤད།
སེམས་བསྐྱེད་བདུན་པའི་རྣམ་བཤད།
༈ གསུམ་པ་རིང་དུ་སོང་བ་སོགས་བཞི་བཤད་པ་ལ་གསུམ། ས་བདུན་པ་
བཤད་པ། ས་བརྒྱད་པ་བཤད་པ། ས་དགུ་པ་བཤད་པ། ས་བཅུ་པ་བཤད་པའོ། ། དང་
པོ་༼ས་བདུན་བ་བཤད་བ།༽ནི།
རིང་དུ་སོང་བ་འདིར་ནི་སྐད་ཅིག་དང་། །
སྐད་ཅིག་ལ་ནི་འགོག་པར་འཇུག་འགྱུར་ཞིང་། །
ཐབས་ཀྱི་ཕ་རོལ་ཕྱིན་ལེགས་འབར་བའང་འཐོབ། །
རིང་དུ་སོང་སོགས་གསུངས། ས་བདུན་པ་རིང་དུ་སོང་འདིར་ནི་ཆོས་ཅན།
ཤེས་རབ་ཁྱད་པར་ཅན་དང་ལྡན་ཏེ། དུས་སྐད་དང་ནི་སྐད་ཅིག་ལ་ནི། འགོག་པ་
ཡང་དག་པའི་མཐའ་ལ་སྙོམས་པར་འཇུག་པར་འགྱུར་ཞིང་། དེ་ལས་ལྡང་བའི་ཕྱིར།
དེ་ཆོས་ཅན། ཐབས་ཁྱད་པར་ཅན་དང་ལྡན་ཏེ། ཐབས་ཀྱི་ཕར་ཕྱིན་ཁྱད་པར་ཅན་
ལེགས་པར་འབར་བ་ཆེས་ཡོངས་སུ་དག་པ་ཐོབ་པའི་ཕྱིར།
འདི་ལ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན། ༽ནི། བྱང་སེམས་
ས་བདུན་པ་ཆོས་ཅན། འགོག་པ་ལ་འཇུག་ལྡང་ཁྱད་པར་ཅན་ཐོབ་ཚུལ་ཡོད་དེ། བྱ་
རྫོགས་ཀྱི་སྐད་ཅིག་མའི་ཐུང་མཐའ་གཅིག་ལ་སྙོམས་པར་འཇུག དེའི་སྐད་ཅིག་
གཅིག་ལ་དེ་ལས་ལྡང་བ་ཡིན་པའི་ཕྱིར། སྙོམས་པར་འཇུག་ཡུལ་གྱི་འདིར་བསྟན་
འགོག་པ་ཡོད་དེ། ས་དྲུག་པ་མན་ཆད་ཀྱི་སྤང་བྱ་སྤངས་པའི་ཁྱད་པར་དུ་བྱ་བའི་
འགོག་པ་དེ་དེ་ཡིན་པའི་ཕྱིར། །
གཉིས་པ་༼མཐའ་དཔྱད་པ།༽ལ། ཁ་ཅིག ལུགས་འདིར་དུས་མཐའི་སྐད་ཅིག་
མ་མེད་པར་ཐལ། དུས་མཐའི་སྐད་ཅིག་མ་གཅིག་གི་ཡུན་ལ་ཆོས་ཉིད་ལ་འཇུག་
ལྡང་ནུས་པའི་སེམས་ཅན་མེད་པའི་ཕྱིར་ན་མ་ཁྱབ། གཞན་ཡང་། བྱ་རྫོགས་ཀྱི་



260
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
སྐད་ཅིག་མ་དང་དུས་མཐའི་སྐད་ཅིག་མ་གཉིས་ལ་ཡུན་རིང་ཐུང་མེད་པར་ཐལ། དེ་
གཉིས་རེ་རེ་ནས་ཡོད་པའི་ཕྱིར་ན་མ་ཁྱབ། སྐྱེས་བུ་དར་མ་ནད་མེད་ཅིག་གིས་སེ་
གོལ་གཏོགས་པའི་ཡུན་ལ་དྲུག་ཅུ་རྩ་ལྔ་ཕྱེ་བས་དེའི་གཅིག་གི་ཡུན་ལ་དུས་མཐའི་
སྐད་ཅིག་མ་འཇོག་པ་ཡིན་ནོ། །ཤེས་པ་ཆ་མེད་ཡོད་པར་ཐལ། ཤེས་པ་དུས་ཀྱི་ཆ་
མེད་ཡོད་པའི་ཕྱིར་ན་མ་ཁྱབ། རྡུལ་ཕྲ་བའི་མཐར་ཐུག་པ་མེད་པར་ཐལ། རྡུལ་ཕྲན་
ཆ་མེད་མེད་པའི་ཕྱིར་ན་མ་ཁྱབ།
དབུ་མ་ལ་འཇུག་པ་ལས། སེམས་བསྐྱེད་པ་བདུན་པའོ།། །།
སེམས་བསྐྱེད་བདུན་པའི་རྣམ་པར་བཤད་པའོ།། །།



སེམས་བསྐྱེད་བརྒྱད་བའི་རྣམ་བཤད།
261
སེམས་བསྐྱེད་བརྒྱུད་པའི་རྣམ་བཤད།
༈ གཉིས་པ་༼ས་བརྒྱད་བ་བཤད་བ།༽ས་བརྒྱད་པ་བཤད་པ་ལ་གསུམ། སྨོན་
ལམ་ལྷག་ཅིང་འགོག་པ་ལས་བསླང་ཚུལ། ཉོན་མོངས་ཐམས་ཅད་ཟད་པར་བསྟན་
པ༑ དབང་བཅུ་ཐོབ་པར་བསྟན་པའོ། །
དང་པོ་༼སྨོན་ལམ་ལྷག་ཅིང་འགོག་པ་ལས་བསླང་ཚུལ་༽ནི།
ཡང་ཡང་སྔར་དགེ་ལས་ལྷག་ཐོབ་བྱའི་ཕྱིར། །
གང་དུ་ཕྱིར་མི་ལྡོག་པ་ཉིད་འགྱུར་བ། །
མི་གཡོ་དེ་ལས་བདག་ཉིད་ཆེ་དེ་འཇུག །
འདི་ཡི་སྨོན་ལམ་ཤིན་ཏུ་དག་འགྱུར་ཞིང་། །
རྒྱལ་བ་རྣམས་ཀྱིས་འགོག་ལས་སློང་བར་མཛད། །
ཡང་ཡང་སྔར་དགེའི་ཞེས་སོགས་གསུངས། ས་བདུན་པ་བ་ཆོས་ཅན། ས་
གང་དུ་ཕྱིན་ན་ཕྱིར་མི་ལྡོག་པ་ཉིད་དུ་འགྱུར་བ་ས་མི་གཡོ་བ་དེ་ལ་བདག་ཉིད་ཆེན་
པོ་འཇུག་པའི་རྒྱུ་མཚན་ཡོད་དེ། ཡང་ཡང་སྔར་གྱི་དགེ་བའི་ལས་ས་བདུན་པ་ལས་
ཆེས་ལྷག་པར་ཐོབ་པར་བྱ་བའི་ཕྱིར་ཡིན་པའི་ཕྱིར། ས་བརྒྱད་པ་བ་ཆོས་ཅན། སྨོན་
ལམ་གྱི་ཕར་ཕྱིན་ལྷག་ཚུལ་ཡོད་དེ། ས་བརྒྱད་པ་འདི་ཡི་ས་དང་པོ་སོགས་སུ་སྨོན་
ལམ་འབུམ་ཕྲག་གྲངས་མེད་བཅུ་བཏབས་པ་དེ་ནི་ཤིན་ཏུ་དག་པར་འགྱུར་བའི་ཕྱིར།
ས་བརྒྱད་པ་བ་ཆོས་ཅན། རྒྱལ་བ་རྣམས་ཀྱིས་འགོག་པ་ལས་སློང་བར་མཛད་པའི་
རྒྱུ་མཚན་ཡོད་དེ། མཉམ་གཞག་ཏུ་སྟོང་ཉིད་བསྒོམས་ཀྱང་མི་ཆོག་པ་གཟུགས་སྐུའི་
རྒྱུ་བསོད་ནམས་ཀྱི་ཚོགས་བསགས་པ་ལ་བསྐུལ་བར་མཛད་པ་ཡིན་པའི་ཕྱིར། །
གཉིས་པ་༼ཉོན་མོངས་ཐམས་ཅད་ཟད་བར་བསྟན་པ།༽ནི།
ཆགས་བ་མེད་པའི་བློ་ནི་སྐྱོན་རྣམས་དག་དང་ལྷན་ཅིག་མི་གནས་ཕྱིར། །



g2
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ས་བརྒྱད་པ་ལ་དྲི་མ་དེ་དག་རྩ་བཅས་ཉེ་བར་ཞི་འགྱུར་ཞིང་། །
ཉོན་མོངས་ཟད་ཅིང་ས་གསུམ་བླ་མར་གྱུར་ཀྱང་སངས་རྒྱས་རྣམས་ཀྱི་ནི། །
འབྱོར་བ་མཁའ་ལྟར་མཐའ་བྲལ་མ་ལུས་འཐོབ་པར་ནུས་མ་ཡིན། །
ཆགས་པ་མེད་པའི་ཞེས་སོགས་གསུངས། ས་བརྒྱད་པ་བ་དེ་ཆོས་ཅན། རྟོགས་པའི་
ཡོན་ཏན་དང་ལྡན་པར་མ་ཟད། ས་བརྒྱད་པ་ལ་ཉོན་མོངས་པའི་དྲི་མ་དེ་རྩ་བ་ས་བོན་
དང་བཅས་ཉེ་བར་ཞི་བར་འགྱུར་ཞིང་སྟེ་འགྱུར་བར་ཐལ། བདེན་པར་ཆགས་པ་མེད་
པའི་བློ་ནི་སྐྱོན་ཅན་གྱི་ཉོན་མོངས་དང་ལྷན་ཅིག་མི་གནས་པའི་ཕྱིར། ཡང་ཁོ་ན་རེ།
ས་བརྒྱད་པ་བ་ཆོས་ཅན། ལམ་ལ་འབད་པ་དོན་མེད་པར་ཐལ། ཉོན་མོངས་སྤངས་
པའི་ཐེག་ཆེན་པ་ཡིན་པའི་ཕྱིར་ཟེར་ན། སྐྱོན་མེད་དེ། དེ་ཉོན་མོངས་ཟད་པར་གྱུར་
ཅིང་ས་གསུམ་གྱི་བླ་མར་གྱུར་པ་ཡིན་ཀྱང༌། རྫོགས་པའི་སངས་རྒྱས་རྣམས་ཀྱི་ནི།
འབྱོར་པ་མཁའ་ལྟར་མཐའ་དང་བྲལ་བ། མ་ལུས་པ་ཐོབ་པ་མ་ཡིན་པ། དེ་ཐོབ་པའི་
ཕྱིར་དུ་ད་དུང་ལམ་ལ་བརྩོན་དགོས་པའི་ཕྱིར། །
གསུམ་པ་༼དབང་བཅུ་ཐོབ་བར་བསྟན་པ།༽ནི། །
འཁོར་བ་འགགས་ཀྱང་དབང་རྣམས་བཅུ་པོ་ཐོབ་པར་འགྱུར་ཞིང་དེ་དག་གིས། །
སྲིད་པའི་འགྲོ་བ་རང་གི་བདག་ཉིད་སྣ་ཚོགས་སྟོན་པར་བྱེད་པར་འགྱུར། །
འཁོར་བ་འགགས་ཀྱང་ཞེས་སོགས་གསུངས། ཁོ་ན་རེ། དེ་ཆོས་ཅན། སྲིད་པར་
བསམ་བཞིན་སྐྱེ་བ་མི་འཛིན་པར་ཐལ། ཉོན་མོངས་སྤངས་པའི་ཕྱིར་ཟེར་ན། བྱང་
སེམས་ས་བརྒྱད་པ་བ་ཆོས་ཅན། ལས་ཉོན་གྱིས་དབང་གིས་འཁོར་བར་སྐྱེ་བ་མེད་
ཀྱང་སྐྱེ་བ་བརྒྱུད་ནས་ཚོགས་རྫོགས་པ་མི་འགལ་བར་ཐལ། ཚེ་ལ་དབང་བ་སོགས་
དབང་བཅུ་པོ་རྣམས་ཐོབ་པར་གྱུར་ཅིང་། དེ་དག་གིས་སྲིད་པའི་འགྲོ་བ་ལ་རང་རང་
གི་སྐལ་བ་དང་འཚམ་པར་རང་གི་བདག་ཉིད་སྣ་ཚོགས་པ་སྟོན་པར་བྱེད་པ་ཡིན་
པའི་ཕྱིར། །
འདིར་ནི་སྤྱི་དོན་དང་མཐའ་དཔྱད་པ་གཉིས། ས་བརྒྱད་པ་དེ་ཆོས་ཅན། ཁྱོད་



སེམས་བསྐྱེད་བརྒྱད་བའི་རྣམ་བཤད།
འཉྩ
ལ་མི་གཡོ་བ་ཞེས་བརྗོད་པའི་རྒྱུ་མཚན་ཡོད་དེ། བདེན་འཛིན་གྱི་རྣམ་རྟོག་དང་།
འབད་རྩོལ་རགས་པ་དང་བཅས་པའི་འདུ་ཤེས་ཀྱིས་མི་གཡོ་བས། དེ་ལྟར་བཤད་
པའི་ཕྱིར། གཉིས་པ་༼མཐའ་དཔྱད་བ།༽ལ། ཁ་ཅིག ས་བརྒྱད་པ་བ་ཆོས་ཅན། སྙིང་
རྗེ་དང་སྨོན་ལམ་གྱི་དབང་གིས་བསམ་བཞིན་དུ་ཡིད་ཀྱི་རང་བཞིན་གྱི་ལུས་མི་ལེན་
པར་ཐལ། ཉོན་སྒྲིབ་སྤངས་པའི་གང་ཟག་ཡིན་པའི་ཕྱིར་ན་མ་ཁྱབ། མ་རིག་བག་
ཆགས་ཀྱི་ས་ཆོས་ཅན། སྤང་བྱ་མ་ཡིན་པར་ཐལ། བྱང་འཕགས་ཀྱིས་ཡིད་ཀྱི་རང་
བཞིན་གྱི་སྐྱེ་བ་ལེན་པའི་རྒྱུར་དགོས་པའི་ཕྱིར་ན་མ་ཁྱབ། སངས་རྒྱས་ཀྱིས་མ་
བསྐུལ་ན་ས་བརྒྱད་པ་བ་ཆད་མཐར་ལྷུང་སྲིད་པར་ཐལ། དེ་ལ་དེས་ཚོགས་བསགས་
པར་བསྐུལ་བ་མཛད་པའི་ཕྱིར་ན་མ་ཁྱབ། དེ་བརྟག་པ་མཐའ་བཟུང་གི་དབང་དུ་
བཏང་བ་ཡིན་པའི་ཕྱིར། །
དབུ་མ་ལ་འཇུག་པ་ལས། སེམས་བསྐྱེད་པ་བརྒྱད་པའོ།། །།
སེམས་བསྐྱེད་བརྒྱད་པའི་རྣམ་པར་བཤད་པའོ།། །།



264
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
སེམས་བསྐྱེད་དགུ་པའི་རྣམ་བཤད།
༈ གསུམ་པ་༼ས་དགུ་བ་བཤད་པ།༽ས་དགུ་པ་བཤད་པ་ལ།
དགུ་བ་ལ་ནི་དེའི་སྟོབས་ལྟ་ཞིག་མཐའ་དག་རྫོགས་པར་དག་འགྱུར་ཞིང་། །
དེ་བཞིན་ཡང་དག་རིག་ཆོས་རང་གི་ཡོན་ཏན་ཡོངས་སུ་དག་པའང་འཐོབ། །
དགུ་པ་ལ་ནི་ཞེས་སོགས་གསུངས། ས་དགུ་པ་ལ་གནས་པའི་བྱང་སེམས་ཆོས་
ཅན༑ ས་བརྒྱད་ལས་ལྷག་པའི་རྒྱུ་མཚན་ཡོད་དེ། དེས་སྟོབས་ཀྱི་ཕར་ཕྱིན་ལྟ་ཞིག་
མཐའ་དག་རྫོགས་པར་དག་པར་འགྱུར་ཞིང་། དེ་བཞིན་དུ་སོ་སོར་ཡང་དག་པ་རིག་
པའི་ཆོས་རང་གི་ཡོན་ཏན་ཡོངས་སུ་དག་པའང་ཐོབ་པར་གྱུར་པ་ཡིན་པའི་ཕྱིར། །
འདི་ལ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽ནི། སྟོབས་ཀྱི་
ཕར་ཕྱིན་ལྷག་པར་ཐོབ་པའི་ས་དགུ་པའི་ཡེ་ཤེས་དེ། ས་དགུ་པ་ལེགས་པའི་བློ་གྲོས་
ཀྱི་མཚན་ཉིད། ས་འདིར་ས་འོག་མ་ལས་ལྷག་པ་ཡིན་ཏེ། སོ་སོར་ཡང་དག་པ་རིག་
པ་བཞི་ཐོབ་པའི་ས་དགུ་པའི་ཡེ་ཤེས་ཡིན་པའི་ཕྱིར།
གཉིས་པ་༼མཐའ་དཔྱད་པ།༽ ཁ་ཅིག སོ་སོར་ཡང་དག་རིག་པ་བཞི་ཐོབ་པའི་
ས་དགུ་པ་བ་མེད་པར་ཐལ། དེ་ཐོབ་པ་ལ་རྣམ་མཁྱེན་ཐོབ་དགོས་པའི་ཕྱིར། དེར་
ཐལ། རྣམ་མཁྱེན་དུ་གྱུར་པའི་དེ་ཡོད་པའི་ཕྱིར། ཟེར་ན་མ་ཁྱབ། སྟོབས་ཀྱི་ཕར་ཕྱིན་
ཐོབ་པའི་ཉན་ཐོས་ཡོད་པར་ཐལ། སྟོབས་ལྔ་རྒྱུད་ལྡན་གྱི་ཉན་ཐོས་ཡོད་པའི་ཕྱིར་ན་
མ་ཁྱབ། དེར་ཐལ། བྱང་ཕྱོགས་སོ་བདུན་རྒྱུད་ལྡན་གྱི་ཉན་ཐོས་ཡོད་པའི་ཕྱིར། །
དབུ་མ་ལ་འཇུག་པ་ལས། སེམས་བསྐྱེད་པ་དགུ་པའོ།། །།
སེམས་བསྐྱེད་དགུ་པའི་རྣམ་པར་བཤད་པའོ།། །།



སེམས་བསྐྱེད་བཅུ་པའི་རྣམ་བཤད།
265
སེམས་བསྐྱེད་བཅུ་པའི་རྣམ་བཤད།
༈ བཞི་པ་༼ས་བཅུ་པ་བཤད་པ།༽ས་བཅུ་པ་བཤད་པ་ནི།
བཅུ་པའི་ས་ལ་དེ་ཡིས་ཀུན་ནས་སངས་རྒྱས་རྣམས་ལས་དབང་བསྐུར་བ། །
དམ་པ་འཐོབ་ཅིང་ཡེ་ཤེས་ལྷག་པར་མཆོག་ཏུ་བྱུང་བར་གྱུར་པའང་ཡིན། །
ཆར་སྤྲིན་རྣམས་ལས་ཆུ་ཆར་འབབ་པ་ཇི་ལྟར་དེ་བཞིན་འགྲོ་རྣམས་ཀྱི། །
དགེ་བའི་ལོ་ཐོག་ཆེད་དུ་རྒྱལ་སྲས་ལས་ཀྱང་ལྷུན་གྲུབ་ཆོས་ཆར་འབབ། །
བཅུ་པའི་ས་ལ་ཞེས་སོགས་གསུངས། ས་བཅུ་པའི་ས་ལ་གནས་པའི་བྱང་སེམས་དེ་
ཡིས་ནི་ཆོས་ཅན། རང་རྒྱུད་སངས་རྒྱས་ཀྱིས་བྱིན་གྱིས་བརླབས་པའི་ཡོན་ཏན་ཁྱད་
པར་ཅན་ཐོབ་སྟེ། ཕྱོགས་བཅུ་པོ་ཀུན་ནས་སངས་རྒྱས་རྣམས་ལས་འོད་ཟེར་ཆེན་
པོའི་དབང་བསྐུར་བ་དམ་པ་ཐོབ་པའི་ཕྱིར། བྱང་སེམས་ས་བཅུ་པ་ཆོས་ཅན། ཡེ་
ཤེས་ཀྱི་ཕར་ཕྱིན་ལྷག་པ་ཆེས་ཡོངས་སུ་དག་པ་མཆོག་ཏུ་གྱུར་པའང་ཐོབ་པ་ཡིན་
པར་ཐལ། དེའི་མི་མཐུན་ཕྱོགས་ཀྱི་དྲི་མ་སྦྱོང་ནུས་པའི་ཕྱིར། ཤེས་བྱ་ཆོས་ཅན།
ས་བཅུ་པ་ལ་ཆོས་ཀྱི་སྤྲིན་ཞེས་འདོགས་པའི་རྒྱུ་མཚན་ཡོད་དེ། ཇི་ལྟར་སྟེ། དཔེར་
ན་ཆར་སྤྲིན་རྣམས་ལ་འཇིག་རྟེན་པའི་ལོ་ཐོག་སྤེལ་བའི་སླད་དུ་ཆུ་ཆར་འབེབས་པ་
དེ་བཞིན་དུ་གདུལ་བྱའི་འགྲོ་བ་རྣམས་ལ་དགེ་བའི་ལོ་ཏོག་སྤེལ་བའི་ཆེད་དུ། རྒྱལ་
སྲས་ས་བཅུ་པ་བ་འདི་ལས་འབད་རྩོལ་རགས་པ་ཞི་བའི་ལྷུན་གྱིས་གྲུབ་པར་དམ་
པའི་ཆོས་ཀྱི་ཆར་པ་འབེབས་པ་ཡིན་པའི་ཕྱིར།
སྐབས་འདིར་སྤྱི་དོན་དང་མཐའ་དཔྱད་པ་གཉིས་ལས། དང་པོ་༼སྤྱི་དོན།༽ནི།
ཡེ་ཤེས་ཀྱི་ཕར་ཕྱིན་ལྷག་པར་ཐོབ་པའི་ས་བཅུ་པའི་ཡེ་ཤེས་དེ། ས་བཅུ་པ་ཆོས་
ཀྱི་སྤྲིན་གྱི་མཚན་ཉིད། ས་བཅུ་པ་བ་ཆོས་ཅན། ས་དགུ་པ་མན་ཆད་ལས་ཁྱད་པར་
འཕགས་པ་ཡིན་ཏེ། རྗེས་ཐོབ་ཏུ་གཞན་དོན་བྱེད་ཚུལ་སངས་རྒྱས་དང་མཉམ་པ་



འs;
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
རྗེས་མཐུན་པ་ཐོབ་པས། མདོ་ལས། སངས་རྒྱས་ཀྱི་ས་ཞེས་སྒྲ་བཏགས་ནས་བཤད་
པ་ཡིན་པའི་ཕྱིར། །
གཉིས་པ་༼མཐའ་དཔྱད་པ།༽ལ། ཁ་ཅིག་ན་རེ། ས་བཅུ་པ་ཆོས་ཅན། ཁྱོད་ལ་
རྗེས་ཐོབ་པ་མེད་པར་ཐལ། ཁྱོད་མཉམ་གཞག་པ་ཡིན་པའི་ཕྱིར། དེར་ཐལ། ཁྱོད་
སྲིད་པ་ཐ་མ་པ་ཡིན་པའི་ཕྱིར། དེར་ཐལ། ཆོས་ཅན་དེའི་ཕྱིར་ན་མ་ཁྱབ། ཁོ་ན་རེ།
ཐབས་མཁས་སོགས་ཕར་ཕྱིན་ཐ་མ་བཞི་ཆོས་ཅན། ཕར་ཕྱིན་དང་པོ་དྲུག་ལྟར།
དམིགས་རྣམ་མི་འདྲ་བ་རེ་རེ་ནས་ཡོད་པར་ཐལ། དེ་བཞི་སོ་སོར་བཞག་ཏུ་ཡོད་
པའི་ཕྱིར་ན་མ་ཁྱབ། འདོད་མི་རིགས་པར་ཐལ། ཤེས་རབ་ཀྱི་ཕར་ཕྱིན་ལ་ཁྱད་པར་
དུ་འགྱུར་ཚུལ་གྱིས་ཕྱེ་བ་ཡིན་པའི་ཕྱིར། མ་གྲུབ་ན། དེར་ཐལ། རང་འགྲེལ་ལས།
ཤེས་རབ་ཉིད་རྣམ་པ་ཁྱད་པར་ཅན་དུ་ཞུགས་པ་ལས། ཐབས་དང་སྨོན་ལམ་དང་
སྟོབས་དང་ཡེ་ཤེས་ཤེས་པར་བྱ་སྟེ། རབ་ཏུ་རྣམ་པར་འབྱེད་པའི་གནས་སྐབས་ཁོ་
ནར་ཤེས་རབ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བརྗོད་ཀྱི། གཞན་དུ་ནི་མ་ཡིན་
ནོ༑ ༑ཞེས་གསུངས་པའི་ཕྱིར། བྱང་སེམས་རྒྱུན་མཐའ་བས་ཤེས་སྒྲིབ་སྤངས་པར་
ཐལ༑ དེའི་རྒྱུད་ལ་དེ་མེད་པའི་ཕྱིར་ན་མ་ཁྱབ། བྱང་སེམས་རྒྱུན་མཐའ་བ་ཆོས་ཉིད་
ལ་མཉམ་པར་འཇོག་པའི་ངང་ནས་གཞན་དོན་འབད་མེད་ལྷུན་གྲུབ་ཏུ་བྱེད་ནུས་པའི་
གང་ཟག་ཡིན་པར་ཐལ། དེ་དེ་ལ་མཉམ་གཞག་པ་གང་ཞིག དེ་ལས་ལྡང་མི་སྲིད་པ་
ཡང་ཡིན། གཞན་དོན་བྱེད་ནུས་པའི་གང་ཟག་ཀྱང་ཡིན་པའི་ཕྱིར་ན་མ་ཁྱབ། འདོད་
མི་རིགས་པར་ཐལ། དེ་འདྲའི་གང་ཟག་ཡིན་ན། སངས་རྒྱས་འཕགས་པ་ཡིན་དགོས་
པའི་ཕྱིར། རྟགས་སླ།
དབུ་མ་ལ་འཇུག་པ་ལས། སེམས་བསྐྱེད་པ་བཅུ་པའོ།། །།
སེམས་བསྐྱེད་བཅུ་པའི་རྣམ་པར་བཤད་པའོ།། །།



ས་བཅུ་པོའི་ཡོན་ཏན་བཤད་པ།
167
ས་བཅུ་པོའི་ཡོན་ཏན་བཤད་པ།
༈ གཉིས་པ་ས་བཅུ་པོའི་ཡོན་ཏན་བཤད་པ་ལ་གསུམ། ས་དང་པོའི་ཡོན་
ཏན་བཤད་པ་དང་། ས་གཉིས་པ་ནས་བདུན་པའི་བར་གྱི་ཡོན་ཏན་བཤད་པ། དག་
པ་གསུམ་གྱི་ཡོན་ཏན་བཤད་པའོ། ། །
དང་པོ་༼ས་དང་པོའི་ཡོན་ཏན་བཤད་བ།༽ནི།
དེ་ཚེ་འདིས་ནི་སངས་རྒྱས་བརྒྱ་མཐོང་ཞིང་། །
དེ་དག་བྱིན་གྱིས་བརླབས་ཀྱང་འདི་ཡིས་རྟོགས། །
དེ་ཉིད་ཚེ་ན་བསྐལ་བ་བརྒྱར་གནས་ཤིང་། །
སྔོན་དང་ཕྱི་མའི་མཐར་ཡང་ཡང་དག་འཇུག །
བློ་ལྡན་ཏིང་འཛིན་བརྒྱ་ཕྲག་སྙོམས་པར་འཇུག་ཅིང་གཏོང་བྱེད་དེ། །
འཇིག་རྟེན་ཁམས་བརྒྱ་འདི་ཡིས་ཀུན་ནས་གཡོ་ཞིང་སྣང་བར་ནུས། །
དེ་བཞིན་རྫུ་འཕྲུལ་གྱིས་དེས་སེམས་ཅན་བརྒྱ་ཕྲག་སྨིན་བྱེད་ཅིང་། །
བརྒྱ་ཕྲག་གྲངས་དག་རྗེས་འབྲེལ་ཞིང་དག་ཏུ་ཡང་འགྲོ་བར་འགྱུར། །
དེས་ནི་ཆོས་ཀྱི་སྒོ་རྣམས་ཡང་དག་འབྱེད་བྱེད་ཐུབ་དབང་སྲས། །
རང་གི་ལུས་ལ་ལུས་རྣམས་ཀུན་ནས་སྟོན་པར་བྱེད་པའང་ཡིན། །
རང་གི་འཁོར་དང་བཅས་པས་མཛེས་འབྱོར་ལུས་ནི་རེ་རེ་ཞིང་། །
རྒྱལ་བའི་སྲས་བོ་བརྒྱ་ཕྲག་དག་དང་རྗེས་སུ་འབྲེལ་པའང་སྟོན། །
དེ་ཚེ་འདིས་ནི་ཞེས་སོགས་གསུངས། ཤེས་བྱ་ཆོས་ཅན། ས་དང་པོ་རང་བཞིན་གྱིས་
སྐྱེ་བ་མེད་པ་མངོན་སུམ་དུ་རྟོགས་པའི་ཡོན་ཏན་བརྒྱ་ཕྲག་གཅིག་ཐོབ་པ་སྟེ། ས་
དང་པོ་ཐོབ་པ་དེའི་ཚེ་བྱང་སེམས་འདི་ཡིས་ནི། སྐད་ཅིག་མ་གཅིག་ལ་སངས་རྒྱས་
བརྒྱ་མཐོང་ཞིང་། དེ་དག་གིས་བྱིན་གྱིས་བརླབས་པས་ཀྱང་བྱང་སེམས་འདི་ཡིས་



sg
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
རྟོགས་པ་དང་། སྐད་ཅིག་དེ་ཉིད་ཀྱི་ཚེ་ན་བསྐལ་པ་བརྒྱར་གནས་ཤིང་། སྔོན་དང་ཕྱི་
མའི་མཐར་ཡང་ཡེ་ཤེས་ཀྱི་གཟིགས་པ་ཡང་དག་པར་འཇུག་པ་དང་། བློ་ལྡན་བྱང་
སེམས་དེས་ཏིང་ངེ་འཛིན་བརྒྱ་ཕྲག་ལ་སྙོམས་པར་འཇུག་ཅིང་། གཏོང་བར་བྱེད་
པ་དང་། འཇིག་རྟེན་གྱི་ཁམས་མི་འདྲ་བ་བརྒྱ་འདི་ཡི་རྫུ་འཕྲུལ་གྱིས་ཀུན་ནས་གཡོ་
ཞིང་སྣང་བར་བྱེད་ནུས་པ་དང་། དེ་བཞིན་དུ་རྫུ་འཕྲུལ་གྱིས་དེས་སེམས་ཅན་བརྒྱ་
ཕྲག་སྨིན་པར་བྱེད་ཅིང་། བརྒྱ་ཕྲག་གི་གྲངས་དང་རྗེས་སུ་འབྲེལ་བའི་སངས་རྒྱས་
ཀྱི་ཞིང་དག་ཏུ་ཡང་འགྲོ་བར་འགྱུར་བ་དང༌། བྱང་སེམས་དེ་ནི་ཆོས་ཀྱི་སྒོ་མི་འདྲ་
བ་བརྒྱ་ཕྲག་འབྱེད་པར་བྱེད་ནུས་པ་དང་། ཐུབ་པའི་དབང་པོའི་སྲས་པོ་འདི་ནི་རང་
གི་ལུས་བརྒྱ་རྣམས་ཀུན་ནས་སྟོན་པར་བྱེད་པའང་ཡིན་པ་དང་། རང་གི་འཁོར་དང་
བཅས་པས་མཛེས་ཤིང་འབྱོར་པའི་ལུས་ནི་རེ་རེ་ཞིང་། རྒྱལ་བའི་སྲས་པོ་བརྒྱ་ཕྲག་
དག་དང་རྗེས་སུ་འབྲེལ་བའང་སྟོན་པའི་སའི་ཡོན་ཏན་བཅུ་གཉིས་ཐོབ་པའི་ཕྱིར།
གཉིས་པ་༼ས་གཉིས་པ་ནས་བདུན་བའི་བར་གྱི་ཡོན་ཏན་བཤད་པ།༽ནི།
བློ་ལྡན་རབ་ཏུ་དགའ་བ་གནས་པས་ཡོན་ཏན་དེ་དག་ནི། །
ཐོབ་པར་གྱུར་ནས་དེ་བཞིན་ཁོ་ནར་དྲི་མ་མེད་གནས་པས། །
དེ་དག་སྟོང་ནི་ཡང་དག་འཐོབ་པར་འགྱུར་ཏེ་ས་ལྔ་པོ། །
འདི་དག་རྣམས་ལ་བྱང་ཆུབ་སེམས་དཔའ་ཡིས་ནི་འབུམ་ཕྲག་དང་། །
བྱེ་བ་ཕྲག་བརྒྱ་ཐོབ་ཅིང་དེ་ཡིས་བྱེ་བ་སྟོང་འགྱུར་ཐོབ། །
དེ་ནས་བྱེ་བ་བརྒྱ་ཕྲག་སྟོང་འགྱུར་ཡང་འཐོབ་བྱེ་བ་ཕྲག །
ཁྲག་ཁྲིག་ཕྲག་བརྒྱར་རྫོགས་པར་བསྒྱུར་དང་སླར་ཡང་སྟོང་བྲག་ཏུ། །
ཡང་དག་པར་ནི་བསྒྱུར་བ་མཐའ་དག་རབ་ཏུ་འཐོབ་པར་འགྱུར། །
བློ་ལྡན་རབ་ཏུ་ཞེས་སོགས་གསུངས། བློ་ལྡན་ས་རབ་ཏུ་དགའ་བ་ལ་གནས་པས་
ཡོན་ཏན་བརྒྱ་ཕྲག་བཅུ་གཉིས་པོ་དེ་དག་ནི་ཐོབ་པར་གྱུར་ནས། ས་གཉིས་པར་
འཕོས་པ་ནི་ས་དང་པོ་ལ་བཤད་པ་དེ་བཞིན་ཁོ་ནར་ས་གཉིས་པ་དྲི་མ་མེད་པ་ལ་



ས་བཅུ་པོའི་ཡོན་ཏན་བཤད་པ།
269
གནས་པས། ཡོན་ཏན་བཅུ་གཉིས་པོ་དེ་དག་སྟོང་ཕྲག་ནི་ཡང་དག་པར་ཐོབ་པར་
འགྱུར་ཏེ་འགྱུར་བའི་ཕྱིར། དེ་བཞིན་ས་གསུམ་པ་བཞི་པ་ལྔ་པ་དྲུག་པ་བདུན་པ་ལྔ་
པོ་འདི་དག་རྣམས་ལ་ཡང་གནས་པའི་བྱང་ཆུབ་སེམས་དཔའ་ལྔ་པོ་ཡིས་ནི། སྔར་
བཤད་པའི་ཡོན་ཏན་བཅུ་གཉིས་པོ་ས་གསུམ་པས་འབུམ་ཕྲག་དང༌། ས་བཞི་པས་
བྱེ་བ་ཕྲག་བརྒྱ་ཐོབ་ཅིང༌། ས་ལྔ་པས་བྱེ་བ་སྟོང་འགྱུར་འཐོབ་ལ། དེ་ནས་ས་དྲུག་
པར་བྱེ་བ་བརྒྱ་ཕྲག་སྟོང་འགྱུར་ཡང་འཐོབ་ཅིང་། ས་བདུན་པར་བྱེ་བ་ཁྲག་ཁྲིག་ཕྲག་
བརྒྱར་རྫོགས་པར་འགྱུར་བ་དང་། དེ་ཉིད་སླར་ཡང་སྟོང་ཕྲག་ཏུ་ཡང་དག་པར་ནི་
བསྒྱུར་བ་མཐའ་དག་རབ་ཏུ་འཐོབ་པར་འགྱུར་བའི་ཕྱིར།
གསུམ་པ་༼དག་པ་གསུམ་གྱི་ཡོན་ཏན་བཤད་བ།༽ནི།
མི་གཡོའི་སར་གནས་རྣམ་རྟོག་མེད་པ་དེས། །
སྟོང་གསུམ་བརྒྱ་ཕྲག་སྟོང་བསྡོམས་འཇིག་རྟེན་ན། །
རྡུལ་ཚད་ཇི་སྙེད་ཡོད་པ་དེ་རྣམས་དང་། །
གྲངས་མཉམ་ཡོན་ཏན་དག་ནི་འཐོབ་པར་འགྱུར། །
མི་གཡོ་༼མ་དཔེ་ནང་། མ་གཡོ་བའི་སར་གནས། ཞེས་འཁོད།༽སར་གནས་ཞེས་
སོགས་གསུངས། མི་གཡོ་བའི་ས་ལ་གནས་པའི་བདེན་འཛིན་གྱི་རྣམ་རྟོག་མེད་པའི་
བྱང་སེམས་དེ་ནི་ཆོས་ཅན། ས་བདུན་པ་ལས་ལྷག་པའི་ཡོན་ཏན་འཐོབ་སྟེ། དེས་
ཡོན་ཏན་བཅུ་གཉིས་པོ་དེ་དག་རེ་རེ་ནས་སྟོང་གསུམ་བརྒྱ་ཕྲག་སྟོང་བསྡོམས་པ་སྟེ།
སྟོང་གསུམ་འབུམ་ཕྲག་གཅིག་གི་འཇིག་རྟེན་ན། རྡུལ་གྱི་གྲངས་ཚད་ཇི་སྙེད་ཡོད་པ་
དེ་རྣམས་དང༌། གྲངས་མཉམ་པའི་ཡོན་ཏན་དག་ནི་འཐོབ་པར་འགྱུར་བའི་ཕྱིར།
ལེགས་པའི་བློ་གྲོས་ས་ལ་གནས་པ་ཡི། །
བྱང་ཆུབ་སེམས་དེས་སྔར་བསྟན་ཡོན་ཏན་དག །
གྲངས་མེད་བརྒྱ་ཕྲག་སྟོང་དུ་ཡང་དག་པར། །
བསྡོམས་པ་ཕྲག་བཅུའི་རྡུལ་ཚད་ཐོབ་པར་འགྱུར། །



zzo
ཝ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
ལེགས་པའི་བློ་གྲོས་ས་ལ་གནས་པའི་བྱང་ཆུབ་སེམས་དཔའ་དེ་ནི་ཆོས་ཅན། ས་
བརྒྱད་པ་ལས་ལྷག་པའི་ཡོན་ཏན་ཐོབ་སྟེ། སྔར་བསྟན་པའི་ཡོན་ཏན་བཅུ་གཉིས་པོ་
དེ་དག་རེ་རེ་ནས། སྟོང་གསུམ་གྲངས་མེད་སྟོང་དུ་ཡང་དག་པར་བསྡོམས་པ་ཕྲག་
བཅུའི་རྡུལ་ཚད་ཀྱི་གྲངས་དང་མཉམ་པ་ཐོབ་པར་འགྱུར་བའི་ཕྱིར། །
རེ་ཞིག་བཅུ་པ་འདིར་དེའི་ཡོན་ཏན་དག །
ངག་གི་སྤྱོད་ཡུལ་ལས་ཆེས་འདས་འགྱུར་ཞིང་། །
ངག་གི་སྤྱོད་ཡུལ་མ་ཡིན་བསྡོམས་རྣམས་ནི། །
རྡུལ་དག་ཇི་སྙེད་ཡོད་པ་དེ་སྙེད་འགྱུར། །
རེ་ཞིག་ས་བཅུ་པ་འདིར་གནས་པའི་བྱང་སེམས་ཆོས་ཅན། དེའི་ཡོན་ཏན་
ས་དགུ་པ་ལས་ལྷག་པའི་ཐོབ་པ་སྟེ། ཡོན་ཏན་བཅུ་གཉིས་པོ་དེ་དག་ངག་གི་སྤྱོད་
ཡུལ་ལས་ཆེས་འདས་པར་འགྱུར་ཞིང་། ངག་གི་ཡུལ་མ་ཡིན་པ་བསྡོམས་པ་
རྣམས་ནི། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་གྱི་གྲངས་དག་ཇི་སྙེད་ཡོད་
པ་དེ་སྙེད་ཀྱི་གྲངས་དང་མཉམ་པ་ཐོབ་པར་འགྱུར་བའི་ཕྱིར།
བ་སྤུའི་ཁུང་བུར་བྱང་ཆུབ་སེམས་རྣམས་དང་། །
ལྷན་ཅིག་རྫོགས་སངས་རྒྱས་སྐུ་བགྲང་འདས་དང་། །
དེ་བཞིན་ལྷ་དང་ལྷ་མིན་མི་དག་ཀྱང་། །
སྐད་ཅིག་སྐད་ཅིག་ལ་ནི་སྟོན་པར་ནུས། །
བྱང་སེམས་དེ་ཆོས་ཅན། ཡོན་ཏན་གཞན་ཡང་ཐོབ་སྟེ། བ་སྤུའི་ཁུང་བུ་
རེ་རེར་འཁོར་བྱང་ཆུབ་སེམས་དཔའ་རྣམས་དང་ལྷན་ཅིག་ཏུ་རང་གིས་སྤྲུལ་པའི་
སངས་རྒྱས་ཀྱི་སྐུ་བགྲངས་ལས་འདས་པ་དང་། དེ་བཞིན་དུ་ལྷ་དང་ལྷ་མིན་མི་
སོགས་འགྲོ་བ་ཐ་དད་པ་དུ་མ་དུས་སྐད་ཅིག་སྐད་ཅིག་ལ་ནི་སྟོན་པར་ནུས་པ་ཡིན་
པའི་ཕྱིར།



ས་བཅུ་པོའི་ཡོན་ཏན་བཤད་པ།
|
འབྲས་བུའི་ས་བཤད་པ།
གཉིས་པ་༼འབྲས་བུའི་ས་བཤད་པ།༽འབྲས་བུའི་ས་བཤད་པ་ལ་ལྔ། དང་པོར་
སངས་རྒྱས་ཚུལ། སྐུ་དང་ཡོན་ཏན་གྱི་རྣམ་གཞག སྤྲུལ་པའི་སྐུ་བསྟན་ཚུལ། ཐེག་
པ་གཅིག་ཏུ་སྒྲུབ་པ། མངོན་པར་བྱང་ཆུབ་པ་དང་བཞུགས་པའི་དུས་ཀྱི་ཁྱད་པར་
བསྟན་པའོ། །དང་པོ་༼དང་བོར་སངས་རྒྱས་ཚུལ།༽ལ་གཉིས། དངོས་ཀྱི་དོན། རྩོད་པ་
སྤང་བའོ། ། །
དང་པོ་༼དངོས་ཀྱི་དོན།༽ནི།
གང་ཕྱིར་ནམ་མཁའ་དྲི་མ་མེད་ལ་ཟླ་སྣང་གསལ་བར་གྱུར་པའི་ཕྱིར། །
སྔོན་ཚེ་སྟོབས་བཅུ་སྐྱེད་པའི་ས་ལ་ཁྱོད་ཀྱིས་སླར་ཡང་འབད་གྱུར་ཅིང་། །
འོག་མིན་དུ་ནི་གང་གི་དོན་དུ་འབད་གྱུར་གོ་འཕང་མཆོག་ཞི་བ། །
ཡོན་ཏན་མཐའ་དག་མཐར་ཐུག་མཚུངས་པ་མེད་དེ་ཁྱོད་ཀྱིས་བརྙེས། །
གང་ཕྱིར་ནམ་མཁའ་ཞེས་སོགས་གསུངས། སངས་རྒྱས་བཅོམ་ལྡན་འདས་ཆོས་
ཅན༑ གནས་འོག་མིན་ཏུ་ནི་འབྲས་བུ་གང་གི་དོན་དུ་འབད་པར་གྱུར་པའི་གོ་འཕང་
མཆོག་ཏུ་ཞི་བ་དྲན་པ་ཉེར་གཞག་ལ་སོགས་པའི་ཡོན་ཏན་མཐའ་དག་མཐར་ཐུག་པ་
དཔེ་གཞན་གོང་དུ་ཡང་མཚུངས་པ་མེད་པའི་ཡེ་ཤེས་དེ་ནི་ཁྱོད་ཀྱིས་བརྙེས་ཏེ། རྒྱུ་
མཚན་གང་གི་ཕྱིར་ན། སྟོན་དུས་ཀྱི་ནམ་མཁའ་དྲི་མའི་རྡུལ་མེད་པ་ལ་ཤར་བའི་ཟླ་
དཀྱིལ་གྱིས་འགྲོ་བ་རྣམས་སྣང་བ་གསལ་བར་འགྱུར་བ་དེ་བཞིན་དུ། སྔོན་གྱི་ཚེ་ས་
དགུ་པ་མན་ཆད་དུ་འབད་པར་མ་ཟད། སྟོབས་བཅུའི་ཡོན་ཏན་དང་ལྡན་པའི་སངས་
རྒྱས་ཀྱི་ས་སྐྱེད་པའི་ས་བཅུ་པ་ལ་ཁྱོད་ཀྱིས་སླར་ཡང་འབད་པར་འགྱུར་ཞིང༌། རྒྱུ་དེ་
དག་གིས་འབྲས་བུ་མཐར་ཐུག་བརྙེས་པ་དེ་ཡི་ཕྱིར། །
ཇི་ལྟར་སྣོད་ཀྱི་དབྱེ་བས་མཁའ་ལ་དབྱེ་བ་མེད་དེ་ལྟར། །



T
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
དངོས་བྱས་དབྱེ་བ་འགའ་ཡང་དེ་ཉིད་ལ་མེད་དེ་ཡི་ཕྱིར། །
རོ་མཉམ་ཉིད་དུ་ཡང་དག་ཐུགས་སུ་ཆུད་པར་མཛད་གྱུར་ན། །
མཁྱེན་བཟང་ཁྱོད་ཀྱིས་སྐད་ཅིག་གིས་ནི་ཤེས་བྱ་ཐུགས་སུ་ཆུད། །
འོ་ན་ཚུལ་ཇི་ལྟར་མངོན་དུ་མཛད་ཅེ་ན། བཅོམ་ལྡན་འདས་ཆོས་ཅན། མཁྱེན་པ་
བཟང་པོ་འགྲན་ཟླ་མེད་པ་ཅན་ཁྱོད་ཀྱིས་སྐད་ཅིག་གིས་ནི། བདེན་གཉིས་ཀྱི་ཤེས་
བྱ་ཐམས་ཅད་རེས་འཇོག་མིན་པར་ཐུགས་སུ་ཆུད་ཅིང་། དེ་ཡང་བདེན་སྟོང་གི་ངང་
དུ་རོ་མཉམ་པ་རོ་གཅིག་པར་ཡང་དག་པར་ཐུགས་སུ་ཆུད་པར་མཛད་པ་མཐར་ཕྱིན་
པར་གྱུར་པའི་ཕྱིར་ན། ནའི་སྒྲ་ནི་རྒྱུ་མཚན་གྱི་ཚིག་གོ །དཔེ་ཇི་ལྟར་ན་སྣོད་ཀྱི་དབྱེ་
བ་སོ་སོས། དེ་དག་ལ་ཁྱབ་པའི་སྒྲིབ་ཐོགས་བཀག་ཙམ་གྱི་ནམ་མཁའ་ལ་དབྱེ་བ་
སོ་སོར་མེད་པ་དེ་ལྟར། དེ་ཁོ་ན་ཉིད་ལ་དངོས་པོས་བྱས་པའི་དབྱེ་བ་འགའ་ཡང་
མེད་པའི་ཆོས་ཉིད་ལ་སླར་ཡང་མི་ལྡང་བའི་ཚུལ་གྱིས་མཉམ་པར་བཞག་པ་ཡིན་པ་
དེའི་ཕྱིར། །
གཉིས་པ་༼རྩོད་པ་སྤང་བ།༽ལ་གཉིས། ཕྱོགས་སྔ་མ་འགོད་པ་དང་། དེ་དགག་
པ་གཉིས། དང་པོ་༼ཕྱོགས་སྔ་མ་འགོད་བ།༽ནི། །
གང་ཚེ་ཞི་བ་དེ་ཉིད་ཡིན་ན་དེ་ལ་བློ་གྲོས་འཇུག་མི་འགྱུར། །
བློ་མ་ཞུགས་པ་ཤེས་བྱའི་ཡུལ་ཅན་ངེས་པར་རིགས་པའང་མ་ཡིན་ལ། ། །
ཀུན་ནས་ཤེས་མེད་པ་ནི་ཤེས་པར་ཇི་ལྟར་འགྱུར་ཏེ་འགལ་བར་འགྱུར། །
མཁྱེན་པོ་མེད་པར་ཁྱོད་ཀྱིས་གཞན་ལ་འདི་ལྟའོ་ཞེས་སུ་ཞིག་སྟོན། །
གང་ཚེ་ཞི་བ་ཞེས་སོགས་གསུངས། ཁོ་ན་རེ། དེ་ཁོ་ན་ཉིད་དེ་ཆོས་ཅན། ཁྱོད་ལ་བློ་
གྲོས་ཡུལ་ཅན་ཤེས་པ་འཇུག་པར་མི་འགྱུར་བར་ཐལ། རྒྱུ་མཚན་གང་གི་ཚེ་སྟེ་གང་
གི་ཕྱིར་ན། རང་བཞིན་མེད་པའི་ཞི་བ་ཡིན་པའི་ཕྱིར། འདོད་ན། ཡུལ་ཅན་དེས་ཤེས་
བྱའི་ཡུལ་དེ་ངེས་པར་རིགས་པ་མ་ཡིན་པར་ཐལ། དེ་ལ་བློ་ཡུལ་ཅན་ཞུགས་པར་
མ་གྱུར་པའི་ཕྱིར། ཡུལ་དེ་ཤེས་པར་ཇི་ལྟར་འགྱུར་ཏེ། ཤེས་པར་འགྱུར་བར་འགལ་



ས་བཅུ་བོའི་ཡོན་ཏན་བཤད་པ།
273
བར་ཐལ། ཀུན་ནས་ཤེས་པར་བྱེད་པའི་ཡུལ་ཅན་ནི་མེད་པ་དེའི་ཕྱིར། ཁྱོད་ཀྱིས་
གདུལ་བྱ་གཞན་ལ་ཡུལ་སྟོང་པ་ཉིད་ནི་འདི་ལྟ་བུའོ། །ཞེས་སུ་ཞིག་གིས་སྟོན་པར་
ནུས་ཏེ་མི་ནུས་པར་ཐལ། མཁྱེན་པ་པོ་མེད་པའི་ཕྱིར། དེར་ཐལ། མཁྱེན་པ་མེད་
པའི་ཕྱིར་ཟེར་ན།
གཉིས་པ་༼དེ་དགག་པ།༽དེ་འགོག་པ་ལ་གཉིས། དེ་ཁོ་ན་ཉིད་མི་འཐད་པའི་
རྩོད་སྤོང་དང་། མཁྱེན་པ་པོ་མི་འཐད་པའི་རྩོད་སྤོང་ངོ༌། །དང་པོ་༼དེ་ཁོ་ན་ཉིད་མི་འཐད་
བའི་རྩོད་སྦྱོང་།༽ནི། །
གང་ཚེ་སྐྱེ་མེད་དེ་ཉིད་ཡིན་ཞིང་བློ་ཡང་སྐྱེ་བ་དང་བྲལ་བ། །
དེ་ཚེ་དེ་རྣམས་སྟོན་ལས་དེ་ཡིས་དེ་ཉིད་རྟོགས་པ་ལྟ་བུ་སྟེ། །
ཇི་ལྟར་སེམས་ནི་གང་གི་རྣམ་པ་ཅན་དུ་འགྱུར་བ་དེ་ཡིས་ཡུལ། །
དེ་ཡོངས་ཤེས་པ་དེ་བཞིན་ཐ་སྙད་ཉེ་བར་བརྟེན་ནས་རིག་བ་ཡིན། །
གང་ཚེ་སྐྱེ་མེད་ཅེས་སོགས་གསུངས། རང་བཞིན་མེད་ཀྱང་ཡུལ་ཡུལ་ཅན་གྱི་རྣམ་
གཞག་འཇིག་པར་མི་འགྱུར་ཏེ། གང་གི་ཚེ་དངོས་པོ་རྣམས་རང་བཞིན་གྱིས་སྐྱེ་བ་
མེད་པའི་དེ་ཁོ་ན་ཉིད་དེ་ཡུལ་ཡིན་ཞིང་། དེ་མངོན་སུམ་དུ་རྟོགས་པའི་བློ་དེ་ཡང་།
རང་བཞིན་གྱིས་སྐྱེ་བ་དང་བྲལ་བའི་རྣམ་པ་ཅན་དུ་སྐྱེ་བ་དེའི་ཕྱིར་ཏེ། ཡུལ་དེ་ཁོ་ན་
ཉིད་དེ་ཡི་རྣམ་པ་སྟེན་པ་སྟེ་རྣམ་པ་འཛིན་པ་དེ་ཡིས། ཡུལ་ཅན་དེས་དེ་ཁོ་ན་ཉིད་དེ་
རྟོགས་པར་བཞག་པ་ཡིན་པའི་ཕྱིར། དཔེ་ཇི་ལྟར་ན། ཁྱོད་ཀྱི་ལུགས་ལ་སྔོ་འཛིན་
གྱི་སེམས་ནི་སྔོན་པོ་གང་གི་རྣམ་པ་ཅན་དུ་སྐྱེ་བར་འགྱུར་བ་དེ་ཡིས། ཡུལ་སྔོན་པོ་
དེ་ཡོངས་སུ་ཤེས་པ་དེ་བཞིན་དུ། རང་བཞིན་མེད་ཀྱང་ཐ་སྙད་བདེན་པ་ལ་ཉེ་བར་
བརྟེན་ནས། ཡུལ་ཅན་གྱིས་ཡུལ་རིག་པ་ཡིན་པའི་ཕྱིར།
གཉིས་པ་༼མཁྱེན་པ་བོ་མི་འཐད་པའི་རྩོད་སྤོང་།༽ལ་གཉིས། དངོས་ཀྱི་དོན་དང་།
དེའི་འཐད་པ་བསྟན་པའོ། །དང་པོ་༼དངོས་ཀྱི་དོན། ༽ནི། །
དེ་ཡི་ལོངས་སྤྱོད་རྫོགས་སྐུ་བསོད་ནམས་ཀྱིས། །



74
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
ཟིན་དང་སྤྲུལ་པ་མཁའ་གཞན་ལས་དེའི་མཐུས། །
སྒྲ་གང་ཆོས་ཀྱི་དེ་ཉིད་སྟོན་འབྱུང་བ། །
དེ་ལས་འཇིག་རྟེན་གྱིས་ཀྱང་དེ་ཉིད་རིག །
དེ་ཡི་ལོངས་སྤྱོད་ཅེས་སོགས་གསུངས། ཤེས་བྱ་ཆོས་ཅན། ཀུན་སློང་
གི་རྟོག་པ་མེད་ཀྱང་ཆོས་སྟོན་པ་མི་འགལ་ཏེ། བསོད་ནམས་ཀྱི་ཚོགས་བརྒྱ་ཕྲག་
གིས་ཟིན་པ་སྟེ༑ འདུས་བྱས་པའི་ལོངས་སྤྱོད་རྫོགས་པའི་སྐུ་དེ་ཡི་གསུང་གིས་ཆོས་
བསྟན་པས་བྱང་སེམས་ཀྱིས་འདོད་པ་རྫོགས་པའི་ཕྱིར་དང་། དེས་བདག་རྐྱེན་བྱས་
པ་ལས་སྤྲུལ་པའི་སྐུ་དང༌། སྤྲུལ་སྐུ་དེའི་མཐུས་གཞན་ནམ་མཁའ་དང་། ལྗོན་ཤིང་
སོགས་ལས་ཆོས་ཀྱི་སྒྲ་གང་ཡིན་པ་དེ་ཁོ་ན་ཉིད་སྟོན་པ་སོགས་སྣ་ཚོགས་འབྱུང་
ལ༑ དེ་ལས་འཇིག་རྟེན་གྱི་གདུལ་བྱ་རྣམས་ལས་ཀྱང་། དེའི་དོན་དེ་ཉིད་རིག་ནས་
རིམ་བཞིན་ས་ལམ་གོང་འཕེལ་དུ་འགྱུར་བའི་ཕྱིར།
གཉིས་པ་༼དེའི་འཐད་བ་བསྟན་པ།༽ནི། །
ཇི་ལྟར་རྫ་མཁན་སྟོབས་ཆེན་ལྡན་པས་འདིར། །
ཡུན་རིང་ཆེས་འབད་པས་བསྐོར་འཁོར་ལོ་ནི། །
དེའི་རྩོལ་དེ་ལྟར་སྐྱེས་པ་མེད་བཞིན་དུའང་། །
འཁོར་ཞིང་བུམ་པ་ལ་སོགས་རྒྱུར་མཐོང་ལྟར། །
དེ་བཞིན་ད་ལྟ་སྐྱེས་རྩོལ་མེད་བཞིན་དུ། །
ཆོས་ཀྱི་བདག་ཅན་སྐུ་ཉིད་ལ་བཞུགས་དེའི། །
འཇུག་པ་སྐྱེ་བོའི་དགེ་དང་སྨོན་ལམ་གྱི། །
ཁྱད་པར་གྱིས་འཕངས་ལས་ཆེས་བསམ་མི་ཁྱབ། །
ཇི་ལྟར་རྫ་མཁན་ཞེས་སོགས་གསུངས། སངས་རྒྱས་ལ་ཆོས་སྟོན་པའི་
འབད་རྩོལ་མེད་ཀྱང་ཆོས་སྟོན་པ་མི་འགལ་ཏེ། འབད་རྩོལ་མེད་པར་ཆོས་ཀྱི་བདག་
ཉིད་ཅན་གྱི་སྐུ་ཉིད་དུ་ཞུགས་པའི་སངས་རྒྱས་དེའི་འཕྲིན་ལས་ཆོས་སྟོན་པ་སོགས་



ས་བཅུ་པོའི་ཡོན་ཏན་བཤད་པ།
175
འཇུག་པ་ནི། གདུལ་བྱའི་སྐྱེ་བོའི་དགེ་བ་ཡོངས་སུ་སྨིན་པ་དང་། སྔོན་བྱང་སེམས་
ཀྱི་གནས་སྐབས་ཀྱི་སྨོན་ལམ་གྱི་ཁྱད་པར་གྱིས་འཕངས་པའི་རྒྱུ་ལས་ཆེས་བསམ་
གྱིས་མི་ཁྱབ་པ་འབྱུང་བ་ཡིན་པའི་ཕྱིར། དཔེ་ཇི་ལྟར་ན། སྔོན་གྱི་དུས་སུ་རྫ་མཁན་
སྟོབས་ཆེན་པོ་ལྡན་པས། འཇིག་རྟེན་འདིར། ཡུན་རིང་ཆེས་འབད་པས། འཁོར་
ལོ་བསྐོར་བ་སོགས་ནི། དེ་འདས་ནས་ཡུན་རིང་དུ་ལོན་པའི་དུས་འདིར་དེའི་འབད་
རྩོལ་སོགས་སྐྱེ་བ་མེད་བཞིན་དུའང་། འཁོར་ལོ་འཁོར་ཞིང་རྫའི་བུམ་པ་ལ་སོགས་
པའི་རྒྱུ་བྱེད་པ་དེ་བཞིན་ལྟར་ཡིན་ནོ། །
གཉིས་པ་༼སྐུ་དང་ཡོན་ཏན་གྱི་རྣམ་གཞག་༽སྐུ་དང་ཡོན་ཏན་གྱི་རྣམ་གཞག་
བཤད་པ་ལ་གཉིས། སྐུའི་རྣམ་གཞག་བཤད་པ་དང༌། ཡོན་ཏན་གྱི་རྣམ་གཞག་
བཤད་པའོ། །དང་པོ་༼སྐུའི་རྣམ་གཞག་བཤད་བ།༽ལ་གསུམ། ཆོས་སྐུ་བཤད་པ། ལོངས་
སྐུ་བཤད་པ། རྒྱུ་མཐུན་གྱི་སྐུ་བཤད་པའོ། །
དང་པོ་༼ཆོས་སྐུ་བཤད་བ།༽ནི།
ཤེས་བྱའི་བུད་ཤིང་སྐམ་པོ་མ་ལུས་པ། །
བསྲེགས་པས་ཞི་དེ་རྒྱལ་རྣམས་ཆོས་སྐུ་སྟེ། །
དེ་ཚེ་སྐྱེ་བ་མེད་ཅིང་འགག་པ་མེད། །
སེམས་འགགས་པས་དེ་སྐུ་ཡིས་མངོན་སུམ་མཛད། །
ཤེས་བྱའི་བུད་ཤིང་ཞེས་སོགས་གསུངས། གཉིས་སྣང་འཁྲུལ་པའི་བག་
ཆགས་ཤེས་བྱའི་སྒྲིབ་པ་བུད་ཤིང་སྐམ་པོ་དང་འདྲ་བ་མ་ལུས་པ་ཡེ་ཤེས་ཀྱི་མེས་
བསྲེགས་པས་གཏན་དུ་ཞི་བའི་སྐུ་དེ་ཆོས་ཅན། རྒྱལ་བ་རྣམས་ཀྱི་ཆོས་སྐུ་ཡིན་ཏེ།
དྲི་མ་མཐའ་དག་དང་བྲལ་བའི་དེ་བཞིན་ཉིད་ཡིན་པའི་ཕྱིར། ཁོ་ན་རེ། དེ་ཆོས་སྐུ་མ་
ཡིན་པར་ཐལ། དེ་མངོན་དུ་བྱེད་པ་པོའི་སངས་རྒྱས་འཕགས་པའི་རྒྱུད་ལ་རྟོག་པ་
མེད་པའི་ཕྱིར་ན་མ་ཁྱབ་སྟེ། དེ་མངོན་དུ་མཛད་པ་དེའི་ཚེ། སེམས་སེམས་བྱུང་གི་
རྣམ་པར་རྟོག་པ་འགགས་པས། རྟོག་པས་དེ་མངོན་དུ་བྱེད་པ་མེད་ཀྱང་། དེའི་ཚེ་སྐྱེ་



76
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
བ་མེད་ཅིང་འགགས་པ་མེད་པའི་ཆོས་སྐུ་དེ་ནི། ལོངས་སྤྱོད་རྫོགས་པའི་སྐུ་དེ་ཡིས་
མངོན་སུམ་དུ་མཛད་པ་ཡིན་པའི་ཕྱིར། །
གཉིས་པ་༼ལོངས་སྐུ་བཤད་བ།༽ནི།
ཞི་སྐུ་དཔག་བསམ་ཤིང་ལྟར་གསལ་གྱུར་ཅིང་། །
ཡིད་བཞིན་ནོར་བུ་ཇི་བཞིན་རྣམ་མི་རྟོག །
འགྲོ་གྲོལ་བར་དུ་འཇིག་རྟེན་འབྱོར་སླད་རྟག །
འདི་ནི་སྤྲོས་དང་བྲལ་ལ་སྣང་བར་འགྱུར། །
ཞི་སྐུ་དཔག་བསམ་སོགས་གསུངས། སེམས་སེམས་བྱུང་གི་རྣམ་རྟོག་ཞི་
བའི་ལོངས་སྐུ་དེ་ནི་ཆོས་ཅན། དཔག་བསམ་གྱི་ཤིང་ལྟར་གྱུར་ཅིང་། ཡིད་བཞིན་
གྱི་ནོར་བུ་ལྟར་རྣམ་པར་རྟོག་པ་མེད་བཞིན་དུ་འགྲོ་བའི་རེ་བ་སྐོང་བ་ཡིན་ཏེ། ཁྱོད་
དེ་གཉིས་ཀྱིས་གསལ་བར་འགྱུར་བ་ཡིན་པའི་ཕྱིར། ཡང་དེ་ཆོས་ཅན། འགྲོ་བ་
རྣམས་རྣམ་པར་གྲོལ་བའི་བར་དུ་འཇིག་རྟེན་གྱི་འབྱོར་བའི་སླད་དུ་རྟག་ཏུ་གནས་
པ་ཡིན་ཏེ། དུས་ངེས་པ་འཁོར་བ་མ་སྟོང་གི་བར་དུ་བཞུགས་པའི་ཕྱིར། ལོངས་སྤྱོད་
རྫོགས་སྐུ་འདི་ནི་ཆོས་ཅན། སྤྲོས་པ་དང་བྲལ་བ་བྱང་སེམས་འཕགས་པ་རྣམས་ལ་
སྣང་བར་འགྱུར་གྱི། སོ་སྐྱེ་ལ་མངོན་སུམ་དུ་མི་སྣང་བར་འགྱུར་བ་སྟེ་འགྱུར་བར་
ཐལ༑ ངེས་པ་ལྔ་ལྡན་གྱི་ལོངས་སྐུ་ཡིན་པའི་ཕྱིར། །
གསུམ་པ་༼རྒྱུ་མཐུན་གྱི་སྐུ་བཤད་པ།༽རྒྱུ་མཐུན་གྱི་སྐུ་བཤད་པ་ལ་གསུམ། སྐུའི་
བ་སྤུ་རེ་རེར་རང་གི་སྤྱོད་པ་སྟོན་ཚུལ། དེར་གཞན་གྱི་སྤྱོད་པ་སྟོན་ཚུལ། བཞེད་པ་
ལ་མངའ་བསྒྱུར་ཚུལ་བཤད་པའོ། །
དང་པོ་༼སྐུའི་བ་སྤུ་རེ་རེར་རང་གི་སྤྱོད་བ་སྟོན་ཚུལ།༽ནི།
ཐུབ་དབང་དུས་གཅིག་ཁོ་ནར་དེའི་རྒྱུ་མཐུན། །
གཟུགས་སྐུ་གཅིག་ལ་རང་གི་སྐྱེ་གནས་སྐབས། །
སྔར་འགགས་གསལ་དང་མ་འཆོལ་བྱུང་ཚུལ་ནི། །



ས་བཅུ་པོའི་ཡོན་ཏན་བཤད་པ།
མ་ལུས་ཀྱིས་བཀྲ་མཐའ་དག་སྟོན་པར་མཛད། །
ཐུབ་དབང་དུས་གཅིག་ཞེས་སོགས་གསུངས། ཤེས་བྱ་ཆོས་ཅན། གཟུགས་
སྐུ་རེ་རེ་ལ་དུས་ཅིག་ཆར་སྔར་གྱི་རང་གི་སྤྱོད་པ་ཀུན་སྟོན་ནུས་པའི་ནུས་པ་ཕུན་
ཚོགས་མངའ་སྟེ། ཐུབ་པའི་དབང་པོའི་དུས་གཅིག་ཁོ་ནར། ཆོས་སྐུ་དང་ལོངས་སྐུའི་
རྒྱུ་མཐུན་གཟུགས་སྐུ་གཅིག་ལ་རང་གི་སྔར་སྐྱེ་བའི་གནས་སྐབས། ད་ལྟ་འགགས་
ཟིན་པ་རྣམས་གསལ་བར་མ་འཆོལ་མ་འདྲེས་པར་བྱུང་ཚུལ་མཐའ་དག་མ་ལུས་པ་
རྣམས་ཀྱིས་བཀྲ་བ་མཐའ་དག་སྟོན་པར་མཛད་པའི་ཕྱིར་དང་།
སངས་རྒྱས་ཞིང་ཇི་འདྲར་ཐུབ་དབང་དེ་དང་། །
དེ་དག་སྐུ་སྤྱོད་མཐུ་སྟོབས་ཇི་འདྲ་དང་། །
ཉན་ཐོས་དགེ་འདུན་ཇི་སྙེད་ཇི་ལྟ་དང་། །
བྱང་ཆུབ་སེམས་རྣམས་དེར་གཟུགས་ཇི་འདྲ་དང་། །
ཇི་འདྲའི་ཆོས་དང་དེར་བདག་ཇི་འདྲ་དང་། །
ཆོས་ཐོས་སྤྱོད་པ་གང་ལ་སྤྱད་པ་དང་། །
སྦྱིན་གང་ཇི་ཙམ་དེ་དག་ལ་འཕུལ་བ། །
དེ་ནི་མ་ལུས་སྐུ་གཅིག་ལ་སྟོན་མཛད། །
དེ་བཞིན་ཚུལ་ཁྲིམས་བཟོད་བརྩོན་ཏིང་འཛིན་དང་། །
ཤེས་རབ་སྤྱོད་ཚེ་སྔར་གྱི་གནས་སྐབས་གང་། །
མ་ཚང་མེད་དེ་དག་ཉིད་སྤྱོད་པ་ཀུན། །
སྐུ་ཡི་བ་སྤུའི་ཁུང་བུའང་གསལ་བར་སྟོན། །
གཞན་ཡང་། སྔོན་བྱང་སེམས་སུ་གྱུར་ནས་སྦྱིན་པའི་ཕར་ཕྱིན་ལ་སློབ་པའི་
གནས་སྐབས་སུ། སངས་རྒྱས་ཀྱི་ཞིང་མང་པོ་ཇི་འདྲ་བར་ཐུབ་པའི་དབང་པོ་ཇི་འདྲ་
བ་བཞུགས་པ་དེ་དང་། དེ་དག་གི་མཛད་པ་བཅུ་གཉིས་སོགས་ཆོས་སྐུའི་སྤྱོད་པ་
དང་༑ མཐུ་སྟོབས་ཀྱི་ནུས་པ་ཇི་འདྲ་བ་དང་། དེའི་འཁོར་ཉན་ཐོས་ཀྱི་དགེ་འདུན་ཇི་



7
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
སྙེད་ཡོད་པ་ཇི་ལྟར་དང༌། གདུལ་བྱ་བྱང་སེམས་རྣམས་དུས་དེར་གཟུགས་མཚན་
དཔེས་བརྒྱན་པ་ཇི་འདྲ་བ་དང༌། ཐེག་པ་གསུམ་དང་གཅིག་ཇི་འདྲ་བའི་ཆོས་བསྟན་
པ་དང་། ཞིང་དེར་བདག་ཉིད་བྲམ་ཟེ་སོགས་དང་། ཁྱིམ་པ་སོགས་རྟེན་ཇི་འདྲ་བ་
ཡིན་པ་དང་། ཆོས་ཀྱི་རྣམ་གྲངས་ཇི་འདྲ་ཐོས་པ་དང་། སྤྱོད་པ་གང་དང་གང་ལ་
སྤྱོད་པ་དང་། སྦྱིན་པ་གང་ཇི་ཙམ་སངས་རྒྱས་དེ་དག་ལ་ཕུལ་བ་དང་། དེ་དག་ནི་མ་
ལུས་པ་སྐུའི་བ་སྤུ་གཅིག་ལ་སྟོན་པར་མཛད་པ་དང༌། དེ་བཞིན་དུ་ཚུལ་ཁྲིམས་དང་
བཟོད་པ་དང་བརྩོན་འགྲུས་དང་བསམ་གཏན་དང་ཤེས་རབ་ཀྱི་སྤྱོད་པ་གང་དང་གང་
སྤྱོད་ཚེ། སྔར་གྱི་གནས་སྐབས་གང་དང་གང་ཡིན་པ་མ་ཚང་བ་མེད་པ་དེ་དག་ཉིད་
ཀྱི་སྤྱོད་པ་ཀུན་སྐུའི་བ་སྤུའི་ཁུང་བུ་རེ་རེར་གསལ་བར་སྟོན་པར་མཛད་པ་ཡིན་པའི་
ཕྱིར།
གཉིས་པ་༼དེར་གཞན་གྱི་སྤྱོད་པ་སྟོན་ཚུལ༽ནི།
སངས་རྒྱས་གང་དག་འདས་དང་འབྱུང་གྱུར་གང་། །
གང་དག་ད་ལྟར་ནམ་མཁའི་མཐར་ཐུག་པ། །
གདངས་མཐོན་ཆོས་སྟོན་སྡུག་བསྔལ་གྱིས་བཟུང་བའི། །
འགྲོ་དབུགས་འབྱིན་ཞིང་འཇིག་རྟེན་བཞུགས་པ་དང་། །
དང་པོའི་ཐུགས་བཟུང་བྱང་ཆུབ་སྙིང་པོའི་བར། །
དེ་དག་སྤྱོད་ཀུན་དངོས་རྣམས་མི་འཕྲུལ་གྱི། །
རང་བཞིན་མཁྱེན་ནས་བདག་བཞིན་བ་སྤུ་ཡི། །
ཁུང་བུར་དུས་གཅིག་ལ་ནི་གསལ་བར་སྟོན། །
དེ་བཞིན་དུས་གསུམ་བྱང་ཆུབ་སེམས་དཔའ་དང་། །
རང་རྒྱལ་འཕགས་པ་ཉན་ཐོས་མ་ལུས་ཀྱི། །
སྤྱོད་དང་དེ་ལྷག་སྐྱེ་བོའི་གནས་སྐབས་ནི། །
ཐམས་ཅད་བ་སྤུའི་ཁུང་བུར་གཅིག་ཚེ་སྟོན། །



ས་བཅུ་པོའི་ཡོན་ཏན་བཤད་པ།
279
སངས་རྒྱས་གང་དག་ཅེས་སོགས་གསུངས། དེ་འདྲའི་ཐུབ་པ་དེ་ཆོས་ཅན།
གཞན་གྱི་སྤྱོད་པ་སྟོན་པའི་ནུས་མཐུ་ཁྱད་པར་ཅན་དང་ལྡན་ཏེ། སངས་རྒྱས་གང་
དག་སྔར་འཇིག་རྟེན་དུ་བྱོན་ཟིན་པའི་འདས་པ་དང་། མ་འོངས་པ་ན་བྱུང་བར་འགྱུར་
བ་གང་དང་། གང་དག་ད་ལྟ་ན་ནམ་མཁའ་མཐར་ཐུག་པའི་འཇིག་རྟེན་དང་། དག་པ་
དང་མ་དག་པའི་ཞིང་དེ་དང་དེར་བཞུགས་ནས། གསུང་ཚངས་པའི་དབྱངས་ཀྱིས་
གདངས་མཐོན་པོས་ཆོས་སྟོན་ཅིང་། སྡུག་བསྔལ་གསུམ་ཅི་རིགས་པས་བཟུང་
བའི་འགྲོ་བ་རྣམས་སྡུག་བསྔལ་ལས་དབུགས་འབྱིན་ཞིང་འཇིག་རྟེན་གྱི་མགོན་
དུ་བཞུགས་པ་དང༌། དང་པོ་བསམ་པ་བྱང་ཆུབ་ཏུ་ཐུགས་སྐྱེད་ནས་བཟུང་། བར་
དུ་བྱ་དཀའ་བའི་སྤྱོད་པ་ལ་བསླབ་པ་དང་། དེ་མཐར་ཕྱིན་ནས་བྱང་ཆུབ་སྙིང་པོར་
གཤེགས་པའི་བར་གྱི་དེ་དག་གི་སྤྱོད་པ་ཀུན་ཀྱང་བདག་གི་སྤྱོད་པ་སྟོན་པ་དེ་བཞིན་
དུ་བ་སྤུའི་ཁུང་བུ་རེ་རེ་ནས་དུས་སྐད་ཅིག་གཅིག་ལ་གསལ་བར་སྟོན་པར་མཛད་
པའི་ཕྱིར། དེ་ལྟར་སྟོན་ནུས་པའི་རྒྱུ་མཚན་ཡོད་དེ། དངོས་པོ་ཀུན་གྱི་རང་བཞིན་
མིག་འཕྲུལ་གྱི་རང་བཞིན་དུ་མཁྱེན་ནས་སྟོན་པར་མཛད་པའི་ཕྱིར། དེ་བཞིན་དུ་
དུས་གསུམ་གྱི་བྱང་ཆུབ་སེམས་དཔའ་དང༌། རང་རྒྱལ་འཕགས་པ་རྣམས་དང་། ཉན་
ཐོས་མ་ལུས་པ་རྣམས་ཀྱི་སྤྱོད་པ་དང་། དེའི་ལྷག་མ་སོ་སོ་སྐྱེ་བོའི་སྐབས་ཀྱི་སྤྱོད་པ་
ཐམས་ཅད་ནི། མ་ལུས་པར་བ་སྤུའི་ཁུང་བུ་རེ་རེར་སྐད་ཅིག་གཅིག་གི་ཚེ་ན་གསལ་
བར་སྟོན་ནུས་པའི་ཕྱིར། །
གསུམ་པ་༼བཞེད་བ་ལ་མངའ་བསྒྱུར་ཚུལ་བཤད་པ།༽ནི།
དག་པ་འདི་ནི་བཞེད་པ་འཇུག་པ་ཡིས། །
རྡུལ་གཅིག་ཡུལ་ལ་མཁའ་གཏུགས་འཇིག་རྟེན་དང་། །
འཇིག་རྟེན་མཐའ་ཡས་ཕྱོགས་ཁྱབ་རྡུལ་སྟོན་མོད། །
རྡུལ་རགས་མི་འགྱུར་འཇིག་རྟེན་ཕྲ་མི་འགྱུར། །
རྣམ་རྟོག་མི་མངའ་ཁྱོད་ཀྱི་སྲིད་མཐའི་བར། །



230
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
སྐད་ཅིག་དེ་རེ་རེ་ལ་སྤྱོད་སྣ་ཚོགས། །
ཇི་སྙེད་སྟོན་པ་དེ་སྙེད་འཛམ་བུ་གླིང་། །
མ་ལུས་རྡུལ་གང་དེ་སྙེད་ལ་གྲངས་མེད། །
དག་པ་འདི་ནི་ཞེས་སོགས་གསུངས། ཐུབ་པ་བཅོམ་ལྡན་འདས་ཆོས་ཅན།
ཡུལ་ལ་མངའ་བསྒྱུར་བའི་ནུས་པ་ཕུན་ཚོགས་དང་ལྡན་ཏེ། ཉེས་པ་བག་ཆགས་དང་
བཅས་པ་མ་ལུས་དག་པ་བཅོམ་ལྡན་འདས་ཀྱིས་མཛད་པ་འདི་ནི། བཞེད་པ་ཙམ་
གྱིས་འཇུག་པ་ཡིན་པས་དེའི་སྒོ་ནས་རྡུལ་ཕྲ་རབ་གཅིག་གི་ཡུལ་ནོན་པའི་ཁྱོན་ལ་
ཡང་༑ ནམ་མཁའི་མཐས་གཏུགས་པའི་འཇིག་རྟེན་སྟོན་པ་དང་། འཇིག་རྟེན་མཐའ་
ཡས་པའི་ཕྱོགས་རྡུལ་ཕྲ་རབ་ཀྱིས་ཁྱབ་པར་སྟོན་མོད་ཀྱི། དེ་ལྟ་ནའང་རྡུལ་ཕྲ་རབ་
རགས་པར་མི་འགྱུར་འཇིག་རྟེན་ཁམས་ཕྲ་བར་མི་འགྱུར་བའི་ཕྱིར། དེ་ཆོས་ཅན།
དུས་ལ་མངའ་བསྒྱུར་བ་ཡིན་ཏེ། རྣམ་པར་རྟོག་པ་མི་མངའ་བ་ཁྱོད་ཀྱི་སྲིད་མཐའི་
བར་ཏུ་སྐད་ཅིག་དེ་དག་རེ་རེ་ལ་སྤྱོད་པ་སྣ་ཚོགས་ཇི་སྙེད་སྟོན་པ་དེ་སྙེད་ཀྱི་གྲངས་
ནི༑ འཛམ་བུའི་གླིང་མ་ལུས་པའི་རྡུལ་གང་ཡོད་པ་དེ་སྙེད་དུ་མེད་པའི་ཕྱིར།
གཉིས་པ་༼ཡོན་ཏན་གྱི་རྣམ་གཞག་བཤད་པ།༽སྟོབས་དང་ཡོན་ཏན་བཤད་པ་ལ་
བཞི། སྟོབས་བཅུ་མདོར་བསྟན་པ། དེ་རྒྱས་པར་བཤད་པ། ཡོན་ཏན་ཀུན་བརྗོད་མི་
ནུས་པའི་ཚུལ། ཡོན་ཏན་གཉིས་ཤེས་པའི་ཕན་ཡོན་བསྟན་པའོ། །
དང་པོ་༼སྟོབས་བཅུ་མདོར་བསྟན་པ།༽ནི། །
གནས་དང་གནས་མིན་མཁྱེན་སྟོབས་དང་། །
དེ་བཞིན་ལས་རྣམས་སྨིན་བློ་དང་། །
མོས་པ་སྣ་ཚོགས་ཐུགས་ཆུད་དང་། །
སྣ་ཚོགས་ཁམས་ནི་མཁྱེན་སྟོབས་དང་། །
དེ་བཞིན་དབང་མཆོག་མཆོག་མ་ཡིན། །
མཁྱེན་དང་ཐམས་ཅད་དུ་འགྲོ་དང་། །



ས་བཅུ་པོའི་ཡོན་ཏན་བཤད་པ།
si
བསམ་གཏན་རྣམ་ཐར་ཏིང་འཛིན་དང་། །
སྙོམས་པར་འཇུག་སོགས་བློ་སྟོབས་དང་། །
སྔོན་གནས་དྲན་པ་མཁྱེན་པ་དང་། །
དེ་བཞིན་འཆི་འཕོ་སྐྱེ་བློ་དང་། །
ཟག་རྣམས་ཟད་པ་མཁྱེན་སྟོབས་ཏེ། །
སྟོབས་ནི་བཅུ་པོ་འདི་དག་གོ །
གནས་དང་གནས་ཞེས་སོགས་གསུངས། སངས་རྒྱས་ཀྱི་སྟོབས་ཆོས་
ཅན༑ ཁྱོད་ལ་དབྱེ་བ་བཅུ་ཡོད་དེ། གནས་དང་གནས་མ་ཡིན་པ་མཁྱེན་པའི་སྟོབས་
དང་༑ དེ་བཞིན་དུ་ལས་ཀྱི་རྣམ་པར་སྨིན་པ་མཁྱེན་པའི་བློ་ཡི་སྟོབས་དང་། མོས་པ་
སྣ་ཚོགས་པ་ཐུགས་སུ་ཆུད་པའི་སྟོབས་དང་། སྣ་ཚོགས་པའི་ཁམས་ནི་མཁྱེན་པའི་
སྟོབས་དང་། དེ་བཞིན་དུ་དབང་པོ་མཆོག་དང་མཆོག་མ་ཡིན་པ་མཁྱེན་པའི་སྟོབས་
དང་༑ ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་དང་། བསམ་གཏན་དང་རྣམ་
པར་ཐར་པ་སྙོམས་པར་འཇུག་པ་མཁྱེན་པའི་བློའི་སྟོབས་དང་། སྔོན་གྱི་གནས་རྗེས་
སུ་དྲན་པའི་མཁྱེན་སྟོབས་དང༌། དེ་བཞིན་དུ་འཆི་འཕོ་བ་དང་སྐྱེ་བ་མཁྱེན་པ་བློའི་
སྟོབས་དང་། ཟག་པ་ཟད་པ་མཁྱེན་པའི་སྟོབས་ཏེ། སངས་རྒྱས་ཀྱི་སྟོབས་བཅུ་པོ་
འདི་དག་གོ ། །
གཉིས་པ་༼རྒྱས་བར་བཤད་བ་༽རྒྱས་པར་བཤད་པ་ལ་གཉིས། གནས་དང་
གནས་མ་ཡིན་པ་མཁྱེན་པ་སོགས་ཀྱི་སྟོབས་ལྔ་བཤད་པ་དང་། ཐམས་ཅད་དུ་འགྲོ་
བའི་ལམ་མཁྱེན་པ་སོགས་ཀྱི་སྟོབས་ལྔ་བཤད་པའོ། །དང་པོ་༼གནས་དང་གནས་མ་
ཡིན་པ་མཁྱེན་བ་སོགས་ཀྱི་སྟོབས་ལྔ་བཤད་པ།༽ནི།
རྒྱུ་གང་ཞིག་ལས་གང་ཞིག་ངེས་པར་སྐྱེ་འགྱུར་བ། །
དེ་ནི་དེ་ཡི་གནས་སུ་དེ་མཁྱེན་རྣམས་ཀྱིས་གསུངས། །
ཤེས་པ་ལས་བཟློག་གནས་མིན་ཤེས་བྱ་མཐའ་ཡས་པ། །



282
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
མཁྱེན་པ་ཐོགས་པ་སྤངས་པ་དེ་ནི་སྟོབས་སུ་བཤད། །
རྒྱུ་གང་ཞིག་ལས་ཞེས་སོགས་གསུངས། རང་གི་བདག་རྐྱེན་རབ་མཐའི་བསམ་
གཏན་ལ་བརྟེན་ནས་ཆོས་ཐམས་ཅད་མངོན་སུམ་དུ་རྟོགས་པ་མཐར་ཕྱིན་པའི་
སངས་རྒྱས་ཀྱི་ཡེ་ཤེས་ཆོས་ཅན། གནས་དང་གནས་མ་ཡིན་པ་མཁྱེན་པའི་སྟོབས་
ཡིན་ཏེ། རྒྱུ་སྦྱིན་པ་ལྟ་བུ་གང་ཞིག་ལས་འབྲས་བུ་ལོངས་སྤྱོད་ལྟ་བུ་ཡིད་དུ་འོང་བ་
གང་ཞིག་ངེས་པར་སྐྱེ་བར་འགྱུར་ལ། དགེ་བ་དེ་ནི་བདེ་བ་དེ་ཡི་གནས་སུ་དེ་མཁྱེན་
པ་སངས་རྒྱས་རྣམས་ཀྱིས་གསུངས་ལ། བཤད་པ་དེ་ལས་ལྡོག་པ་དགེ་བ་ལས་
སྡུག་བསྔལ་དང་མི་དགེ་བ་ལས་བདེ་བ་འབྱུང་བ་གནས་མིན་ཤེས་བྱ་མཐའ་ཡས་པ་
ལ་མཁྱེན་པ་ཐོགས་པ་སྤངས་པ་དེ་ནི་སངས་རྒྱས་ཀྱི་སྟོབས་སུ་བཤད་པའི་ཕྱིར།
འདོད་དང་མི་འདོད་དེ་ལས་བཟློག་དང་ཟད་དངོས་ཀྱི། །
ལས་དང་དེ་ཡི་རྣམ་སྨིན་ཤིན་ཏུ་སྣ་ཚོགས་ལའང་། །
མཁྱེན་བ་ནུས་མཐུ་ཐོགས་མེད་སོ་སོར་འཇུག་འགྱུར་བ། །
དུས་གསུམ་ཤེས་བྱ་ཁྱབ་མཛད་དེ་ནི་སྟོབས་སུ་འདོད། །
ཡང་དེ་ཆོས་ཅན། མོས་པ་སྣ་ཚོགས་མཁྱེན་པའི་སྟོབས་ཡིན་ཏེ། འདོད་པ་དགེ་བ་
དང་༑ མི་འདོད་པ་མི་དགེ་བ་དང་། དེ་ལས་བཟློག་པ་དཀར་ནག་འདྲེས་མའི་ལས།
ཟག་བཅས་ཀྱི་ལས་ངན་པ་ཟད་པར་བྱེད་པའི་དངོས་པོ་ཟག་མེད་ཀྱི་ལས་དེ་ཡི་རྣམ་
སྨིན་ཤིན་ཏུ་སྣ་ཚོགས་པ་རྣམས་ལའང་ཇི་བཞིན་དུ་མཁྱེན་པ་ནི། ནུས་མཐུ་ཐོགས་
པ་མེད་པ་སོ་སོར་འཇུག་པར་འགྱུར་བའི་དུས་གསུམ་གྱི་ལས་དང་འབྲས་བུའི་ཤེས་
བྱ་ཁྱབ་པར་མཛད་ནས་རྟོགས་པ་དེ་ནི་དེའི་སྟོབས་སུ་བཤད་པའི་ཕྱིར། །
འདོད་ཆགས་སོགས་ཀྱིས་འབྱུང་བའི་སྟོབས་ཀྱིས་འདོད་པ་ནི། །
ཤིན་ཏུ་སྣ་ཚོགས་དམན་འབྲིང་གང་ཡང་ཁྱད་པར་འདོད། །
དེ་ལས་གཞན་རྣམས་ཀྱིས་གཡོགས་མོས་ལའང་མཁྱེན་པ་ནི། །
དུས་གསུམ་འགྲོ་བ་མ་ལུས་ཁྱབ་པ་སྟོབས་ཞེས་བྱ། །



ས་བཅུ་པོའི་ཡོན་ཏན་བཤད་པ།
a
ཡང་དེ་ཆོས་ཅན། མོས་པ་སྣ་ཚོགས་མཁྱེན་པའི་སྟོབས་ཡིན་ཏེ། འདོད་ཆགས་ཞེ་
སྡང་གཏི་མུག་སོགས་དང༌། དད་སོགས་དགེ་བ་རྣམས་ཀྱི་ས་བོན་གྱི་སྟོབས་ཀྱིས་
བསྐྱེད་པར་འདོད་པ་སྟེ་མོས་པ་ཤིན་ཏུ་མི་འདྲ་བ་སྣ་ཚོགས་པ། དམན་པ་དང་འབྲིང་
གང་ཡང་ཁྱད་པར་འཕགས་པ་མཆོག་གསུམ་པོ་འདོད་པ་སྟེ་མོས་པ་སྣ་ཚོགས་
དང་༑ དེ་ལས་གཞན་པའི་ཆོས་ཀུན་ཏུ་སྤྱོད་པས་སྔར་གྱི་མོས་པའི་ས་བོན་གཡོགས་
པའི་མོས་པ་རྣམས་ལའང་མཁྱེན་པ་ནི་དུས་གསུམ་དུ་འགྲོ་བ་སྟེ། འཇུག་པའི་མོས་
པ་མ་ལུས་པའི་ཁྱད་པར་རྟོགས་པའི་མཁྱེན་པ་མཐར་ཐུག་དེ་ནི་དེ་ཡི་སྟོབས་སུ་
གསུངས་པའི་ཕྱིར། །
སངས་རྒྱས་ཁམས་ཀྱི་རྣམ་པར་དབྱེ་ལ་མཁས་རྣམས་ཀྱིས། །
མིག་སོགས་རྣམས་ཀྱི་རང་བཞིན་གང་དེ་ཁམས་སུ་གསུངས། །
རྫོགས་པའི་སངས་རྒྱས་རྣམས་ཀྱི་མཁྱེན་པ་མཐའ་ཡས་ཤིང་། །
རྣམ་ཀུན་ཁམས་ཀྱི་ཁྱད་བར་ལ་འཇུག་སྟོབས་སུ་འདོད། །
ཡང་དེ་ཆོས་ཅན། ཁམས་སྣ་ཚོགས་མཁྱེན་པའི་སྟོབས་ཡིན་ཏེ། སངས་རྒྱས་བཅོམ་
ལྡན་འདས་ཁམས་ཀྱི་དབྱེ་བ་ལ་མཁས་པ་རྣམས་ཀྱིས་མིག་སོགས་ཁམས་བཅོ་
བརྒྱད་རྣམས་དང་དེ་རྣམས་ཀྱི་རང་བཞིན་གནས་ལུགས་དེ་ཁམས་སུ་གསུངས་ལ།
རྫོགས་པའི་སངས་རྒྱས་རྣམས་ཀྱི་མཁྱེན་པ་མཐའ་ཡས་ཤིང་རྣམ་པ་ཀུན་གྱི་ཁམས་
ཀྱི་ཁྱད་པར་ལ་ཆགས་ཐོགས་མེད་པར་འཇུག་པའི་ཡེ་ཤེས་དེ་ནི་སྟོབས་སུ་འདོད་པ་
དེ་ཡི་ཕྱིར།
ཀུན་ཏུ་རྟོག་སོགས་ཆེས་རྣོ་ཉིད་ན་མཆོག་བཞེད་ལ། །
འབྲིང་གནས་སྐབས་དང་རྟུལ་ཉིད་མཆོག་མིན་པར་བཤད་དང་། །
མིག་ལ་སོགས་དང་ཕན་ཚུན་སྒྲུབ་ནུས་ཆུད་པ་ལ། །
རྣམ་པ་ཐམས་ཅད་མཁྱེན་པ་ཆགས་མེད་སྟོབས་སུ་གསུངས། །
ཡང་དེ་ཆོས་ཅན། དབང་པོ་མཆོག་དང་མཆོག་མ་ཡིན་པ་མཁྱེན་པའི་སྟོབས་ཡིན་ཏེ།



24
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
ཡང་དག་པ་མ་ཡིན་པ་ལ་ཡིན་པར་ཀུན་ཏུ་རྟོག་པ་ནི་ཆགས་སོགས་བསྐྱེད་པ་ལ་
དབང་བྱེད་པའི་དབང་པོ་ཡིན་ལ། དད་སོགས་དབང་པོ་ཤིན་ཏུ་རྣོ་བ་ཉིད་ནི་མཆོག་
ཡིན་པར་བཞེད་ལ། དད་སོགས་དབང་པོ་འབྲིང་ལ་གནས་པའི་སྐབས་དང་དབང་པོ་
རྟུལ་པོ་ཉིད་མཆོག་མིན་པར་བཤད་པ་དང་། མིག་ལ་སོགས་པ་དབང་པོ་ཉེར་གཉིས་
དང་། དབང་པོ་ཕན་ཚུན་འབྲས་བུ་ཆུབ་པ་སྟེ། སྒྲུབ་ནུས་པ་རྣམས་ལ་རྣམ་པ་ཐམས་
ཅད་མཁྱེན་པ་ཆགས་ཐོགས་མེད་པར་རྟོགས་པ་ཉིད་ནི་སྟོབས་སུ་གསུངས་པའི་
ཕྱིར།
གཉིས་པ་༼ཐམས་ཅད་དུ་འགྲོ་བའི་ལམ་མཁྱེན་པ་སོགས་ཀྱི་སྟོབས་ལྔ་བཤད་བ།༽ནི།
ལམ་འགའ་རྒྱལ་བ་ཉིད་དང་འགའ་ཞིག་རང་རྒྱལ་གྱི། །
བྱང་ཆུབ་དང་ནི་ཉན་ཐོས་བྱང་ཆུབ་ཡི་དྭགས་དང་། །
དུད་འགྲོ་ལྷ་མི་རྣམས་དང་དམྱལ་ལ་སོགས་འགྲོ་བ། །
དེ་ལ་མཁྱེན་པ་ཆགས་མེད་མཐའ་ཡས་སྟོབས་སུ་འདོད། །
ལམ་འགའ་རྒྱལ་བ་ཉིད་དང་ཞེས་སོགས་གསུངས། ཡང་དེ་ཆོས་ཅན། མཐའ་ཡས་
པ་ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་སུ་འདོད་དེ། ལམ་འགའ་ཞིག་
རྒྱལ་བ་སངས་རྒྱས་སུ་སྒྲོད་བྱེད་ཉིད། འགའ་ཞིག་རང་རྒྱལ་གྱི་བྱང་ཆུབ་ཏུ་སྒྲོད་བྱེད་
དང་ནི། ཉན་ཐོས་ཀྱི་བྱང་ཆུབ་ཏུ་སྤྲོད་བྱེད་དང༌། ཡི་དྭགས་སུ་འགྲོ་བྱེད་དང་། དུས་
འགྲོར་འགྲོ་བྱེད་དང༌། ལྷ་དང་མི་རྣམས་དང༌། དམྱལ་བ་ལ་སོགས་པར་འགྲོ་བར་
བྱེད་པའི་ལམ་དེ་ལ་ཆགས་ཐོགས་སྤངས་པའི་ཡེ་ཤེས་ཡིན་པའི་ཕྱིར།
འཇིག་རྟེན་མཐའ་ཡས་རྣལ་འབྱོར་བྱེ་བྲག་ལ་ཐ་དད། །
བསམ་གཏན་རྣམ་ཐར་བརྒྱད་གང་ཞི་གནས་གང་དག་དང་། །
སྙོམས་འཇུག་ཁྱད་པར་གང་དག་གཅིག་དང་བརྒྱད་གྱུར་པ། །
དེ་ལ་མཁྱེན་པ་ཐོགས་མེད་འདི་ནི་སྟོབས་སུ་འདོད། །
ཡང་དེ་ཆོས་ཅན། ཀུན་ནས་ཉོན་མོངས་པ་དང་རྣམ་བྱང་མཁྱེན་པའི་སྟོབས་ཡིན་



ས་བཅུ་བོའི་ཡོན་ཏན་བཤད་པ།
285
པར་བཤད་དེ། འཇིག་རྟེན་ཁམས་མཐའ་ཡས་ན་བཞུགས་པའི་རྣལ་འབྱོར་པ་དམན་
མཆོག་གི་ཁྱད་པར་ཐ་དད་ལ་ཡོད་པའི་བསམ་གཏན་དང་། རྣམ་ཐར་བརྒྱད་དང་།
ཏིང་ངེ་འཛིན་གང་ཡིན་པའི་ཞི་གནས་གང་དག་དང༌། སྙོམས་པར་འཇུག་པ་ཁྱད་པར་
ཅན་གང་དག གཅིག་དང་བརྒྱད་དུ་གྱུར་པ་སྟེ་དགུ་པོ་དེ་དག་ལ་མཁྱེན་པ་ཐོགས་པ་
མེད་པ་འདི་ནི་ཡིན་པའི་ཕྱིར། །
ཇི་སྲིད་གཏི་མུག་དེ་སྲིད་སྲིད་གནས་འདས་བདག་དང་། །
སེམས་ཅན་གཞན་རེ་རེ་ཡི་སྲིད་པའི་སེམས་ཅན་ནི། །
ཇི་སྙེད་དེ་སྙེད་མཐའ་ཡས་གཞིར་བཅས་ཡུལ་ཕྱོགས་དང་། །
བཅས་རྣམས་ལ་བློ་གང་དང་གང་ཡིན་སྟོབས་སུ་བཤད། །
ཡང་དེ་ཆོས་ཅན། སྔོན་གྱི་གནས་རྗེས་སུ་དྲན་པའི་སྟོབས་སུ་བཤད་དེ། ཇི་སྲིད་
བདེན་འཛིན་མ་སྤངས་པ་དེ་སྲིད་པར་གནས་པ་འདས་པའི་དུས་ཀྱི་བདག་ཉིད་
དང་༑ སེམས་ཅན་གཞན་རེ་རེ་ཡི་སྲིད་པར་སྐྱེས་པའི་སེམས་ཅན་ཇི་སྙེད་ཡོད་པ་དེ་
སྙེད་མཐའ་ཡས་པ་རྣམས་ཀྱི་སྔོན་འདས་པའི་དུས་ཀྱི་སྐྱེ་བ་ཐམས་ཅད་ཀྱི་གཞི་དང་
བཅས་པ་དང་། ཁ་དོག་སོགས་ཀྱི་རྣམ་པ་དང༌། གང་དུ་སྐྱེ་བའི་ཡུལ་ཕྱོགས་དང་
བཅས་པ་རྣམས་ལ་ཆགས་ཐོགས་མེད་པར་རྟོགས་པའི་བློ་གང་ཡིན་པ་དེ་ཡིན་པའི་
ཕྱིར།
སེམས་ཅན་རྣམས་ཀྱི་སེམས་ཅན་རེ་རེའི་འཆི་འཕོ་དང་། །
སྐྱེ་གང་འཇིག་རྟེན་ལ་གནས་ནམ་མཁའི་མཐར་ཐུག་དང་། །
བཀྲ་མང་དེ་ལ་མཁྱེན་བ་དུས་དེར་འཇུག་པ་ཡིས། །
མ་ཆགས་རྣམ་ཀུན་ཡོངས་དག་མཐའ་ཡས་སྟོབས་སུ་འདོད། །
ཡང་དེ་ཆོས་ཅན། མཐའ་ཡས་པའི་སེམས་ཅན་འཆི་འཕོ་བ་དང་སྐྱེ་བ་མཁྱེན་པའི་
སྟོབས་སུ་འདོད་དེ། སེམས་ཅན་གྲངས་མེད་པ་རྣམས་ཀྱི་སེམས་ཅན་རེ་རེའི་ལས་
ཉོན་སོགས་ཀྱིས་འཆི་འཕོ་བ་དང༌། ཕུང་པོ་ཉིང་མཚམས་སྦྱར་བའི་སྐྱེ་བ་གང་ནམ་



286
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
མཁའི་མཐར་ཐུག་པའི་འཇིག་རྟེན་ཁམས་ལ་གནས་པ་རྣམས་དང་། རང་རང་གི་
རྒྱུས་བཟོས་པ་བཀྲ་བ་མང་པོ་དེ་ལ། དུས་དེར་བཞེད་པ་ཙམ་གྱིས་འཇུག་པ་ལ་མ་
ཆགས་པར་རྣམ་པ་ཀུན་ཏུ་ཡོངས་སུ་དག་པའི་དབང་གིས་འཇུག་པའི་ཡེ་ཤེས་ཡིན་
པའི་ཕྱིར། །
རྣམ་ཀུན་མཁྱེན་པའི་སྟོབས་ཀྱིས་མྱུར་དུ་རྒྱལ་རྣམས་ཀྱི། ། །
ཉོན་མོངས་དག་ནི་བག་ཆགས་དང་བཅས་འཇིག་འགྱུར་དང་། །
སློབ་མ་ལ་སོགས་ཉོན་མོངས་བློ་ཡིས་འགོག་པ་གང་། །
དེ་ལ་མཁྱེན་པ་ཆགས་མེད་མཐའ་ཡས་སྟོབས་སུ་འདོད། །
ཡང་དེ་ཆོས་ཅན། མཐའ་མཁྱེན་པའི་ཟག་པ་ཟད་པའི་སྟོབས་སུ་འདོད་དེ། རྣམ་པ་
ཀུན་མཁྱེན་པའི་སྟོབས་ཀྱིས་མྱུར་དུ་ཉོན་མོངས་བག་ཆགས་དང་བཅས་པ་འཇིག་
པར་འགྱུར་བ་སྟེ་བཅོམ་པ་དང་། སློབ་མ་ཉན་ཐོས་དང་ལ་སོགས་པ་རང་རྒྱལ་རྣམས་
ཀྱིས་ཉོན་མོངས་པ་བློ་ཟག་མེད་ཀྱི་ཤེས་རབ་ཀྱིས་སྤངས་པ་དེ་ལ་མཁྱེན་པ་ཆགས་
པ་སྤངས་པའི་ཡེ་ཤེས་མཐར་ཐུག་པ་ཡིན་པའི་ཕྱིར།
གསུམ་པ་༼ཡོན་ཏན་ཀུན་བརྗོད་མི་ནུས་པའི་ཚུལ།༽ཡོན་ཏན་བརྗོད་མི་ནུས་པའི་
ཚུལ་ནི།
ནམ་མཁའ་མེད་པས་འདབ་ཆགས་ལྡོག་པར་མི་འགྱུར་གྱི། །
འདིར་ནི་རང་མཐུ་ཟད་པས་ལྡོག་པར་འགྱུར་དེ་བཞིན། །
སློབ་མ་དང་བཅས་སངས་རྒྱས་སྲས་རྣམས་སངས་རྒྱས་ཀྱི། །
ཡོན་ཏན་མཁའ་ལྟར་མཐའ་ཡས་མ་བརྗོད་ལྡོག་པར་འགྱུར། །
ནམ་མཁའ་མེད་པས་ཞེས་སོགས་གསུངས། སློབ་མ་ཉན་ཐོས་དང་རང་རྒྱལ་བཅས་
པ་དང་། སངས་རྒྱས་སྲས་བྱང་སེམས་རྣམས་ཆོས་ཅན། ཁྱོད་རྣམས་ཀྱིས་སངས་
རྒྱས་ཀྱི་ཡོན་ཏན་ནམ་མཁའ་ལྟར་མཐའ་ཡས་པ་རྫོགས་པར་བརྗོད་མི་ནུས་པར་
ཐལ༑ ཁྱོད་རྣམས་ཀྱིས་སངས་རྒྱས་ཀྱི་ཡོན་ཏན་རྫོགས་པར་མ་བརྗོད་པ་ཟློག་པར་



ས་བཅུ་པོའི་ཡོན་ཏན་བཤད་པ།
287
འགྱུར་བ་དེ། སངས་རྒྱས་ཀྱི་ཡོན་ཏན་ཟད་པས་མ་ཡིན་གྱི་རང་གི་བློའི་མཐུ་ཟད་
ནས་ལྡོག་པར་འགྱུར་བ་ཡིན་པའི་ཕྱིར། དཔེར་ན། ནམ་མཁའ་མེད་པས་སྟེ་ཟད་པས་
འདབ་ཆགས་ཀྱི་བྱ་ལྡོག་པར་མི་འགྱུར་གྱི། འདིར་འདབ་ཆགས་ཀྱི་དབང་པོ་འཕུར་
ནས་ནམ་ཞིག་རང་གི་མཐུ་ཟད་ནས་ལྡོག་པར་འགྱུར་བ་དེ་བཞིན་ནོ། །
དེ་ཕྱིར་བདག་འདྲས་ཁྱོད་ཡོན་འདི་དག་ཅི། ། །
ཤེས་པ་དང་ནི་བརྗོད་པར་ནུས་འགྱུར་རམ། །
འོན་ཀྱང་དེ་དག་འཕགས་པ་ཀླུ་སྒྲུབ་ཀྱིས། །
བཤད་ཕྱིར་དོགས་སྤངས་ཅུང་ཞིག་ཙམ་ཞིག་སྨྲས། །
ཟླ་བ་གྲགས་པ་ཆོས་ཅན། འགྲེལ་བ་མཛད་པས་ཁྱོད་ཀྱི་ཡོན་ཏན་འདི་དག་ཅི་སྟེ་
མ་ལུས་པ་ལྟ་ཞོག་ཆ་ཤས་ཙམ་ཡང་ཤེས་པ་དང་བརྗོད་པར་ནུས་པ་འགྱུར་རམ་མི་
འགྱུར་བར་ཐལ། བདག་ཉིད་ཆེན་པོ་དག་གིས་ཇི་བཞིན་རྟོགས་མི་ནུས་པ་དེ་ཡི་
ཕྱིར། འོ་ན་འདི་ཅུང་ཟད་བརྗོད་པ་ཡང་མི་རིགས་སོ་ཞེ་ན་དེས་སྐྱོན་མེད་པར་ཐལ།
འོན་ཀྱང་འདི་དག་འཕགས་པ་ཀླུ་སྒྲུབ་ཞབས་ཀྱི་མན་ངག་དང་གཞུང་ལ་བརྟེན་ནས།
དོགས་པ་སྤངས་པ་སྟེ་ཐེ་ཚོམ་མེད་པར་ཡོན་ཏན་ཅུང་ཟད་ཅིག་ཤེས་པ་དེ་ཙམ་ཞིག་
སྨྲས་པ་ལ་འགལ་བ་མེད་པའི་ཕྱིར། །
བཞི་པ་༼ཡོན་ཏན་གཉིས་ཤེས་བའི་ཕན་ཡོན་བསྟན་པ།༽ཡོན་ཏན་དེ་གཉིས་ཤེས་
པའི་ཕན་ཡོན་ནི།
ཟབ་མོ་སྟོང་པ་ཉིད་ཡིན་ཏེ། །
ཡོན་ཏན་གཞན་རྣམས་རྒྱ་ཆེ་བའོ། །
ཟབ་དང་རྒྱ་ཆེའི་ཚུལ་ཤེས་པས། །
ཡོན་ཏན་འདི་དག་འཐོབ་པར་འགྱུར། །
ཟབ་མོ་སྟོང་པ་ཞེས་སོགས་གསུངས། ཤེས་བྱ་ཆོས་ཅན། བསྟན་བཅོས་
འདིར་བཤད་པའི་སངས་རྒྱས་ཀྱི་ཡོན་ཏན་རྣམས་བསྡུ་ན་གཉིས་སུ་འདུ་སྟེ། ཟབ་མོ་



28 ༸ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
ནི་སྟོང་པ་ཉིད་ཀྱི་ཆོས་ཀྱི་སྐུ་དང་གཞི་ལམ་གྱི་དེ་ཁོ་ན་ཉིད་དུ་འདུ་བ་ཡིན་ཏེ། འདུ་
བ་དེ་ལས་གཞན་པ་ས་བཅུའི་ཡོན་ཏན་དང་། སྟོབས་བཅུའི་ཡོན་ཏན་རྣམས་རྒྱ་ཆེ་
བའི་ཡོན་ཏན་འདུ་བའོ། །དེ་འདྲའི་ཟབ་རྒྱས་གཉིས་བསྟན་པ་ལ་ཆོས་ཅན། དགོས་
པ་ཡོད་པར་ཐལ། ཟབ་པ་དང་རྒྱ་ཆེའི་ཚུལ་ཤེས་པས། སངས་རྒྱས་ཀྱི་ཡོན་ཏན་འདི་
དག་བདེ་བླག་ཏུ་ཐོབ་པར་འགྱུར་བའི་ཕྱིར། །
གསུམ་པ་༼སྤྲུལ་བའི་སྐུ་བསྟན་ཚུལ།༽སྤྲུལ་པའི་སྐུ་བསྟན་པ་ནི། །
སླར་ཡང་མི་གཡོ་སྐུ་མངའ་ཁྱོད་ཀྱིས་སྲིད་གསུམ་བྱོན་ནས་སྤྲུལ་རྣམས་ཀྱིས། །
གཤེགས་པ་དང་ནི་བལྟམས་དང་བྱང་ཆུབ་ཞི་བའི་འཁོར་ལོའང་སྟོན་པར་མཛད། །
དེ་ལྟར་ཁྱོད་ཀྱི་འཇིག་རྟེན་གཡོ་བག་སྤྱོད་ཅན་རེ་བའི་ཞགས་པ་ནི། །
མང་བོས་བཅིངས་པ་མ་ལུས་ཐུགས་རྗེས་མྱ་ངན་འདས་བར་དཀྲི་བར་མཛད། །
སླར་ཡང་མི་གཡོ་ཞེས་སོགས་གསུངས། སངས་རྒྱས་བཅོམ་ལྡན་འདས་ཆོས་ཅན།
ཉན་རང་བྱང་སེམས་སོ་སྐྱེ་རྣམས་ཀྱི་དངོས་སུ་དོན་མཛད་པའི་སྤྲུལ་པའི་སྐུ་བསྟན་
པའི་ཚུལ་ཡོད་དེ། ཆོས་སྐུ་བརྙེས་སུ་ཟིན་ནས། ཆོས་ཀྱི་སྐུ་ལས་སླར་ཡང་ཅུང་ཟད་
མི་གཡོ་བའི་སྐུ་མངའ་བཞིན་དུ། ཁྱོད་ཀྱིས་གཟུགས་ཀྱི་སྐུ་རགས་པ་བཟུང་ནས་སྲིད་
པ་གསུམ་གྱི་འཇིག་རྟེན་དུ་བྱོན་ནས། སྤྲུལ་པ་རྣམ་པ་སྣ་ཚོགས་པ་བསྟན་ཏེ། དགའ་
ལྡན་ནས་མི་ཡུལ་དུ་གཤེགས་པ་དང་། སྐུ་བལྟམས་པ་དང་། མངོན་པར་བྱང་ཆུབ་
པ་དང༌། ཆོས་ཀྱི་འཁོར་ལོ་གསུམ་སྐོར་བ་ལའང་སྟོན་པར་མཛད་པ་དང་། དེ་ལྟར་
ཁྱོད་ཀྱིས་མཛད་པ་བཅུ་གཉིས་བསྟན་ནས་འཇིག་རྟེན་སེམས་ཅན་གཡོ་བག་སྟེ་སྣ་
ཚོགས་སྤྱོད་པ་ཅན། རེ་བའི་སྟེ་སྲེད་པའི་ཞགས་པ་དམ་པོ་མང་པོས་བཅིངས་པ་མ་
ལུས་པ་རྣམས། ཐུགས་རྗེས་ཐབས་མཁས་ཀྱིས། ཐར་པ་མྱང་འདས་ཀྱི་སར་བཀྲི་
བར་མཛད་པ་ཡིན་པའི་ཕྱིར། །
བཞི་པ་༼ཟིག་བ་གཅིག་ཏུ་སྒྲུབ་བ་༽ཐེག་པ་གཅིག་ཏུ་སྒྲུབ་པ་ནི།
གང་ཕྱིར་འདི་ན་དེ་ཉིད་ཤེས་པས་དྲི་མ་མཐའ་དག་སེལ་བ་ནི། །



ས་བཅུ་པོའི་ཡོན་ཏན་བཤད་པ།
29
ལྟར་བྱེད་གཞན་མེད་ཆོས་རྣམས་དེ་ཉིད་རྣམ་འགྱུར་དབྱེ་ལའང་བསྟེན་མིན་ཞིང་། །
དེ་ཉིད་ཡུལ་ཅན་བློ་གྲོས་འདི་ཡང་ཐ་དད་འགྱུར་བ་མ་ཡིན་པ། །
དེ་ཡི་ཕྱིར་ན་ཁྱོད་ཀྱིས་འགྲོ་ལ་ཐེག་པ་མི་མཉམ་དབྱེར་མེད་བསྟན། ། །
གང་ཕྱིར་འདི་ན་ཞེས་སོགས་གསུངས། ཐུབ་པ་བཅོམ་ལྡན་འདས་ཆོས་ཅན། ཁྱོད་
ཀྱིས་གདུལ་བྱ་རྣམས་ལམ་མཐར་ཐུག་མི་མཉམ་པར་དབྱེར་མེད་པ་ཐེག་པ་གཅིག་
ཏུ་བསྟན་པར་ཐལ། རྒྱུ་མཚན་གང་གི་ཕྱིར་ན། འཇིག་རྟེན་འདི་ན་དེ་ཁོ་ན་ཉིད་ཤེས་
པ་ལས་གཞན་པའི་ཉོན་ཤེས་ཀྱི་དྲི་མ་མཐའ་དག་སེལ་བ་ནི། ལྷུར་བྱེད་པ་སྟེ་གཙོ་
བོར་གྱུར་པ་གཞན་མེད་པའི་ཕྱིར་དང་། ཆོས་རྣམས་ཀྱི་དེ་ཁོ་ན་ཉིད་ལ་རྣམ་འགྱུར་
གྱི་དབྱེ་བ་མི་འདྲ་བ་སྟོན་པ་མིན་ཞིང་སྟེ་སྟོན་པའང་མེད་པའི་ཕྱིར་དང་། དེ་ཁོ་ན་ཉིད་
ཀྱི་ཡུལ་ཅན་གྱི་བློ་གྲོས་ཏེ་ཤེས་རབ་འདི་ཡང་འཛིན་སྟངས་ཐ་དད་པར་འགྱུར་བ་མ་
ཡིན་པའི་ཕྱིར། གོང་གི་འང་གི་སྒྲས་གདུལ་བྱ་བཀྲི་རུང་བ་རྣམས་དང་པོ་ནས་ཐེག་
ཆེན་དུ་བཀྲི་བར་བསྟན་ལ། རེ་ཞིག་དེར་བཀྲིར་མི་རུང་བའི་གདུལ་བྱ་ཡང་ཡོད་པའི་
ཕྱིར་ཞེས་པའོ། །
གང་ཕྱིར་འགྲོ་ལ་ཉེས་པ་སྐྱེད་བྱེད་སྙིགས་མ་འདི་དག་ཡོད་གྱུར་པ། །
དེ་ཕྱིར་འཇིག་རྟེན་སངས་རྒྱས་སྤྱོད་ཡུལ་གཏིང་ཟབ་ལ་འཇུག་མི་འགྱུར་ཞིང་། །
བདེ་གཤེགས་གང་ཕྱིར་ཁྱོད་ལ་མཁྱེན་རབ་ཐུགས་རྗེའི་ཐབས་དང་ལྷན་ཅིག་པ། །
མངའ་དང་གང་ཕྱིར་བདག་གི་སེམས་ཅན་དགྲོལ་ཞེས་ཁྱོད་ཀྱིས་ཞལ་བཞེས་ཏེ། །
དེ་ཕྱིར་མཁས་པ་རིན་པོ་ཆེ་ཡི་གླིང་དུ་ཆས་པའི་སྐྱེ་ཚོགས་ཀྱི། །
ངལ་བ་ཉེར་སེལ་གྲོང་ཁྱེར་ཡིད་འོང་བར་དུ་རྣམ་པར་བཀོད་པ་ལྟར། །
འཇིག་རྟེན་སེམས་ཅན་འགའ་ཞིག་སངས་རྒྱས་ཀྱི་སྤྱོད་ཡུལ་གཏིང་ཟབ་ཐེག་པ་
ཆེན་པོ་ལ་འཇུག་པར་མི་འགྱུར་ཞིང་ཏེ། རེ་ཞིག་འཇུག་མི་ནུས་པ་ཡོད་པར་ཐལ། རྒྱུ་
མཚན་གང་གི་ཕྱིར་ན་འགྲོ་བ་ལ་ལར་ཉེས་པ་ཉོན་མོངས་སྐྱེད་བྱེད་ཀྱི་རྒྱུ་སེམས་ཅན།
དུས། ལྟ་བ། ཚེ། ཉོན་མོངས་ཏེ་སྙིགས་མ་ལྔ་ཡོད་པར་གྱུར་པ་དེ་ཡི་ཕྱིར། རེ་ཞིག་



290
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་གསུམ་བ།
ཐེག་པ་ཆེན་པོར་བཀྲིར་མི་རུང་བ་དེ་དག་ཆོས་ཅན། མཐར་ཐེག་པ་ཆེན་པོར་ཏེ་བདེ་
བར་གཤེགས་པ་ཁྱོད་ཀྱིས་ཐེག་ཆེན་ཉིད་ལ་བཀོད་པར་མཛད་པར་ཐལ། རྒྱུ་མཚན་
གང་གི་ཕྱིར་ན་བདེ་གཤེགས་ཁྱོད་ལ། གདུལ་བྱ་འདུལ་བའི་ཐབས་ལ་མཁས་པའི་
མཁྱེན་རབ་དང་། དུས་ལས་མི་འདའ་བའི་ཐུགས་རྗེའི་ཐབས་དང་ལྷན་ཅིག་པ་མངའ་
བའི་ཕྱིར་དང༌། གང་གི་ཕྱིར་བདག་གིས་སེམས་ཅན་སྒྲོལ་ཅེས་ཞལ་གྱིས་བཞེས་
ཏེ༑ དམ་བཅའ་བའི་དམ་བཅའ་བསྙེལ་བ་མི་མངའ་བ་དེའི་ཕྱིར། དཔེ་ཇི་ལྟར་ན། དེད་
དཔོན་མཁས་པ་རིན་པོ་ཆེའི་གླིང་དུ་ནོར་བུ་ལེན་དུ་ཆས་པའི་སྐྱེ་བོའི་ཚོགས་འགའ་
ཞིག་ངལ་བ་ཉེ་བར་སེལ་བའི་ཕྱིར་དུ། གྲོང་ཁྱེར་ཡིད་དུ་འོང་བ་ལམ་གྱི་བར་བར་དུ་
རྣམ་པར་སྤྲུལ་ནས་བཀོད་པ་ལྟར་རོ། །
ཁྱོད་ཀྱིས་ཐེག་པ་འདི་ནི་སློབ་མ་ཉེ་བར་ཞི་བའི་ཚུལ་ལ་ཡིད། །
སྒྱུར་ཞིང་རྣམ་པར་དབེན་ལའང་བློ་སྦྱངས་རྣམས་ལ་ལོགས་སུ་གསུངས། །
ཁྱོད་ཀྱིས་ཐེག་པ་དམན་པར་བཀྲི་བར་མཛད་པ་འདི་ནི། སློབ་མ་ཉན་ཐོས་དང་རང་
རྒྱལ་གྱི་རིགས་ཅན་ཉོན་མོངས་དང་སྡུག་བསྔལ་ཉེ་བར་ཞི་བའི་ཚུལ་ལ་ཡིད་སྦྱར་
བའི་ཕྱིར་དུ་གསུངས་པ་ཡིན་ཞིང་། འོ་ན་དེ་ཙམ་གྱིས་རུང་ངམ་ཞེ་ན། ཐུབ་པ་བཅོམ་
ལྡན་འདས་ཁྱོད་ཀྱིས་དེ་ཙམ་གྱིས་རུང་བར་མི་བཞེད་པར་ཐལ། ཉོན་མོངས་པའི་
རྣམ་པར་དབེན་པ་ལའང་། དེ་རྣམས་ལ་ཐེག་པ་ཆེན་པོར་བློ་སྦྱངས་པའི་ཕྱིར་ལོགས་
སུ་ཐེག་ཆེན་གསུངས་པར་མཛད་པ་ཡིན་པའི་ཕྱིར། །
ལྔ་པ་༼མངོན་བར་བྱང་ཆུབ་པ་དང་བཞུགས་པའི་དུས་ཀྱི་ཁྱད་བར་བསྟན་པ། ༽མངོན་
པར་བྱང་ཆུབ་པ་དང་བཞུགས་པའི་དུས་ཀྱི་ཁྱད་པར་བཤད་པ་ལ་གཉིས། མངོན་
པར་བྱང་ཆུབ་པའི་དུས་ཀྱི་དབང་དུ་བྱས་པའི་བཤད་པ་དང༌། བཞུགས་པའི་དུས་ཀྱི་
དབང་དུ་བྱས་པའི་བཤད་པའོ། ། །
དང་པོ་༼མངོན་པར་བྱང་ཆུབ་པའི་དུས་ཀྱི་དབང་དུ་བྱས་བའི་བཤད་པ་༽ནི།
བདེ་བར་གཤེགས་པ་མ་ལུས་ཕྱོགས་ཞིང་སངས་རྒྱས་རྒྱས་ཡུལ་དག་ན། །



ས་བཅུ་བོའི་ཡོན་ཏན་བཤད་པ།
gi
ཕྲ་རབ་རྡུལ་གྱིས་རྡུལ་རྣམས་བདོག་པར་གྱུར་བ་ཇི་སྙེད་པ། །
བྱང་ཆུབ་མཆོག་རབ་དམ་བ་གཤེགས་པའི་བསྐལ་བ་འང་དེ་སྙེད་དེ། །
འོན་ཀྱང་ཁྱོད་ཀྱིས་གསང་བ་འདི་ནི་བསྙད་བགྱི་མ་ལགས་སོ། །
བདེ་བར་གཤེགས་པ་ཞེས་སོགས་གསུངས། བདེ་བར་གཤེགས་པ་ཆོས་ཅན། ཁྱོད་
ཀྱིས་བྱང་ཆུབ་སྙིང་པོར་གཤེགས་པའི་ཚུལ་སྟོན་པའི་གྲངས་བསམ་གྱིས་མི་ཁྱབ་
སྟེ༑ སངས་རྒྱས་ཀྱི་ཞིང་མ་ལུས་པའི་ཡུལ་དག་ན། ཕྲ་རབ་ཀྱི་རྡུལ་གྱི་རྡུལ་རྣམས་
བདོག་བར་གྱུར་པ་ཇི་སྙེད་པ་དེ་སྙེད་པ་བྱང་ཆུབ་མཆོག་རབ་དམ་པར་གཤེགས་
པའི་བསྐལ་པའང་དེ་སྙེད་ཡོད་པའི་ཕྱིར། འོན་ཀྱང་ཁྱོད་ཀྱི་གསང་བ་བླ་ན་མེད་པ་
འདི་ནི་བློ་སྦྱངས་པ་དམན་པ་རྣམས་ལ་བསྙད་པར་བགྱི་བ་མ་ལགས་ཏེ། བཤད་པར་
མི་རུང་སྟེ། སྔོན་དགེ་རྩ་མ་སྦྱངས་པ་དག་མོས་པར་དཀའ་བ་དང༌། སྐུར་བ་བཏབ་
པའང་སྲིད་པའི་ཕྱིར།
གཉིས་པ་༼བཞུགས་པའི་དུས་ཀྱི་དབང་དུ་བྱས་བའི་བཤད་པ།༽ནི།
རྒྱལ་བ་ཇི་སྲིད་འཇིག་རྟེན་མཆོག་ཏུ་རབ་ཞི་བ། །
འགྲོ་བ་མིན་ཞིང་ནམ་མཁའ་རྣམ་འཇིག་འགྱུར་མིན་དེ་སྲིད་དུ། །
ཤེས་རབ་ཡུམ་གྱིས་བསྐྱེད་པ་ཁྱོད་ལ་ཐུགས་བརྩེ་མ་མ་ཡིས། །
ཚུལ་ལུགས་འབྱེད་པས་རབ་ཏུ་ཞི་བར་འགྱུར་བ་ག་ལ་མངའ། །
རྒྱལ་བ་ཇི་སྲིད་ཅེས་སོགས་གསུངས། རྒྱལ་བ་སངས་རྒྱས་བཅོམ་ལྡན་འདས་ཆོས་
ཅན༑ དུས་ཇི་སྲིད་འཇིག་རྟེན་སེམས་ཅན་མཐའ་དག་མཆོག་ཏུ་རབ་ཏུ་ཞི་བར་འགྲོ་
བ་མིན་ཞིང་སྟེ་སངས་མ་རྒྱས་ཀྱི་བར་དང་། ནམ་མཁའ་རྣམ་པར་འཇིག་པ་མིན་པ་
དེ་སྲིད་དུ། གཞན་དོན་འབའ་ཞིག་མཛད་པ་ཡིན་པར་ཐལ། ཤེས་རབ་ཡུམ་གྱིས་
བསྐྱེད་པ་ཁྱོད་ལ་སེམས་ཅན་མཐའ་དག་ལ་ཐབས་ཐུགས་བརྩེ་བའི་མ་མ་ཡིས། ཚུལ་
ལུགས་གཞན་དོན་འབའ་ཞིག་ཏུ་འཁོར་བ་མ་སྟོངས་ཀྱི་བར་དུ་བཞུགས་པ་འདི་བྱེད་
པས༑ རབ་ཏུ་ཞི་བ་འབའ་ཞིག་ཏུ་འགྱུར་བར་ག་ལ་མངའ་མི་མངའ་བའི་ཕྱིར།



ga
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
གཏི་མུག་སྐྱོན་གྱིས་འཇིག་རྟེན་ཁ་ཟས་དུག་བཅས་ཟ་བ་ཡི། །
སྐྱེ་བོ་ཉིད་ཀྱི་ནང་མི་དེ་ལ་ཁྱོད་བརྩེ་ཇི་ལྟ་བ། །
དེ་ལྟར་དུག་ཟོས་ཉེན་པའི་བུ་ལ་མ་ཡི་སྡུག་བསྔལ་མིན། ། །
དེས་ན་མགོན་པོ་མཆོག་ཏུ་རབ་ཞིར་གཤེགས་པར་འགྱུར་མ་ལགས། །
སངས་རྒྱས་བཅོམ་ལྡན་འདས་ཁྱོད་ཞི་མཐར་མི་གནས་པར་བྱེད་པའི་སྙིང་རྗེའི་མ་
མ་དེ་ཇི་ལྟ་བུ་ཞིག་ཡིན་ཞེ་ན། དེ་ནི་འདི་ལྟར་ཡིན་ཏེ། གཏི་མུག་བདེན་འཛིན་གྱིས་
སྒྲིབ་པའི་སྐྱོན་གྱིས་འཇིག་རྟེན་པ་རྣམས་འདོད་ཡོན་ལྔ་ཡི་ཁ་ཟས་དུག་དང་བཅས་
པ་ཟ་བ་ཡི་སྐྱེ་བོ་སྡུག་བསྔལ་ཅན་རྣམས། སངས་རྒྱས་བཅོམ་ལྡན་འདས་ཁྱོད་ཉིད་
ཀྱི་སྙིང་རྗེས་ནང་མི་སྟེ་བདག་གིར་མཛད་ནས། སྡུག་བསྔལ་ཅན་གྱི་སེམས་ཅན་དེ་
རྣམས་ལ་ཁྱོད་བརྩེ་བར་མཛད་པ་ཇི་ལྟ་བ་དེ་ལྟར། འཇིག་རྟེན་ན་བྱིས་པ་དུག་ཟོས་
པའི་ནད་ཀྱིས་ཉེན་པའི་བུ་ལ་རང་གི་མ་ཡིས་སྡུག་བསྔལ་དང་བྲལ་འདོད་ཀྱི་བརྩེ་བ་
དེ་ལྟར་སྐྱེ་བ་མ་ཡིན་པའི་ཕྱིར། །
གང་གི་ཕྱིར་ན་མི་མཁས་དངོས་དང་དངོས་མེད་པར་ཞེན་པ་ཡི་བློ་ཅན་གྱིས། །
སྐྱེ་དང་འཇིག་གནས་སྐབས་དང་སྡུག་དང་མི་སྡུག་བྲལ་ཐད་ཀྱིས་བསྐྱེད་སྡུག་བསྔལ་དང་། །
སྡིག་ཅན་འགྲོ་བ་འཐོབ་པ་དེ་ཕྱིར་འཇིག་རྟེན་ཐུགས་བརྩེའི་ཡུལ་དུ་རབ་དོང་བས། །
བཅོམ་ལྡན་ཐུགས་རྗེ་ཁྱོད་ཐུགས་ཞི་ལས་བཟློག་པས་ཁྱོད་ལ་མྱ་ངན་འདས་མི་མངའ། །
མགོན་པོ་སངས་རྒྱས་བཅོམ་ལྡན་འདས་ཆོས་ཅན། ཁྱོད་གཞན་དོན་དོར་ནས་རང་
དོན་དུ་མཆོག་ཏུ་རབ་ཏུ་ཞི་བ་འབའ་ཞིག་ཏུ་གཤེགས་པ་མ་ལགས་པ་སྟེ་མ་ཡིན་
པར་ཐལ། བརྩེ་བ་སྙིང་རྗེ་ཆེན་པོའི་དབང་གིས་འགྲོ་བ་སྡུག་བསྔལ་ལས་སྒྲོལ་བའི་
སླད་དུ་གཞན་དོན་ལས་ཅུང་ཟད་གཡེལ་བ་མེད་པ་དེ་བས་ན་སྟེ་དེ་ཡི་ཕྱིར། ཐུབ་པ་
བཅོམ་ལྡན་འདས་ཆོས་ཅན། ཁྱོད་ལ་གཞན་དོན་རྒྱུན་ཆད་པའི་རང་དོན་འབའ་ཞིག་
ཡིད་ལ་བྱེད་པའི་མྱ་ངན་ལས་འདའ་མི་མངའ་བར་ཐལ། ཐུགས་རྗེ་ཆེན་པོས་ཁྱོད་
ཀྱི་ཐུགས་ཞི་བ་ཕྱོགས་གཅིག་པ་ལས་བཟློག་པའི་ཕྱིར་ཏེ། བཟློག་པའི་གནད་ཀྱིས་



ས་བཅུ་པོའི་ཡོན་ཏན་བཤད་པ།
s3
སོ༑ །དེར་ཐལ། འཁོར་བ་གནས་ཀྱི་བར་དུ་སྡུག་བསྔལ་གྱིས་མནར་བའི་སེམས་ཅན་
ཡོད་པ་གང་ཞིག སྡུག་བསྔལ་ཅན་གྱི་འཇིག་རྟེན་སེམས་ཅན་རྣམས་ཁྱོད་ཀྱི་ཐུགས་
བརྩེ་བ་སྙིང་རྗེ་ཆེན་པོའི་ཡུལ་དུ་རབ་ཏུ་དང་བས་ཏེ་སོང་བའི་ཕྱིར། རྟགས་དང་པོ་
གྲུབ་པར་ཐལ། རྒྱུ་མཚན་གང་གི་ཕྱིར་ན། འཁོར་བ་གནས་ཀྱི་བར་དུ་དེ་ཁོ་ན་ཉིད་
ལ་མི་མཁས་པའི་གང་ཟག་གིས་དངོས་པོ་བདེན་གྲུབ་ཏུ་ཞེན་པའི་བློ་ཅན་གྱིས་ཕུང་
པོ་ཉིང་མཚམས་སྦྱར་བའི་སྐྱེ་བ་དང༌། ཕུང་པོའི་རིས་མཐུན་རང་དབང་མེད་པར་
ལས་ཉོན་གྱིས་དོར་བའི་འཇིག་པའི་འཆི་བ་དང་། གནས་སྐབས་སོ་སོར། སྡུག་པ་
དང་བྲལ་བ་དང་མི་སྡུག་པ་དང་ཕྲད་པ་སོགས་ཀྱིས་བསྐྱེད་པའི་སྡུག་བསྔལ་བ་དང་།
ཡང་རྒྱུ་འབྲས་ལ་མི་མཁས་པ་འགའ་ཞིག་རྒྱུ་འབྲས་ཀྱི་དངོས་པོ་མེད་པར་ཞེན་
པ་སོགས་ཀྱིས་སྡིག་པ་ཆེན་པོ་ཅན་གྱི་ངན་སོང་གསུམ་གྱི་གནས་སྐབས་ཀྱི་འགྲོ་
བ་རྣམས་ཚ་གྲང་བཙོ་བསྲེག་སོགས་ཀྱི་སྡུག་བསྔལ་ཤུགས་དྲག་པོ་ཐོབ་པ་དེ་ཡི་
ཕྱིར། དེས་ན་འགྲོ་བ་རྣམས་སྡུག་བསྔལ་གྱིས་མནར་བ་བཞིན་བཅོམ་ལྡན་འདས་ཀྱི་
ཐུགས་སྙིང་རྗེའི་བསྡོམས་ཞེས་པའོ། །
སྐུ་བཞིའི་དོགས་དཔྱོད།
འདི་དག་གི་སྐབས་སུ་སྤྱི་དོན་དང་མཐའ་དཔྱད་པ་གཉིས། དང་པོ་༼སྤྱི་དོན།༽ནི།
རང་གི་རྒྱུར་གྱུར་པའི་བྱང་སེམས་ཀྱི་ས་བཅུ་བསྒོམས་སྟོབས་ཀྱིས་ཐོབ་པའི་འབྲས་བུ་
མཐར་ཐུག་པ། འདིར་བསྟན་འབྲས་བུའི་སའི་མཚན་ཉིད། དེ་ལ་དབྱེ་ན། ཆོས་སྐུ་དང་
གཟུགས་སྐུ་གཉིས། ཆོས་སྐུ་ལ་དབྱེ་ན། ཡེ་ཤེས་ཆོས་སྐུ་དང༌། ངོ་བོ་ཉིད་སྐུ་གཉིས་
ཡོད། རྒྱུ་འབྲས་ཀྱི་ཆོས་ཐམས་ཅད་མངོན་སུམ་དུ་རྟོགས་པ་མཐར་ཕྱིན་པའི་ཡེ་ཤེས་
དེ༑ ཡེ་ཤེས་ཆོས་སྐུའི་མཚན་ཉིད། དེ་དང་རྣམ་མཁྱེན། སངས་རྒྱས་འཕགས་པའི་
རྒྱུད་ཀྱི་མཁྱེན་པ་རྣམས་དོན་གཅིག དག་པ་གཉིས་ལྡན་གྱི་ཆོས་དབྱིངས་མཐར་ཐུག་



294
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
པ་དེ། ངོ་བོ་ཉིད་སྐུའི་མཚན་ཉིད། དེ་ལ་དབྱེ་ན། རང་བཞིན་རྣམ་དག་གི་ཆར་གྱུར་
པའི་ངོ་བོ་ཉིད་སྐུ་དང་། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་གཉིས་ཡོད།
ལུགས་འདིར་དེ་གཉིས་གང་རུང་ཡིན་ན་སྟོང་ཉིད་ཡིན་པས་ཁྱབ་སྟེ། འགོག་བདེན་
ཡིན་ན་སྟོང་ཉིད་པས་ཁྱབ་པའི་ཕྱིར། གཟུགས་སྐུ་ལ་དབྱེ་ན། ལོངས་སྤྱོད་རྫོགས་
སྐུ་དང་། སྤྲུལ་སྐུ་གཉིས་ཡོད། ངེས་པ་ལྔ་དང་ལྡན་པས་རབ་ཏུ་ཕྱེ་བའི་གཟུགས་སྐུ་
མཐར་ཐུག་དེ། ལོངས་སྐུའི་མཚན་ཉིད། ངེས་པ་ལྔ་དང་མི་ལྡན་པས་རབ་ཏུ་ཕྱེ་བའི་
གཟུགས་སྐུ་མཐར་ཐུག་དེ། སྤྲུལ་སྐུའི་མཚན་ཉིད། དེ་ལ་དབྱེ་ན། བཟོ་བོ་སྤྲུལ་སྐུ། སྐྱེ་
བ་སྤྲུལ་སྐུ། མཆོག་གི་སྤྲུལ་སྐུ་གསུམ་ཡོད། དང་པོ་ནི། རབ་དགའ་འདུལ་བ་པོའི་པི་
ཝང་མཁན་གྱི་དེ་བཞིན་གཤེགས་པ་ལྟ་བུ། གཉིས་པ་ནི། ལྷའི་བུ་དམ་པ་ཏོག་དཀར་
དང་དགའ་ལྡན་རྟེན་ཅན་གྱི་རྗེ་བཙུན་བྱམས་པ་ལྟ་བུ། གསུམ་པ་ནི་བསྐལ་བཟང་གི་
སངས་རྒྱས་སྟོང་ལྟ་བུའོ། །རང་གི་མི་མཐུན་ཕྱོགས་ཀྱིས་བརྫི་བར་མི་ནུས་པའི་རབ་
ཏུ་ཕྱེ་བའི་མཐར་ཐུག་པའི་མཁྱེན་པ་དེ། སངས་རྒྱས་ཀྱི་སྟོབས་ཀྱི་མཚན་ཉིད། དེ་
ལ་དབྱེ་ན། གནས་དང་གནས་མ་ཡིན་པ་མཁྱེན་པ་ནས། ཟག་པ་ཟད་པ་མཁྱེན་པའི་
སྟོབས་ཀྱི་བར་བཅུ་ཡོད། སྐུ་བཞི་ཀའི་ས་མཚམས་སངས་རྒྱས་ཀྱི་ས་ཁོ་ནར་ཡོད།
རང་གི་བདག་རྐྱེན་དུ་གྱུར་པའི་ཡེ་ཤེས་ཆོས་སྐུའི་བདག་རྐྱེན་བྱས་པ་ལ་བརྟེན་ནས་
བྱུང་བའི་རྣམ་དཀར་གྱི་ཡོན་ཏན། ཡེ་ཤེས་ཆོས་སྐུའི་འཕྲིན་ལས་ཀྱི་མཚན་ཉིད། དེ་
ལ་དབྱེ་ན། བྱ་བ་ཡུལ་ལ་ཡོད་པའི་འཕྲིན་ལས་དང་། བྱེད་པ་པོ་ལ་ཡོད་པའི་འཕྲིན་
ལས་གཉིས་ཡོད། དང་པོ་ནི། ལམ་མ་ཞུགས་ཀྱི་རྒྱུད་ཀྱི་སོ་ཐར་གྱི་སྡོམ་པ་དང༌།
དེའི་རྒྱུད་ཀྱི་བསམ་གཏན་གྱི་དངོས་གཞི་དང༌། དེའི་རྒྱུད་ཀྱི་བདག་མེད་རྟོགས་པའི་
ཤེས་རབ་དང་། ཐེག་པ་གསུམ་གྱི་ཚོགས་སྦྱོར་མཐོང་སྒོམ། ཐེག་དམན་གྱི་མི་སློབ་
ལམ་ལྟ་བུ། གཉིས་པ་ནི་སངས་རྒྱས་ཀྱི་སྟོབས་བཅུ་ལྟ་བུའོ། །
གཉིས་པ་༼མཐའ་དཔྱད་པ།༽མཐའ་དཔྱད་པ་ལ། ཁ་ཅིག་ན་རེ། རྣམ་མཁྱེན་
ཆོས་ཅན། རྣམ་མཁྱེན་དང་ཐ་དད་ཡིན་པར་ཐལ། དེས་དེ་དངོས་སུ་རྟོགས་པའི་ཕྱིར་



ས་བཅུ་བོའི་ཡོན་ཏན་བཤད་བ།
295
ན་མ་ཁྱབ། དེར་ཐལ། དེས་དེ་གཉིས་སྣང་དང་བཅས་པའི་ཚུལ་གྱིས་རྟོགས་པའི་
ཕྱིར། དེར་ཐལ། དེ་དེ་ལ་མངོན་སུམ་ཡིན་པའི་ཕྱིར། དེར་ཐལ། རྣམ་ཀུན་མཁྱེན་པའི་
ཡེ་ཤེས་ནི། །མངོན་སུམ་མཚན་ཉིད་ཅན་དུ་འདོད། །ཅེས་གསུངས་པའི་ཕྱིར། ལས་
འབྲས་ཀྱི་འབྲེལ་བ་ཕྲ་མོ་ཆོས་ཅན། མངོན་གྱུར་ཡིན་པར་ཐལ། གནས་དང་གནས་
མ་ཡིན་པ་མཁྱེན་པའི་སྟོབས་ལ་མངོན་གྱུར་ཡིན་པའི་ཕྱིར་ན་མ་ཁྱབ། རྟགས་དེར་
ཐལ༑ འཇུག་པའི་ཊཱིཀ་ཆེན་ལས། དེ་ལྟར་སྟོབས་རྣམས་ཀྱིས་ཤེས་བྱ་མཐའ་དག་
མཁྱེན་པར་གསུངས་པ་ནི་མངོན་གྱུར་དུ་ཡིན་ལ། ཞེས་གསུངས་པའི་ཕྱིར། ཟག་པ་
ཟད་པའི་སྟོབས་རྒྱུད་ལྡན་གྱི་སེམས་ཅན་ཡོད་པར་ཐལ། ཟག་པ་ཟད་པ་མཁྱེན་པའི་
མངོན་ཤེས་རྒྱུད་ལྡན་གྱི་སེམས་ཅན་ཡོད་པའི་ཕྱིར་ན་མ་ཁྱབ། དེར་ཐལ། མངོན་
ཤེས་དྲུག་རྒྱུད་ལྡན་གྱི་ཉན་ཐོས་ཡོད་པའི་ཕྱིར། དེར་ཐལ། བསམ་གཏན་གྱི་དངོས་
གཞི་རྒྱུད་ལྡན་གྱི་ཉན་ཐོས་ཡོད་པའི་ཕྱིར། གཞན་ཡང་། ཀ་བ་ཆོས་ཅན། ཁྱོད་དོན་
དམ་བདེན་པ་ཡིན་པར་ཐལ། དོན་དམ་དཔྱོད་བྱེད་ཀྱི་ཚད་མས་རྙེད་དོན་ཡིན་པའི་
ཕྱིར་ན་མ་ཁྱབ། འདོད་མི་རིགས་ཏེ། དོན་དམ་བདེན་པ་ཡིན་པ་ལ་མཐར་ཐུག་དཔྱོད་
བྱེད་ཀྱི་རིགས་པ་དེ། ཁྱོད་ལ་མཐར་ཐུག་དཔྱོད་བྱེད་ཀྱི་རིགས་ཤེས་སུ་སོང་བ་
ཞིག་དགོས་པའི་ཕྱིར། གཞན་ཡང་། དུས་གསུམ་ཆོས་ཅན། ཁྱོད་མི་དམིགས་པར་
ཐལ༑ ཁྱོད་མི་དམིགས་པ་སྟོང་པ་ཉིད་ཀྱི་སྟོང་གཞི་ཡིན་པའི་ཕྱིར་ན་མ་ཁྱབ། འདོད་
མི་ནུས་ཏེ། གཞི་གྲུབ་པའི་ཕྱིར། ཐེག་ཆེན་ཀུན་རྫོབ་སེམས་བསྐྱེད་ཆོས་ཅན། ཁྱོད་
འདོར་བར་འགྱུར་བའི་གང་ཟག་མེད་པར་ཐལ། ཁྱོད་དོར་བ་མེད་པ་སྟོང་པ་ཉིད་ཀྱི་
སྟོང་གཞི་ཡིན་པའི་ཕྱིར་ན་མ་ཁྱབ། འདོད་མི་ནུས་པར་ཐལ། ཐེག་དམན་ལམ་དུ་
འཇུག་པར་ངེས་པའི་བྱང་སེམས་ཚོགས་ལམ་པ་ཡོད་པའི་ཕྱིར། དེར་ཐལ། དེ་ལྟར་
ལྟུང་བ་སྟོབས་ལྡན་དང་། །བྱང་ཆུབ་སེམས་སྟོབས་ལྡན་པ་དང༌། །འཁོར་བར་རེས་
ཀྱིས་འདྲེན་བྱེད་ཅིང་། །ས་ཐོབ་པ་ལ་ཡུན་རིང་ཐོགས། །ཞེས་གསུངས་པའི་ཕྱིར།
དེ་རིང་གི་དུས་སུ་སང་གི་བུམ་པ་ཡོད་པར་ཐལ། དེ་རིང་གི་དུས་མཁྱེན་པའི་སངས་



s
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
རྒྱས་ཀྱི་ཡེ་ཤེས་ཀྱིས་དེ་རིང་གི་དུས་སུ་སང་གི་བུམ་པ་རྟོགས་པའི་ཕྱིར་ན་མ་ཁྱབ།
དེར་ཐལ། དེས་དེ་རིང་གི་དུས་སུ་ཤེས་བྱ་ཐམས་ཅད་མངོན་སུམ་དུ་རྟོགས་པའི་ཕྱིར།
གཞན་ཡང་། སང་ཉིན་གྱི་བུམ་པ་ཆོས་ཅན། དེ་རིང་གི་དུས་སུ་རྣམ་མཁྱེན་གྱིས་
རྟོགས་པར་ཐལ། རྣམ་མཁྱེན་གྱིས་སང་ཉིད་གྱི་བུམ་པ་དེ་རིང་གི་དུས་སུ་རྟོགས་
པའི་ཕྱིར་ན་མ་ཁྱབ། མྱུ་གུ་ཆོས་ཅན། ཁྱོད་ས་བོན་གྱི་དུས་སུ་ཡོད་པར་རྟོགས་པའི་
བློ་ཡོད་པར་ཐལ། ཁྱོད་རྒྱུ་ཡིན་པར་རྟོགས་པའི་བློ་ཡོད་པའི་ཕྱིར་ན་མ་ཁྱབ། གཞན་
ཡང་༑ ས་བོན་ཆོས་ཅན། མྱུ་གུའི་དུས་སུ་མྱུ་གུའི་སྐྱེད་བྱེད་ཡིན་པར་ཐལ། མྱུ་གུ་
སྐྱེད་བྱེད་ཡིན་པའི་ཕྱིར་ན་མ་ཁྱབ། གཞན་ཡང་། ཁྱོད་རྒྱུན་ཆད་པར་ཐལ། ཁྱོད་མྱུ་
གུའི་དུས་སུ་མེད་པའི་ཕྱིར་ན་མ་ཁྱབ། གཞན་ཡང་། ས་བོན་ཆོས་ཅན། ཁྱོད་རྟག་
པ་ཡིན་པར་ཐལ། མྱུ་གུའི་དུས་སུ་ཁྱོད་ཀྱི་རྒྱུན་ཡོད་པའི་ཕྱིར་ན་མ་ཁྱབ། བུམ་པའི་
ལྡོག་པ་ཆོས་ཅན། བུམ་པའི་འབྲས་བུའི་དུས་སུ་ཡོད་པར་ཐལ། རྟག་པ་ཡིན་པའི་
ཕྱིར་ན་མ་ཁྱབ། བུམ་པ་ཆོས་ཅན། ཁྱོད་རྟག་པ་ཡིན་པར་ཐལ། ཁྱོད་སྔ་དྲོའི་དུས་སུ་
ཡང་ཡོད། ཁྱོད་ཕྱི་དྲོའི་དུས་སུ་ཡང་ཡོད་པའི་ཕྱིར་ན་མ་ཁྱབ། གཞན་ཡང་། དེ་རིང་
གི་དུས་སུ་ཁ་སང་གི་བུམ་པ་ཚད་མས་རྟོགས་པར་ཐལ། ཚད་མས་དེ་རིང་གི་དུས་
སུ་ཁ་སང་གི་བུམ་པ་རྟོགས་པའི་ཕྱིར་ན་མ་ཁྱབ། འདོད་ན། ཁ་སང་གི་བུམ་པ་དེ་
རིང་གི་དུས་སུ་ཡོད་པར་ཐལ། འདོད་པའི་ཕྱིར། །
གཞན་ཡང་། ཁོ་ན་རེ། ཇི་ལྟ་བ་རྟོགས་པའི་རྣམ་མཁྱེན་ཆོས་ཅན། གཉིས་
སྣང་དང་བཅས་པའི་བློ་ཡིན་པར་ཐལ། ལས་རྒྱུ་འབྲས་ལ་གཉིས་སྣང་དང་བཅས་
པའི་བློ་ཡིན་པའི་ཕྱིར། འདོད་ན། དེ་མ་ཡིན་པར་ཐལ། གཉིས་སྣང་ནུབ་པའི་བློ་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཇི་ལྟ་བ་ལ་གཉིས་སྣང་ནུབ་པའི་བློ་
ཡིན་པའི་ཕྱིར་ན་མ་ཁྱབ། གཞན་ཡང་། རྣམ་མཁྱེན་བདེན་སྟོང་ཆོས་ཅན། ངོ་བོ་
ཉིད་སྐུ་ཡིན་པར་ཐལ། རྣམ་མཁྱེན་གྱི་ཆོས་ཉིད་ཡིན་པའི་ཕྱིར་ན་མ་ཁྱབ། གཞན་
ཡང་༑ རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན། ཁྱོད་མངོན་



ས་བཅུ་པོའི་ཡོན་ཏན་བཤད་པ།
197
སུམ་དུ་རྟོགས་པ་ལ་ཁྱོད་ཐོབ་དགོས་པར་ཐལ། གློ་བུར་རྣམ་དག་གི་ཆར་གྱུར་པའི་
ངོ་བོ་ཉིད་སྐུ་ལ་དེའི་ཕྱིར་ན་མ་ཁྱབ། གཞན་ཡང་། ལོངས་སྐུ་ཆོས་ཅན། ཁྱོད་མངོན་
སུམ་དུ་རྟོགས་པ་ལ། ཁྱོད་ཐོབ་དགོས་པར་ཐལ། དེའི་རྒྱུད་ཀྱི་མཁྱེན་པ་ལ་དེའི་
ཕྱིར་ན་མ་ཁྱབ། འདོད་མི་རིགས་པར་ཐལ། ལོངས་སྐུ་མངོན་སུམ་དུ་རྟོགས་པའི་
བྱང་སེམས་འཕགས་པ་ཡོད་པའི་ཕྱིར། གཞན་ཡང་། བྱང་སེམས་རྒྱུན་མཐའ་བས།
དང་པོར་ལོངས་སྐུའི་གོ་འཕང་མངོན་དུ་བྱེད། དེ་རྗེས་སྤྲུལ་སྐུའི་གོ་འཕང་མངོན་དུ་
མཛད་པར་ཡིན་པར་ཐལ། ལོངས་སྐུས་བདག་རྐྱེན་བྱས་པ་ལས་བྱུང་བའི་སྤྲུལ་སྐུ་
ཡོད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། དེས་བདག་རྐྱེན་བྱས་པ་ལས་བྱུང་
བའི་མཆོག་གི་སྤྲུལ་སྐུ་ཡོད་པའི་ཕྱིར། གཞན་ཡང་། ལོངས་སྐུ་བཞུགས་པའི་གནས་
འོག་མིན་གྱི་གནས་དེ་གནས་གཙང་ལྔའི་ནང་དུ་གཏོགས་པར་ཐལ། ལོངས་སྐུ་ཡིན་
ན་འོག་མིན་གྱི་རྟེན་ཅན་ཡིན་དགོས་པའི་ཕྱིར་ན་མ་ཁྱབ། འདོད་ན། དེ་ཆོས་ཅན།
ཁམས་གསུམ་གང་རུང་ཡིན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་
ཐལ༑ མདོ་ལས། གཟུགས་མེད་གཟུགས་དང་འདོད་པ་ལས། །ཡང་དག་འདས་ཏེ་
གནས་པ་ཡིན། །ཞེས་གསུངས་པའི་ཕྱིར། གཞན་ཡང་། དེའི་གནས་དེ་གཟུགས་
ཁམས་ཡིན་པར་ཐལ། ལོངས་སྐུ་དེ་གཟུགས་ཁམས་ཀྱི་རྟེན་ཅན་ཡིན་པའི་ཕྱིར་ན་མ་
ཁྱབ། དུད་འགྲོའི་རྟེན་ཅན་གྱི་བྱང་སེམས་འཕགས་པ་ཆོས་ཅན། དུད་འགྲོ་ཡིན་པར་
ཐལ༑ དུད་འགྲོའི་རྟེན་ཅན་ཡིན་པའི་ཕྱིར་ན་མ་ཁྱབ། སྟོན་པ་ཤཱཀྱ་ཐུབ་པ་ཆོས་ཅན།
མིའི་འགྲོ་བ་ཡིན་པར་ཐལ། མི་ཡིན་པའི་ཕྱིར་ན་མ་ཁྱབ། རྟགས་དེར་ཐལ། རྒྱལ་
པོ་ཟས་གཙང་གི་སྲས་ཡིན་པའི་ཕྱིར། གཞན་ཡང་། སངས་རྒྱས་ཀྱི་རྒྱུད་ལ་སེམས་
སེམས་བྱུང་མེད་པར་ཐལ། དེའི་རྒྱུད་ལ་སེམས་སེམས་བྱུང་གི་རྣམ་རྟོག་མེད་པའི་
ཕྱིར་ན་མ་ཁྱབ། དེར་ཐལ། སེམས་འགགས་པ་དེའི་སྐུའི་མངོན་སུམ་མཛད། །ཅེས་
གསུངས་པའི་ཕྱིར། གཞན་ཡང་། སངས་རྒྱས་འཕགས་པ་ཆོས་ཅན། ཁྱོད་ཀྱི་རྒྱུད་
ལ་ཆོས་སྟོན་འདོད་ཀྱི་ཀུན་སློང་གི་རྟོག་པ་ཡོད་པར་ཐལ། དེའི་རྒྱུད་ལ་ཆོས་འཁོར་



8
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
བསྐོར་བའི་བདག་རྐྱེན་དུ་གྱུར་པའི་རྣམ་མཁྱེན་ཡོད་པའི་ཕྱིར་ན་མ་ཁྱབ། གཞན་
ཡང་༑ སེམས་ཅན་གྱི་རྒྱུད་ཀྱི་སྡུག་བསྔལ་རགས་པ་ཅི་རིགས་དང་བྲལ་བའི་བདེ་བ་
ཆོས་ཅན། ཁྱོད་རང་གི་རྒྱུར་གྱུར་པའི་སེམས་ཅན་གྱི་རྒྱུད་ཀྱི་དགེ་བ་ལས་བྱུང་བ་མ་
ཡིན་པར་ཐལ། ཁྱོད་རང་གི་རྒྱུར་གྱུར་པའི་ཡེ་ཤེས་ཆོས་སྐུའི་འཕྲིན་ལས་ལས་བྱུང་
བ་ཡིན་པའི་ཕྱིར་ན་མ་ཁྱབ། རྟགས་དེར་ཐལ། གནས་སྐབས་དང་མཐར་ཐུག་གི་བདེ་
བ་གང་རུང་ཡིན་ན་རང་གི་རྒྱུར་གྱུར་པའི་དེ་ལས་བྱུང་བས་ཁྱབ་པའི་ཕྱིར། དེར་ཐལ།
ཁྱོད་ཀྱིས་གང་ལས་འགྲོ་བ་དག །མ་དྲངས་རྒུད་པ་དེ་མ་མཆིས། །གང་དང་འཇིག་
རྟེན་མ་སྤྲད་པའི། །ཕུན་ཚོགས་དེ་ཡང་གང་ཞིག་མཆིས། །ཞེས་གསུངས་པའི་ཕྱིར།
གཞན་ཡང་། སྟོན་པ་ཤཱཀྱ་ཐུབ་པ་ཆོས་ཅན། སྒྲོན་མའི་བསྐལ་པ་འདི་ལ་གསར་དུ་
སངས་རྒྱས་༼མ་དབེ་ནང་། གསར་དུ་སངས་བར་ཐལ། ཞེས་གསལ།༽པར་ཐལ། དེ་ལྟར་འཚང་
རྒྱ་ཚུལ་བསྟན་པའི་ཕྱིར་ན་མ་ཁྱབ། འདོད་མི་རིགས་པར་ཐལ། བསྐལ་པ་དུ་མའི་
སྔོན་རོལ་ནས་སངས་རྒྱས་ཟིན་པའི་ཕྱིར། གཞན་ཡང་། རྒྱལ་བུ་དོན་གྲུབ་མཆོག་
གི་སྤྲུལ་སྐུ་ཡིན་པར་ཐལ། སྟོན་པ་ཤཱཀྱ་ཐུབ་པ་མཆོག་གི་སྤྲུལ་སྐུ་ཡིན་པའི་ཕྱིར་
ཟེར་ན་མ་ཁྱབ། གཞན་ཡང་། སྟོན་པ་སངས་རྒྱས་ཆོས་ཅན། གདུལ་བྱ་རིགས་ཅན་
གསུམ་གྱི་དོན་མཛད་པ་མི་འཐད་པར་ཐལ། ཁྱོད་ལ་འབད་རྩོལ་དང་ཆོས་སྟོན་འདོད་
ཀྱི་རྟོག་པ་མེད་པའི་ཕྱིར། མ་ཁྱབ། འདོད་མི་ནུས་པར་ཐལ། ཡིད་བཞིན་གྱི་ནོར་བུ་
ལྟར་མི་རྟོག་བཞིན་དུ་གདུལ་བྱའི་རེ་བ་སྐོང་བའི་ཕྱིར། རྟགས་གྲུབ་ཏེ། རྒྱུད་བླ་མ་
ལས༑ འགྲོ་བའི་རྣམ་གྲོལ་དོན་གྲུབ་ལ་བརྩོན་པ། །མཛད་པ་ཡིད་བཞིན་རྒྱལ་པོ་ཇི་
བཞིན་ཏེ། །ཞེས་གསུངས་པ་ཡིན་པའི་ཕྱིར། དེ་ལྟ་བུའི་འབྲས་བུ་ཕུན་སུམ་ཚོགས་
པ་གཏན་ལ་ཕབས་པ་ལ་དགོས་པ་ཁྱད་པར་ཅན་ཡོད་དེ། གདུལ་བྱ་དབང་པོ་མཆོག་
རྣམས་ཀྱིས་རང་གཞན་གྱི་དོན་མཐར་ཐུག་པ་སྒྲུབ་པ་ལ་འབད་རྩོལ་མེད་པར་ལྷུན་
གྱིས་གྲུབ་པའི་ཡིད་བཞིན་གྱི་ནོར་བུ་དང་། དཔག་བསམ་གྱི་ཤིང་བཞིན་དུ་འཕྲིན་
ལས་ཕུན་སུམ་ཚོགས་པའི་འཇུག་པ་ནམ་མཁའ་གནས་ཀྱི་བར་དུ་ཆད་པ་མེད་པའི་



ས་བཅུ་པོའི་ཡོན་ཏན་བཤད་པ།
299
སྐུ་བཞི་ཡེ་ཤེས་ལྔ་ལྡན་གྱི་ཐོབ་བྱ་མཆོག་ལ་སྤྲོ་བ་ཚད་མེད་པས་འཇུག་པར་འགྱུར་
བའི་ཕྱིར། རྟགས་གྲུབ་པར་ཐལ། ཀླུའི་ཞབས་ཀྱིས། བྱང་ཆུབ་སེམས་འགྲེལ་ལས།
གང་ལ་བསམ་པ་དེ་ཡོད་པ། །དེ་ནི་དེ་ལ་དོན་གྱིས་ཞུགས། །ཞེས་དང་། འཕགས་པ་
དེ་ཁོ་ན་ཉིད་བསྟན་པའི་ཏིང་ངེ་འཛིན་ལས། ཆོས་འདི་ཐམས་ཅད་རང་བཞིན་དབེན་
པ་སྟེ། །སྟོང་པ་མཚན་མ་མེད་པ་དོན་དམ་ཞེས། །གང་གི་ཐོས་ནས་དད་པ་སྐྱེ་འགྱུར་
བ༑ ༑དེ་དག་བླ་མེད་བྱང་ཆུབ་ཐོབ་པར་འགྱུར། །ཞེས་གསུངས་པའི་ཕྱིར། །
བསྟན་བཅོས་ཇི་ལྟར་རྩོམ་པའི་ཚུལ།
གསུམ་པ་༼བསྟན་བཅོས་ཇི་ལྟར་རྩོམ་པའི་ཚུལ།༽བསྟན་བཅོས་ཇི་ལྟར་རྩོམ་པའི་
ཚུལ་ནི།
ལུགས་འདི་དགེ་སློང་ཟླ་གྲགས་ཀྱིས། །
དབུ་མའི་བསྟན་བཅོས་ལས་བཏུས་ནས། །
ལུང་ཇི་བཞིན་དང་མན་ངག་ནི། །
ཇི་ལྟ་བ་བཞིན་བརྗོད་པ་ཡིན། །
ལུགས་འདི་དགེ་སློང་ཞེས་སོགས་གསུངས། དགེ་སློང་ཟླ་བ་གྲགས་པ་
ཆོས་ཅན། ཁྱོད་ཀྱིས་བསྟན་བཅོས་དབུ་མ་འཇུག་པ་ཇི་ལྟར་རྩོམ་ཚུལ་ཡོད་དེ། དབུ་
མའི་ལུགས་ཀྱི་བསྟན་བཅོས་ཐུན་མོང་མ་ཡིན་པ་འདི་ནི། བཅོམ་ལྡན་འདས་ཀྱི་ལུང་
ཇི་ལྟ་བ་བཞིན་དང་། ཀླུའི་ཞབས་ཀྱི་མན་ངག་ནི་ཇི་ལྟ་བ་བཞིན། དབུ་མའི་བསྟན་
བཅོས་ལས་རིགས་པའི་རྣམ་གཞག་རྣམས་བཏུས་ནས་རང་བཟོས་མ་བཅོས་པར་
བརྗོད་པ་ཡིན་པའི་ཕྱིར།
འདི་ལས་གཞན་ན་ཆོས་འདི་ནི། །
ཇི་ལྟར་མེད་པ་དེ་བཞིན་དུ། །



soo
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་པ།
འདིར་འབྱུང་ལུགས་ཀྱང་གཞན་རྣམས་ནི། །
མེད་ཅེས་མཁས་རྣམས་ངེས་པར་མཛོད། །
བསྟན་བཅོས་འདི་དག་ལས་གཞན་པ་དངོས་སྨྲ་བ་སོགས་ཀྱི་བསྟན་བཅོས་
ལས༑ སྟོང་པ་ཉིད་ཀྱི་ཆོས་འདི་ནི་ཕྱིན་ཅི་མ་ལོག་པར་ཇི་ལྟ་བ་བཞིན་གཏན་ལ་
འབེབས་པ་གནས་མེད་པ་དེ་བཞིན་དུ། འདིར་ཁོ་བོ་ཅག་གིས་བརྒལ་ཞིང་བརྟག་
པ་དང་བཅས་པར་བསྙད་པ་ལས་འབྱུང་བའི་ལུགས་ཀྱང་། བསྟན་བཅོས་གཞན་དེ་
དག་ན་ནི་མེད་ཅེས་མཁས་པ་གཟུར་གནས་རྣམས་ཀྱིས་ངེས་པར་མཛོད་དེ་མཛད་
རིགས་པར་ཐལ། དོན་དམ་པར་གྲུབ་པ་མེད་ཀྱང་ཐ་སྙད་སྐྱོན་བྲལ་འཇོག་པའི་རྣམ་
གཞག་ཐུབ་པའི་དགོངས་པ་བཞིན་གཏན་ལ་ཕབ་པའི་ཕྱིར།
ཀླུ་སྒྲུབ་བློ་མཚོ་ཤིན་ཏུ་རྒྱ་ཆེ་ཁ་དོག་གིས་འཇིགས་པས། །
སྐྱེ་བོས་ལུགས་བཟང་གང་དག་རྒྱང་རིང་སྤངས་པས་དེ་ཡི་ཚིག །
ལེའུར་བྱས་པའི་ཁ་འབུས་ཀུ་མུ་ཏ་ཁ་ཕྱེ་བའི་ཆུས། །
ད་ལྟ་ཟླ་བ་གྲགས་པ་རེ་རྣམས་རབ་ཏུ་སྐོང་བར་བྱེད། །
དཔལ་ལྡན་ཟླ་བ་ཆོས་ཅན། བསྟན་བཅོས་འདི་རྩམ་པ་ལ་དགོས་པ་ཁྱད་
པར་ཅན་ཡོད་པར་ཐལ། ཟབ་མོའི་ལྟ་བ་སྤེལ་བར་རྒྱལ་བས་དངོས་སུ་ལུང་བསྟན་
པའི་ཤིང་རྟ་ཆེན་པོ་ཀླུ་སྒྲུབ་ཞབས་ཀྱི་བློ་གྲོས་ཀྱི་རོལ་པའི་མཚོ་རྒྱ་ཆེ་གཏིང་ཤིན་
ཏུ་ཟབ་པ། ཁ་དོག་གི་ངམ་ནག་པས་འཇིགས་པའི་སྐྱེ་བོ་སེམས་ཙམ་ལ་སོགས་པ་
རྣམས་ཀྱིས་ཀླུའི་ཞབས་ཀྱི་ལུགས་གང་ཡིན་པ་འདི་དག་རང་གི་བློ་གྲོས་ཀྱི་དྲི་མས་
རྒྱང་རིང་དུ་སྤངས་ཏེ། སྤངས་མོད་ཀྱང་། ཀླུའི་ཞབས་དེ་ཡི་དབུ་མ་རྩ་བའི་ཚིག་
ལེའུར་བྱས་པའི་ཁ་འབུས་པ་མེ་ཏོག་ཀུ་མུད་ལྟ་བུ་ཟླ་བ་གྲགས་པའི་བློ་གྲོས་ཀྱིས་ཁ་
ཕྱེ་བའི་ཚེ་དེའི་ནང་གི་སྦྲང་རྩིའི་བཅུད་ཀྱིས་ཆུས། ད་ལྟ་ཟླ་བ་གྲགས་པ་ལ་སོགས་
པ་རྣམས་ཀྱི་འདོད་པའི་རེ་བ་རབ་ཏུ་སྐོང་བར་བྱེད་པའི་ཕྱིར།།
དེ་ཉིད་བཤད་ཟིན་ཟབ་མོའི་འཇིགས་རུང་འདི་ནི་སྔོན་གོམས་ཉིད་ལས་སྐྱེ་བོ་ཡིས། །



ས་བཅུ་པོའི་ཡོན་ཏན་བཤད་པ།
30
ངེས་པར་བརྟོགས་འགྱུར་འདི་ནི་གསན་རྒྱ་ཆེ་ཡང་གཞན་གྱིས་ཐུགས་སུ་ཆུད་མི་འགྱུར། །
དེ་ཕྱིར་ཚུལ་ལུགས་རང་བློས་སྦྱར་བ་འདི་དག་མཐོང་ནས་བདག་ཏུ་བརྗོད་པ་ཡི། །
གཞུང་ལུགས་རྣམས་ལྟར་གཞན་ལུགས་བཞེད་གཞུང་འདི་ལས་གཞན་ལ་དགའ་བློ་དོར་བར་བྱ། །
བསྟན་བཅོས་འདིའི་བརྗོད་བྱའི་དོན་མཐར་ཐུག་པ་ཆོས་ཅན། གསན་རྒྱ་ཆེ་ཡང་
གང་ཟག་གཞན་འགའ་ཡིས་རེ་ཞིག་ཐུགས་སུ་ཆུད་པར་མི་འགྱུར་བར་ཐལ། དེ་ཁོ་
ན་ཉིད་ཀྱི་དོན་སྟོན་པའི་བསྟན་བཅོས་བཤད་ཟིན་པ་རྒྱ་མཚོ་དང་མཚུངས་པའི་ཟབ་
མོ་འཇིགས་སུ་རུང་བ་འདི་ནི་སྔོན་གོམས་པའི་བག་ཆགས་ཕུན་སུམ་ཚོགས་པ་ཉིད་
ལས་མཁས་པའི་སྐྱེ་བོ་རྣམས་ཀྱིས་ངེས་པར་རྟོགས་པར་འགྱུར་བ་དེ་ཡི་ཕྱིར། དེས་
ན་བསྟན་བཅོས་འདིར་མོས་པ་ལྟར་དངོས་སྨྲ་བའི་བསྟན་བཅོས་གཞན་ལ་མོས་པར་
མི་རིགས་ཏེ། དོན་དམ་སྟོན་པའི་ཚུལ་སློབ་དཔོན་གྱི་ལུགས་བཞིན་མ་ཡིན་པར་རང་
གི་བློ་ངོ་དང་བསྟུན་ནས་སྦྱར་བའི་གཞུང་འདི་དག་མཐོང་ནས། གང་ཟག་དང་ཆོས་
ཀྱི་བདག་ཏུ་བརྗོད་པའི་གསལ་བར་བྱེད་པའི་མུ་སྟེགས་ཀྱི་གཞུང་ལུགས་རྣམས་ལ་
བྱ་བ་ལྟར། སློབ་དཔོན་གཞན་གྱི་ལུགས་ཀྱི་བཞེད་པའི། ཀླུ་སྒྲུབ་ཀྱི་ལུགས་འདི་ལས་
གཞན་པ་རྣམས་ལ་དགའ་བློ་དོར་བར་བྱ་རིགས་པའི་ཕྱིར།
བརྩམས་པའི་བསྟན་བཅོས་ཀྱི་དགེ་བ་བསྔོ་བ།
བཞི་པ་༼བརྩམས་བའི་བསྟན་བཅོས་ཀྱི་དགེ་བ་བསྔོ་བ།༽བསྟན་བཅོས་བརྩམས་
པའི་དགེ་བ་བསྔོ་བ་ནི། །
སློབ་དཔོན་ཀླུ་སྒྲུབ་ལུགས་བཟང་བསྙད་ལས་བདག་གི་བསོད་ནམས་ཕྱོགས་ཀྱི་མཐར། །
ཁྱབ་ཅིང་ཡིད་མཁའ་ཉོན་མོངས་ཀྱིས་སྔོན་སྟོན་ཀའི་རྒྱུ་སྐར་ལྟར་དཀར་བའམ། །
སེམས་ཀྱི་སྦྲུལ་ལ་གདེངས་ཀའི་ནོར་བུ་དང་འདྲ་གང་ཞིག་ཐོབ་པ་དེས། །
འཇིག་རྟེན་མ་ལུས་དེ་ཉིད་རྟོགས་ནས་མྱུར་དུ་བདེར་གཤེགས་སར་བགྲོད་ཤོག།



302
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
སློབ་དཔོན་ཀླུ་སྒྲུབ་ཅེས་སོགས་གསུངས། དཔལ་ལྡན་ཟླ་བ་གྲགས་པ་ཆོས་ཅན།
བསྟན་བཅོས་བརྩམས་པའི་དགེ་བ་བསྔོ་ཚུལ་ཡོད་དེ། སློབ་དཔོན་ཀླུ་སྒྲུབ་ཞབས་
ཀྱི་ལུགས་བཟང་པོ་ངེས་དོན་གྱི་ལུང་དང་དྲི་མ་མེད་པའི་རིགས་པའི་ཚུལ་ཇི་བཞིན་
བསྙད་པ་ལས་བྱུང་བའི་བདག་གི་བསོད་ནམས་དེས་འཇིག་རྟེན་ཁམས་ཀྱི་སེམས་
ཅན་མ་ལུས་དེ་ཁོ་ན་ཉིད་ཀྱི་དོན་རྟོགས་ནས། དེ་དང་བསོད་ནམས་ཀྱི་ཚོགས་ཟུང་
ངུ་འབྲེལ་བ་ཉམས་སུ་བླངས་ནས་མྱུར་དུ་བདེ་བར་གཤེགས་པའི་སར་སྐྲོད་པར་
ཤོག་ཅིག་ཅེས་བསྔོ་བར་མཛད་པ་ཡིན་པའི་ཕྱིར། དེ་ལྟ་བུའི་བསྔོ་བྱའི་དགེ་བ་ཡོད་
དེ༑ ཕྱོགས་ཀྱི་མཐར་ཁྱབ་ཅིང་། ཉོན་མོངས་ཀྱིས་བསྔོ་ཞིང་གནག་པར་བྱས་པའི་
ཡིད་ཀྱི་མཁའ་ཡི་དཀྱིལ་དུ་སྟོན་ཀའི་དུས་ཀྱི་རྒྱུ་སྐར་ལྟར་དཀར་བའམ། སེམས་ཉོན་
མོངས་པའི་གནོད་པའི་རང་བཞིན་ཅན་ཡིན་ཀྱང་། ཕན་པའི་རང་བཞིན་གྱི་བསྟན་
བཅོས་བརྩམས་པའི་དགེ་བ་གདེངས་ཀའི་ནོར་བུ་དང་འདྲ་བ་གང་ཞིག་ཐོབ་པ་དང་
འདྲ་བ་དེ་དེ་ཡིན་པའི་ཕྱིར། །
འདི་དག་གི་སྐབས་སུ་སྤྱིའི་དོན་དང་མཐའ་དཔྱད་པ་གཉིས། དང་པོ་༼སྤྱིའི་
དོན།༽ནི། མདོ་སྡེ་པས་ཁས་ལེན་པའི་བདེན་གྲུབ་དེ་དབུ་མ་པས་ཀུན་རྫོབ་ཏུ་
ཡང་ཁས་མི་ལེན་ཏེ། མདོ་སྡེ་པས། ཀུན་རྫོབ་དང་དོན་དམ་གང་ཡིན་ཀྱང་ཐ་སྙད་
བཏགས་དོན་བཙལ་བའི་ཚེ་ན་རྙེད་པར་འདོད། དབུ་མ་པས། དེ་ལྟར་རྙེད་པའི་ཆོས་
ཀུན་རྫོབ་ཏུ་ཡང་ཁས་མི་ལེན་པའི་ཕྱིར།
གཉིས་པ་༼མཐའ་དཔྱད་པ།༽ནི། ཁ་ཅིག བུམ་པ་ཆོས་ཅན། མདོ་སྡེ་པས་དོན་
དམ་དུ་ཁས་མི་ལེན་པར་ཐལ། དབུ་པ་མས་ཀུན་རྫོབ་ཡིན་པར་ཁས་ལེན་པའི་ཕྱིར་
ན་མ་ཁྱབ། གཞན་ཡང་། ལེགས་ལྡན་འབྱེད་ཆོས་ཅན། རང་མཚན་གྱིས་གྲུབ་པ་
ཁས་མི་ལེན་པར་ཐལ། དབུ་མ་པ་ཡིན་པའི་ཕྱིར་ན་མ་ཁྱབ། ཤེས་རབ་སྒྲོན་མེ་ཆོས་
ཅན༑ སྟོང་ཉིད་དངོས་ཀྱི་བརྗོད་བྱའི་གཙོ་བོར་བྱས་ནས་བསྟན་པར་ཐལ། རང་རྒྱུད་
པའི་འདོད་པ་ལྟར་གྱི་སྟོང་ཉིད་དངོས་ཀྱི་བརྗོད་བྱའི་གཙོ་བོར་བྱས་ནས་བསྟན་པའི་



ས་བཅུ་བོའི་ཡོན་ཏན་བཤད་པ།
309
ཕྱིར་ན་མ་ཁྱབ། འདོད་མི་རིགས་པར་ཐལ། འཇུག་པ་རང་འགྲེལ་ལས། ལུགས་
འདི་ནི་ཐུན་མོང་མ་ཡིན་པའོ། །ཞེས་མཁས་པ་རྣམས་ཀྱིས་ངེས་པར་བྱའོ། །ཞེས་
གསུངས་པའི་ཕྱིར།
མཇུག་གི་དོན།
བཞི་པ་༼མཇུག་གི་དོན།༽མཇུག་གི་དོན་ནི།
དབུ་མ་ལ་འཇུག་པ་ཟབ་བ་དང་རྒྱ་ཆེ་བའི་ཚུལ་གསལ་བར་བྱེད་པ། སློབ་དཔོན་
ཟླ་བ་གྲགས་པ་ཐེག་པ་མཆོག་ལ་ཐུགས་གཞོལ་བ། མི་འཕྲོགས་པའི་མཁྱེན་རབ་
དང་ཐུགས་རྗེ་མངའ་བ། རི་མོར་བྲིས་པའི་བ་དྲུས་མ་ལས་འོ་མ་བཞོས་པས་
བདེན་པར་ཞེན་པ་བཟློག་པར་མཛད་པས་སྦྱར་བ་རྫོགས་སོ། །
སློབ་དཔོན་ཟླ་བ་ཞེས་སོགས་གསུངས། དབུ་མ་ལ་འཇུག་པ་ཀླུ་སྒྲུབ་ཀྱི་ལུགས་ཀྱི་
ཟབ་པ་དང་རྒྱ་ཆེ་བའི་ཚུལ་གསལ་བར་བྱེད་པ་སློབ་དཔོན་ཟླ་བ་གྲགས་པ། རིག་པ་
འཛིན་པ་སྒྱུ་མ་ལྟ་བུའི་ཏིང་ངེ་འཛིན་བརྙེས་པར་གྲགས་པ། ཐེག་པ་བླ་ན་མེད་པའི་
མཆོག་ལ་ཐུགས་རབ་ཏུ་གཞོལ་བ། མི་མཐུན་ཕྱོགས་ཀྱིས་མི་ཕྲོགས་པའི་མཁྱེན་
རབ་དང་ཐུགས་རྗེ་ཕུལ་དུ་ཕྱིན་པ་མངའ་བ། རི་མོར་བྲིས་པའི་བ་དྲུས་མ་ལས་འོ་མ་
བཞོས་པས་སེམས་ཅན་གྱི་བདེན་པར་ཞེན་པ་བཟློག་པར་མཛད་པས་སྦྱར་བའོ། ། །
ཁ་ཆེའི་ཡུལ་གྱི་གྲོང་ཁྱེར་དཔེ་མེད་ཀྱི་དབུས། རིན་ཆེན་སྦས་པའི་གཙུག་ལག་ཁང་
དུ། ཁ་ཆེའི་རྒྱལ་པོ་དཔལ་འཕགས་པ་ལྷའི་སྐུ་རིང་ལ། རྒྱ་གར་གྱི་མཁན་པོ་ཏི་ལ་
ཀ་ཀ་ལ་ཤ་དང་། བོད་ཀྱི་ལོཙྪ་བ་བ་ཚབ་ཉི་མ་གྲགས་ཀྱིས་ཁ་ཆེའི་དཔེ་དང་མཐུན་
པར་བསྒྱུར། ཕྱིས་ར་ས་ར་མོ་ཆེར་རྒྱ་གར་གྱི་མཁན་བོ་ཀ་ན་ཀ་ཝརྨ་དང་། ལོཙྪ་
བ་དེ་ཉིད་ཀྱི་ཉི་འོག་ཤར་ཕྱོགས་པའི་དཔེ་དང་གཏུགས་ཤིང་ལེགས་པར་བཅོས་ཏེ་
གཏན་ལ་ཕབ་པའོ། །འདིར་འགྲེལ་པ་འི་མཛད་བྱང་དང་། འགྱུར་བྱང་གི་སྟེང་ནས་
ཐུན་མོང་བ་རྣམས་བཀོད་པ་ནི། རྩ་བ་ལོགས་སུ་བསྒྱུར་བ་དང་འགྲེལ་པའི་ནང་གི་



s04
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གསུམ་བ།
རྩ་བ་གཉིས་སྦྱར་ནས་ཞུས་དག་བྱས་པའི་དབང་དུ་བྱས་པ་ཡིན་ནོ། །དགེ་ལེགས་
འཕེལ།། །།
ལོ་པཎ་གང་གིས་བསྒྱུར་བ་ནི། ཁ་ཆེའི་ཡུལ་གྱི་གྲོང་ཁྱེར་དཔེ་མེད་ཀྱི་དབུས། རིན་
ཆེན་སྦས་པའི་གཙུག་ལག་ཁང་དུ། ཁ་ཆེའི་རྒྱལ་པོ་འཕགས་པ་ལྷའི་སྐུ་རིང་ལ། རྒྱ་
གར་གྱི་མཁན་པོ་ཏི་ལ་ཀ་ཤ་སྟེ་ཐིག་ལེ་བུམ་པ་དང་། བོད་ཀྱི་ལོ་ཙཱ་བ་བནྡེ་ཉི་མ་
གྲགས་པས་ཁ་ཆེའི་དཔེ་དང་མཐུན་པར་བསྒྱུར། ཕྱིས་ལྷ་ས་ར་མོ་ཆེ། རྒྱ་གར་གྱི་
བརྡའ་སྤྲོད་མཁན་པོ་ཀ་ན་ཀ་ཝརྨ་སྟེ་གསེར་གྱི་གོ་ཆ་དང་། འཇིག་རྟེན་མིག་གཅིག་
ལོ་ཙཱ་བ་དེ་ཉིད་ཀྱིས་ཉི་འོག་ཤར་ཕྱོགས་པའི་དཔེ་དང་བསྟུན་པར་ཚིག་གི་ཆ་ལེགས་
པར་བཅོས་ཏེ། དོན་གྱི་ཆ་འཆད་ཉན་གྱིས་གཏན་ལ་ཕབས་པའོ། ། །
འདིར་སྨྲས་པ། བསླུ་མེད་རྟེན་འབྱུང་རྣམ་འཇོག་གཏན་ཚིགས་ཀྱིས། །མཐར་
འཛིན་འཆིང་བའི་མུན་སྟུག་དྲུངས་འབྱིན་པའི། །ཟླ་བའི་གཞུང་བཟང་ཟླ་ཟེར་བསིལ་
འོད་ཀྱིས། །བློ་གྲོས་ཀུནྡའི་འདྲེན་བྱེད་རབ་ཕྱེ་ཚེ། །སངས་རྒྱས་བསྐྱངས་ཀྱིས་
རིགས་འཕྲུལ་ཐེམ་སྐས་ལས། །ཀླུ་ཡི་ཞབས་ཀྱི་སྲོལ་ཆེན་ཁང་བཟང་དུ། །དྲི་མེད་
ལུང་རིགས་ཡིད་བཞིན་བང་མཛོད་ལས། །གཏན་བདེའི་བགོ་སྐལ་ལེན་ལ་ཅིར་ཡང་
བྲེལ། །སྲིད་མཚོར་བདག་ལྟས་བྱིང་བའི་མར་གྱུར་ལ། །སྲིད་རྩེའི་ཁེལ་རིགས་
རིགས་ལམ་ཉག་ཕྲན་ཅན། །སྲིད་ཞིའི་གཙུག་རྒྱན་མན་ངག་ལ་བརྟེན་ནས། །སྲིད་
ན་དཀོན་པའི་ལེགས་བཤད་འདི་བྱས་སོ། །བློ་བཟང་དགོངས་དོན་མ་དྲོས་རོལ་པའི་
མཚོ། །བློ་གསལ་བརྩོན་པའི་སྐྱོགས་ཀྱིས་ཉེར་བཅུས་ནས། །བློ་ལྡན་ཡིད་ཀྱི་ཡོལ་
གོར་ལེགས་སྟེར་ན། །བློ་གྲོས་མཁྱེན་པའི་གཏེར་དང་མཉམ་པར་ངེས། ། པཎ་གྲུབ་
གཞུང་དོན་གཏིང་མཐའ་དཔག་པར་དཀའ། །དྲི་མེད་རིགས་པའི་འཕྲུལ་མང་ཤིན་ཏུ་
ཕྲ༑ ༑དེ་ཕྱིར་ལོག་བཤད་ཉེས་པའི་ཚོགས་རྣམས་ཀྱང་། །ཆོས་མིག་དག་པའི་མཁས་
དང་གྲུབ་ལ་བཤགས། །རྣམ་དཀར་ལེགས་བྱས་དུང་ལྟར་རབ་དཀར་དགེས། །རྣམ་
མང་འགྲོ་བའི་ཉེས་བརྒྱའི་མུན་པ་སེལ། །རྣམ་དག་ལམ་བཟང་སྲོལ་ཆེན་ཕྱོགས་



ས་བཅུ་པོའི་ཡོན་ཏན་བཤད་པ།
305
མཐར་རྒྱས། །རྣམ་འདྲེན་ཐུབ་པའི་དབང་པོར་བདག་གྱུར་ཅིག །བསྟན་འཛིན་ཉི་ཟླ་
མཁའ་དབྱིངས་བླ་ན་གསལ། །བསྟན་པ་དྲི་མེད་སྨན་གྱིས་སྐྱེ་དགུ་མཚོ། །བསྟན་ལ་སྲི་
ཞུས་གསེར་ལྡན་ལང་ཚོ་དར། །བསྟན་པའི་སྙིང་པོ་སྲིད་མཐར་གསལ་བྱེད་ཤོག །
ཅེས་བསྟན་བཅོས་ཆེན་པོ་དབུ་མ་ལ་འཇུག་པའི་གཞུང་ལ་ཐོས་བསམ་བྱ་བའི་ཚུལ་
འཇམ་དབྱངས་ཞལ་ལུང་མཁས་པའི་དགོངས་རྒྱན་ཅེས་བྱ་བ་འདི་ནི། གོང་མའི་ལུང་གིས་རྭ་
སྒྲེང་ཨ་ཆི་ཐུ་ཧུ་ལིང་ཧུ་ཐོག་ཐུའི་མཆོག་གི་སྤྲུལ་པའི་སྐུ་རྗེ་བཙུན་ངག་དབང་ཡེ་ཤེས་བསྟན་པའི་
རྒྱལ་མཚན་དཔལ་བཟང་པོ་དང༌། ཀུན་མཁྱེན་འཇམ་དབྱངས་བཞད་པའི་རྡོ་རྗེའི་མཆོག་གི་སྤྲུལ་
པའི་སྐུ་ཧུ་ཐོག་ཐུ་བློ་བཟང་མཁས་གྲུབ་འཇིགས་བྲལ་ཕྱོགས་ལས་རྣམ་རྒྱལ་དཔལ་བཟང་པོ་རྣམ་
གཉིས་ཀྱི་གསུང་གིས་ཡང་ཡང་བསྐུལ་ཞིང་། རྨད་དུ་བྱུང་བའི་ཟབ་མོའི་གཞུང་འདི་རིགས་པའི་
དཔའ་བོ་རྣམས་ཀྱི་སྤྱོད་ཡུལ་ལས་བདག་ལྟ་བའི་བློས་གོ་དོན་དཔྱིས་ཕྱིན་པས་ཇི་ལྟ་བ་བཞིན་
བརྗོད་མི་ནུས་ཀྱང་། དམ་པའི་གསུང་གིས་བསྐུལ་ཚེ། རྟེན་འབྲེལ་གྱི་དགོས་དབང་ལ་བསམས་
ནས་རང་ཉིད་ཀྱིས་ཀྱང་ཟབ་མོའི་ལམ་ལ་བག་ཆགས་གཞག་པ་དང༌། སྐལ་མཉམ་གཞན་ལའང་
ཕན་པའི་དོན་དུ། ཤཱཀྱའི་དགེ་སློང་བློ་བཟང་བསྟན་པ་ཆོས་འཕེལ་དཔལ་བཟང་པོའམ། མིང་
གཞན་སྲིད་གསུམ་དགྲ་ལས་རྣམ་པར་རྒྱལ་བའི་རྡོ་རྗེས་འཇམ་དཔལ་དབྱངས་ཀྱི་ཞིང་མཆོག་
རི་བོ་རྩེ་ལྔའི་པཎྜི་ཏ་ལྔ་བརྒྱའི་ལྷ་ཁང་ནས་དབུ་བརྩམས་ཏེ། མཇུག་རྒྱལ་ཁབ་ཆེན་པོ་པེ་ཅིང་ཕོ་
བྲང་གི་ཙནྡན་ཇོ་བོའི་མདུན། ནོར་བུ་ཆེན་པོའི་ལྷ་ཁང་དུ་གྲུབ་པར་བགྱིས་ཏེ་སྦྱར་བས། ཡི་གེ་
པ་ནི་གསོལ་དཔོན་གཞན་ཕན་བློ་བཟང་ཐེག་མཆོག་རྡོ་རྗེས་བྲིས་པའོ། །འདིས་ཀྱང་རྒྱལ་བའི་
བསྟན་པ་རིན་པོ་ཆེ་ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པའི་རྒྱུར་གྱུར་
ཅིག ། །།དགེ་ལེགས་འཕེལ། ཤུབྷཾ།། །།
༼ས་བཅད་དང་རྩ་བ་བཅས་ནི་མ་དཔེ་ངོ་མ་ནང་དུ་མེད་ཀྱང་ཀློག་པ་པོ་རྣམས་ལ་གཟིགས་བདེ་
བའི་སླད་གསར་བཅུག་བྱས་པ་ཞིག་ཡིན་པས་དགོངས་འཇགས་འཚལ། ཞུ་སྒྲིག་པས།༽



བར་བྱང་སྨོན་ཚིག
tg
པར་བྱང་སྨོན་ཚིག
༈ རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང་། །
ཚིག་གི་ཟེགས་མ་རེས་ཀྱང་དུག་གསུམ་གྱི། །
དྲི་མ་ཡོངས་འཁྲུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཅེས་པ་འདི་ཡང་དེང་དུས་ཡིད་བསྲུབས་ཀྱིས་རྒྱུད་བརླམས་པའི་ཀླ་ཀློའི་སྡིག་སྤྱོད་
མི་བཟད་པས་གངས་ལྗོངས་ཆོས་ལྡན་གྱི་ཞིང་དུ་ཐུབ་པའི་བསྟན་པ་རིན་པོ་ཆེ་ཉིན་
མོའི་སྣང་བ་ལྟར་འབར་བ་དེ་ནི་མིང་གི་ལྷག་མ་ཙམ་དུ་ཉམ་ཉེས་པར་བྱས། ཕྱོགས་
དང་ཕྱོགས་ན་རྡུལ་ཕྲན་གྱི་མཚོན་ཆ་སོགས་གདུག་པའི་གནོད་འཚེ་གྱ་གྱུའི་སྦྱོར་
བ་ནི་ཉིན་རེ་བཞིན་དུ་དར་བ་སོགས་སྒོ་ཀུན་ནས་ལྔ་བདོའི་རྒུད་ཚོགས་མཚོ་ལྟར་
བརྡོལ་བ་འདི་དག་ལྷག་མེད་དུ་ཞི་ཞིང་། བྱང་ཕྱོགས་བོད་ཁ་བ་ཅན་དུ་བསྟན་པའི་མེ་
རོ་སླར་ཡང་སྔར་བཞིན་གསོས་ཏེ་རྒྱ་གར་འཕགས་པའི་ལྗོངས་འདིར་ཡང་ཐུབ་པའི་
བཞེད་དགོངས་དྲི་མ་མེད་པ་དར་རྒྱས་སུ་འཕེལ་སླད་དང་། འཛམ་གླིང་ཡངས་པའི་
ཁྱོན་ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་སེངྒེའི་རིང་ལུགས་སྒོ་ཀུན་ནས་
རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། ནང་བསྟན་གྲུབ་
མཐའ་རིས་མེད་ཀྱི་གསུང་རབ་དཔར་དུ་བསྐྲུན་དང་བསྐྲུན་འགྱུར་གང་ལའང་སྦྱར་
ཆོག་པའི་དགེ་བསྔོའི་སྨོན་ཚིག་ཏུ་ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་
ཡེ་ཤེས་བསྟན་འཛིན་རྒྱ་མཚོས་སྦྱར་བའོ།། །།



༄༅། །ལྡན་མ་སྐྱབས་མགོན་དཔལ་གར་གྱི་དབང་ཕྱུག་
དགྱེས་རབ་རྡོ་རྗེའི་གསུང་འབུམ་བཞུགས་སོ། ། །
Collected work of Denma Kyabgon Gyerab Dorje.
ཞུ་སྒྲིག་པ། དཔེ་སྒྲིག་འགན་འཁུར་བ། པར་རྩ་འཇུག་མཁན།
དཀར་ཆག་དང་ས་བཅད་སྒྲིག་སྦྱོར་བ།
བྱམས་པ་ཆོས་དབང་།
020uct-90cmt20༠༤car/90ca03aa0bcabtutbb.
noutb9aa9040400120-00a100.00ca00cmt293amba-aut.00
ཞུ་དག་པ།
སེར་བྱེས་ལྷ་རམས་པ་བསོད་ནམས་ཆོས་གྲགས།
བྱམས་པ་ཆོས་དབང་།
t+
++
++
+
MAuk++
MAuk++
+
++
+++
MAuk++
++
MསsunuM
LHALAMAMA
ཕྱི་ལོ་ ༢༠༡༢ ལོར་རྒྱ་གར་གྱི་རྒྱལ་ས་དྷི་ལི་ནས་ཐེངས་དང་པོ་པར་དུ་བསྐྲུན།
Compiler, Typesetting & Book Layout: Jampa Choewang.
Printed at New Delhi, India.
First published 2012



འབྲེལ་གཏུག་ཁ་བྱང༌།
Jampa Choewang, Sera Je Denma # 28, P.O Bylakuppe - 571104,
Dist Mysore, Karnataka State, S.INDIA.
Phone: 0091-9845418035 Email: jchoewang@gmail.com



[z/zགF་
༢༠༡༢
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ། །
པོད་ཕྲེང༌།
[[ald-

༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4CZ30835
n/a
ImageGroup:
ISBN:
14C230837
n/a
LCCN:
BN:
Na
Title:
གསུང་འབུམ།
དབང་ཆེན་དགྱེས་རབ་རྡོ་རྗེ།
gsung 'bum/_dbang chen dgyes rab rdo rjel
Author:
དབང་ཆེན་དགྱེས་རབ་རྡོ་རྗེ་
Descriptor:
Original Publication:
dbang chen dgyes rab rdo rje
ser byes dge slong byams pa chos dbang lags kyis chos sbyin du gnang bas sems can
thams cad la phan thogs par gyur cig
n/a;n/a
Ilbylakuppe, karnataka
jampa chowang sera je denma
2012
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US. Comments: 09/23/13



E
༄༅། །ལྡན་མ་སྐྱབས་མགོན་དཔལ་དབང་ཆེན་
དགྱེས་རབ་རྡོ་རྗེའི་གསུང་འབུམ་
བཞུགས་སོ། །
ins][་
པོད་ཕྲེང་དང་པོ།
ཞུ་སྒྲིག་པ། བྱམས་པ་ཆོས་དབང་།
ག[ua=
EGག
ཀྱི



༄༅། །ལྡན་མ་སྐྱབས་མགོན་དཔལ་
དབང་ཆེན་དགྱེས་རབ་རྡོ་རྗེའི་
གསུང་འབུམ་བཞུགས་སོ། །
པོད་ཕྲེང་དང་པོ།



ཨུ༄༅། །ལྡན་མ་སྐྱབས་མགོན་དཔལ་དབང་ཆེན་དགྱེས་རབ་རྡོ་རྗེའི་
གསུང་འབུམ་བཞུགས་སོ། །
Collected work of Denma Kyabgon Gyerab Dorje.
ཏཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ༌ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་ཏ་
ཞུ་སྒྲིག་པ། དཔེ་སྒྲིག་འགན་འཁུར་བ། པར་རྩ་འཇུག་མཁན།
དཀར་ཆག་དང་ས་བཅད་སྒྲིག་སྦྱོར་བ།
བྱམས་པ་ཆོས་དབང་།
అంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంంచింది
ఇంంంంంంంంంంంంంంంంంంంంంంగా
ཞུ་དག་པ།
སེར་བྱེས་ལྷ་རམས་པ་བསོད་ནམས་ཆོས་གྲགས།
བྱམས་པ་ཆོས་དབང་།
ཕྱི་ལོ་ ༢༠༡༢ ལོར་རྒྱ་གར་གྱི་རྒྱལ་ས་དྷི་ལི་ནས་ཐེངས་དང་པོ་པར་དུ་བསྐྲུན།
Compiler, Typesetting & Book Layout: Jampa Choewang.
Printed at New Delhi, India.
First published 2012



བར་སྐྲུན་སྔོན་གླེང་།
པར་སྐྲུན་སྔོན་གླེང་།
༄༅། །དེ་ཡང་བསྟན་བཅོས་འདིའི་མཛད་པ་པོ་ནི། ྋརྗེ་བློ་བཟང་གྲགས་
པའི་དངོས་སློབ་བསྟན་པ་ཕྱོགས་མཐར་སྤེལ་བའི་དར་ཆེན་དྲུག་གི་ནང་ཚན་ལྡན་
མ་མཁན་ཆེན་ཡོན་ཏན་དཔལ་བའི་སྐུའི་སྐྱེ་བར་གྲགས་པའི་ྋརྗེ་བློ་བཟང་བསྟན་
པ་ཆོས་འཕེལ་ལམ་ཡོངས་གྲགས་སུ་དཔལ་དབང་ཆེན་དགྱེས་རབ་རྡོ་རྗེ་ ༼༡༨༣༢
-- ༡༨རར༽ ཞེས་འབོད་པ་འདི་ཉིད་ཡིན་ལ། འཇམ་མགོན་རྒྱལ་བའི་བསྟན་པ་
འཛིན་སྐྱོང་སྤེལ་གསུམ་མཛད་པ་ལ་འགྲན་ཟླ་དང་བྲལ་བ་སྐྱེས་ཆེན་ཁོང་ནི་བསླབ་
གསུམ་གྱི་ཡོན་ཏན་རབ་ཏུ་གཏམས་ཤིང་དེའི་འབྲས་རྟགས་སུ་ཕྱི་འདུལ་བའི་ཀུན་
སྤྱོད་དང་ནང་གསང་སྔགས་ཀྱི་ཉམས་ལེན་ཡང་དག་པར་ལྡན་པ་ནི་ཁོང་གི་སློབ་མ་
ཚད་འཛིན་རྣམས་ཀྱིས་མཛད་པའི་བསྟན་བཅོས་ཀྱི་ཁྲོད་ནས་ཟུར་ཙམ་རེ་ཐོན་པ་
དག་དང༌། གཞན་ཡང་ཁོང་གིས་མཛད་པའི་རིན་བྲལ་གྱི་གསུང་རྩོམ་འདི་དག་ལས་
གསལ་པོར་རྟོགས་ཐུབ། དེར་མ་ཟད། རྗེ་བླ་མས། མཛད་པ་ཀུན་ལས་གསུང་
གི་ནི། །མཛད་པ་མཆོག་ཡིན། ཞེས་གསུངས་པ་ལྟར། སྤྱིར་མཉམ་མེད་ཐུབ་པའི་
དབང་པོ་དང་སྒོས་སུ་འཇམ་མགོན་རྒྱལ་བའི་བསྟན་པ་ཕྱོགས་མཐར་སྤེལ་བའི་སླད་
ཆོས་སྡེ་གསར་འཛུགས་དང་སློབ་གཉེར་བརྒྱ་ཕྲག་ལ་ཆོས་འཁྲིད་མཛད་པ་ཙམ་དུ་
མ་ཟད། བསྟན་བཅོས་རིན་ཐང་དང་བྲལ་བ་གསུང་འབུམ་འདི་དག་ངེད་ཅག་གདུལ་
བྱ་རྣམས་ཀྱི་བགོ་སྐལ་དུ་འཇོག་པར་མཛད་པ་ནི་བཀའ་དྲིན་བླ་མེད་ཀྱི་མཛད་རྗེས་
ཞིག་ཏུ་འཁུམས། །
ཕྱོགས་སྒྲིག་གསུང་འབུམ་པོད་ལྔ་ཅན་འདིའི་མ་ཕྱི་ནི། མདོ་ཁམས་སྒ་པ་
ལབ་ཁོག་གི་མཁྱེན་རྒྱ་ཡངས་པ་བློ་བཟང་བློ་གྲོས་ལགས་ནས་འགན་རྐང་བཞེས་
ཀྱིས་དམ་པ་ཁོང་གི་གསུང་ཐོར་བོད་ལྗོངས་མཐའ་དབུས་གང་བཞུགས་རྣམས་ངལ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
བ་ཆེན་པོས་འཚོལ་སྡུད་ཀྱིས་ཕྱི་ལོ་ ༢༠༠༠ ལོར་ཕྱོགས་སྒྲིག་ཞུས་པའི་དཔེ་རིང་
ལ་གཞིར་བྱེད་པ་ཡིན། སྤྱིར་དམ་པ་ཁོང་གི་གསུང་རིན་ཐང་བྲལ་བ་དང་། དམིགས་
བསལ་གསང་བདེ་འཇིགས་གསུམ་གྱི་དཀྱིལ་ཆོག་དང་འབྲེལ་བའི་འགྲེལ་རྩོམ་
ཁྱད་འཕགས་ཞིག་ཡོད་པ་སྔར་གོ་མྱོང་ཙམ་ཡོད་ཀྱང༌། ཕྱི་ལོ་ ༢༠༠༩ ཡི་ནང་ལ་
མ་གཏོགས་མཇལ་རྒྱུ་མ་བྱུང་། རྩ་ཆེན་རིན་བྲལ་གྱི་གསུང་རྩོམ་འདི་ལྟ་བུ་ཞིག་
དེབ་གཟུགས་སུ་པར་སྐྲུན་བྱ་ཐུབ་ན་དབང་ཆོག་སྐུར་བའི་བླ་ཆེན་ཁག་དང༌། དབུ་
ཕར་གྱི་གཞུང་ལ་སློབ་གཉེར་མཛད་པའི་གྲྭ་བློ་གསལ་བ་དང་། གཞན་ཡང་ཐུན་མིན་
གསོ་བ་རིག་པ་ལ་དོ་སྣང་ཅན་རྣམས་ལ་དགེ་མཚན་ཆེན་པོར་འགྱུར་བར་མཐོང་
ནས་ལོ་དེ་གའི་ལོ་མཇུག་ལ་ཁོ་བོ་རང་ངོས་ནས་མ་བསྐུལ་རང་མོས་ཐོག་འོས་
འགན་ནན་གྱིས་ཁུར་ཏེ་མ་ཕྱི་ཀམ་པིའུ་ཊར་ནང་འཇུག་རྒྱུ་འགོ་བརྩམས་ཤིང་། དེ་ནས་
ཞུ་དག་ཆེད་པར་བཤུས་ཐེངས་འགའ་བྱེད་རྒྱུ་དང༌། དཀའ་ཚེགས་ཆེ་ཤོས་ནི་སློབ་
གཉེར་གྱི་རྩ་ཆེའི་དུས་ཚོད་ལས་ཟུར་དུ་དུས་ཚོད་བཅད་ནས་བཏང་བ་དང་། གཞན་
ཡང་ཞུ་དག་བསྐྱར་ཞུ་ཡང་ཞུ་བྱས་པ་དང་། དཀར་ཆག་དང་ས་བཅད་དང་རྩ་བ་ཤན་
སྦྱར་བསྒྲིགས་པ་སོགས་མདོར་ན་ལོ་ངོ་གཉིས་ལྷག་ཙམ་རིང་ལ་ལས་དོན་འདི་
བརྩམས་ནས་མཐར་གསུང་འབུམ་ཡོངས་རྫོགས་ལེགས་གྲུབ་ཐུབ་པ་བྱུང་། ད་
དུང་འཇིགས་བྱེད་ལྷ་བཅུ་གསུམ་དང་དཔལ་མོའི་ལུགས་ཀྱི་ཐུགས་རྗེ་ཆེན་པོ་བཅུ་
གཅིག་ཞལ་གྱི་དབང་ཆོག་སྟ་གོན་དང་དངོས་གཞི་དང༌། གཞན་ཡང་ཁོང་གི་རྣམ་
ཐར་རྒྱས་པ་སོགས་བསྟན་བཅོས་མང་དག་གཅིག་ད་དུང་གར་ཡོད་མ་ཤེས་པར་
བོར་བརླག་ཏུ་ཤོར་ནས་ལག་ཏུ་མ་སོན་སྟབས་པར་སྐྲུན་ཞུ་ཐུབ་མ་བྱུང༌། རྗེས་སོར་
ལག་ཏུ་བྱུང་མཚམས་རིམ་བཞིན་པར་སྐྲུན་ཞུ་རྒྱུའི་རྩོལ་འདོན་བྱ་རྒྱུ་ཡིན། ཁོ་བོ་ནི་
སྐྱེས་སྦྱངས་ཀྱི་ཡོན་ཏན་དང་། དཔལ་འབྱོར་འཁོས་ཀ་སོགས་གང་ཅིར་དམན་པ་
ཡིན་ཀྱང་། སྐྱོན་མེད་པའི་ལྷག་བསམ་གྱིས་ཀུན་ནས་བསླངས་ཏེ་ྋའཇམ་མགོན་བླ་
མའི་བསྟན་པ་རྒྱས་པ་དང་འགྲོ་བའི་དོན་ལ་དམིགས་ནས་ལས་དོན་འདི་བརྩམས་པ་



བར་སྐྲུན་སྔོན་གླེང་།
ཞིག་ཡིན་ཞེས་ཞུ་རྒྱུ་ཡིན།
དཔེ་དེབ་འདི་སྒྲིག་སྦྱོར་བྱ་ཚུལ་ནི། པར་རྩ་ཀམ་པིའུ་ཊར་ནང་དུ་འཇུག་རྒྱུ་
ལ་མཚོན་ན། དཔེ་རིང་ཤོག་གྲངས་བརྒྱད་ཅུ་ལྷག་ཙམ་སེར་བྱེས་དཔེ་མཛོད་ཁང་
གིས་པར་འཇུག་བྱས་པ་ཕུད་དེ་མིན་ཡོངས་རྫོགས་དུས་ཚོད་ནམ་ཁོམ་ལ་ཁོ་བོ་རང་
ཉིད་ཀྱིས་བཅུག་པ་ཡིན། དེང་གི་དུས་སུ་རྩ་བ་ཤན་སྦྱར་དང་ས་བཅད་སྒྲིག་བཀོད་
ཀྱི་ལམ་སྲོལ་ཆེས་ཆེར་དར་ནས་ཕྱག་དཔེ་མང་དག་ཅིག་པར་སྐྲུན་བྱེད་བཞིན་པ་མ་
ཟད༑ དེའི་དགེ་མཚན་ཀྱང་ཆེན་པོ་ཡོད་པ་བཅས་ལ་བརྟེན་དཔེ་དེབ་འདི་ཉིད་ཀྱང་
རྩ་འགྲེལ་སྦྱར་མ་དང་ས་བཅད་བར་འཇུག་ཐོག་བཟོས་པ་ཡིན། འོན་ཀྱང་། རྩོམ་པ་
པོའི་མ་ཡིག་ངོ་མ་དང་འཁྲུགས་འཛིང་མི་ཡོང་བའི་སླད་གསར་འཇུག་ཁག་རྣམས་
ནག་གཟུགས་སུ་བཀོད་ཡོད་པས་དགོངས་འཇགས་འཚལ། ཞུ་དག་སྐབས་སུ་མ་
དཔེ་གཅིག་པོ་དེ་ཉིད་ལས་གཞན་ལྷ་ས་དང་ལབ་དགོན་པའི་ལྕགས་པར་དཔེ་རྙིང་
དེ་ལག་ཏུ་མ་སོན་ནས་གཤིབ་བསྡུར་བྱ་རྒྱུ་མ་བྱུང་སྟབས་མ་དཔེ་དེ་ཉིད་ལ་གཞི་
འཛིན་མ་བྱེད་མཐུ་མེད་དུ་གྱུར། ལར་ནས་མ་དཔེ་དེའི་ནང་དུ་ནོར་འཁྲུལ་ཆད་ལྷག་
ཇི་སྙེད་ཅིག་འདུག་པས་མངོན་གསལ་དོད་པོའི་རིགས་རྣམས་བཅོས་པ་མ་གཏོགས་
གཞན་བཅོས་མ་བདེ་བའི་དོགས་གཞིའི་རིགས་རྣམས་འོལ་ཚོད་ཀྱིས་བཅོས་ན་དཔེ་
དེབ་པར་སྐྲུན་བྱེད་པའི་དགེ་ལས་སྐྱོན་ཚབས་ཆེ་བར་བསམས་ནས་རང་གསོར་
བཞག་པ་ཡིན། གསུང་འབུམ་པོད་འདི་དག་སྒྲིག་སྦྱོར་གྱི་བརྒྱུད་རིམ་ཁྲོད་འདུལ་
བ་འཛིན་པ་སེར་བྱེས་ལྡན་མ་ལྷ་རམས་པ་བསོད་ནམས་ཆོས་གྲགས་ལགས་ནས་
ལྷག་བསམ་ཟོལ་མེད་ཀྱིས་སྔ་ཕྱིར་ཞུ་དག་གི་སྐབས་སུ་ཕྱག་རོགས་གནང་བ་དང་
དམ་པ་ཁོང་གི་རྣམ་ཐར་བསྡུ་སྒྲིག་གནང་བ་ལ་བཅོས་མིན་ཐུགས་རྗེ་ཆེ་ཞུ་རྒྱུ་ཡིན།
དམིགས་བསལ་ལབ་ཀྱི་མཁས་དབང་བློ་བཟང་བློ་གྲོས་མཆོག་ལ། བོར་བརླག་
ཐོར་ཞིག་ཏུ་སོང་བའི་རིན་ཐང་བྲལ་བའི་རྩ་ཆེན་གསུང་འབུམ་འདི་ལྟ་བུ་ཞིག་སླར་
ཡང་འཇིག་རྟེན་གྱི་ཁམས་འདིར་གསོན་གནས་ཐུབ་པ་མ་ཟད་སྐལ་ལྡན་སྐྱེ་བོ་བརྒྱ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཕྲག་གི་མིག་ལམ་དུ་མངོན་ཐུབ་པའི་ཕྱག་རྗེས་འཇོག་གནང་བ་ལ་ཐུགས་རྗེ་ཆེ་ཞུ་
རྒྱུ་ཡིན། ཁོ་བོས་ཀྱང་རང་ནུས་གང་ལྕོགས་ཀྱིས་ཟུར་དུ་ཞུ་དག་ཐེངས་འགའ་བྱས་
པའི་ཁུལ་ཡིན་ཀྱང་། ད་དུང་ཡང་རྨོངས་པའི་དབང་གིས་ཡིག་ནོར་ལྷག་ཆད་ཡོད་
པ་ནི་སྨོས་མ་དགོས་པས་ཀློག་པ་པོ་རྣམས་ཀྱིས་དེ་དག་ཁོ་བོར་གསལ་བཤད་བྱེད་
ཚེ་བསྐྱར་དུ་པར་སྐྲུན་སྐབས་སུ་ནོར་བཅོས་གཏང་རྒྱུར་ཕན་ཐོགས་རླབས་ཆེན་ཐོན་
གྱུར་ལགས་པས་དེ་ལུགས་དགོངས་ཚུལ་ལྷུག་པོར་སྩོལ་གནང་ཡོང་བ་ཞུ། །
དམ་པ་ཁོང་གི་གསུང་རྩོམ་རྣམས་གསུང་འབུམ་པོད་ཕྲེང་ལྔ་རུ་ཕྱོགས་སྒྲིག་
ཞུས་ཡོད་ལ། དེ་ཡང་པོད་ཕྲེང་དང་པོའི་༡༽ནང་དུ། དཔལ་རྟ་མཆོག་རོལ་པའི་རྒྱུད་
ལས་རྗེ་བཙུན་བླ་མ་ལུང་དུ་བསྟན་པའི་ཚུལ་བཤད་པ་དང༌། དེའི་ལུང་བསྟན་རྣམ་
བཤད། དེ་བཞིན་དུ་དགྱེས་རབ་རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་དང་
དེའི་འགྲེལ་པ། རྟོགས་པའི་ཉམས་མགུར། མཁའ་འགྲོའི་རྟགས་བསྟོད། བླ་མ་ལྔ་བཅུ་
པའི་མཆན་འགྲེལ་ཟིན་བྲིས། རང་དང་གཞན་གྱི་གྲུབ་མཐའི་རྣམ་གཞག སྔགས་ཀྱི་ས་
ལམ༑ བྱང་ཆུབ་ལམ་རིམ་གྱི་སྔོན་འགྲོ་སྦྱོར་བའི་ཆོས་དྲུག་ཉམས་སུ་ལེན་ཚུལ་དང་།
སྦྱོར་ཆོས་དྲུག་གི་ཁྲིད་ཡིག་བཅས་བཞུགས་ཡོད། པོད་ཕྲེང་གཉིས་པའི་༢༽ནང་དུ།
ཕར་ཕྱིན་གཞུང་འགྲེལ་མི་ཕམ་ཞལ་ལུང་ལེགས་བཤད་མཁས་པའི་དགོངས་རྒྱན་
ཞེས་བྱ་བ་དང་། པོད་ཕྲེང་གསུམ་པའི་༣ ༽ནང་དུ། བསྟན་བཅོས་དབུ་མ་འཇུག་
པའི་འགྲེལ་པ་འཇམ་དབྱངས་ཞལ་ལུང་མཁས་པའི་དགོངས་རྒྱན་ཞེས་བྱ་བ་
དང་༑ པོད་ཕྲེང་བཞི་པའི་༤ ༽ནང་དུ། ཁྱབ་བདག་རྣམ་སྣང་ཆེན་པོའི་དཀྱིལ་འཁོར་
དུ་འཇུག་པའི་སྟ་གོན་དང་དངོས་གཞིའི་ཆོ་ག་དང་། དཔལ་འཁོར་ལོ་སྡོམ་པ་ལྷ་ལྔའི་
དབང་གི་སློབ་མ་སྟ་གོན་དང་དངོས་གཞིའི་ཆོ་ག་དང༌། དཔལ་གསང་བ་འདུས་པའི་
དབང་གི་སློབ་མ་སྟ་གོན་དང་དངོས་གཞིའི་ཆོ་ག་བཅས་དང་། པོད་ཕྲེང་ལྔ་པའི་༥༽
ནང་དུ། ལས་བཞིའི་འཁོར་ལོའི་རྣམ་གཞག སློབ་དཔོན་པདྨ་འབྱུང་གནས་ཀྱི་རྣམ་
ཐར་གསོལ་འདེབས། དུག་རིགས་དྲི་མ་འཁྲུད་བྱེད་བདུད་རྩིའི་ཆུ་རྒྱུན། དུག་བཅོས་



བར་སྐྲུན་སྔོན་གླེང་།
ཀྱི་མན་ངག དྲག་སྔགས་མངོན་སྤྱོད་ཀྱི་རྣམ་གཞག དྲག་པོའི་ལས་ལ་བསྐུལ་བའི་
མཁྱེན་དགོངས། ཛམྦྷ་ལ་སེར་པོའི་སྒོ་ནས་གཏེར་ཆེན་བུམ་བཟང་སྒྲུབ་ཆོག ཛམ་
དཀར་ལྷ་ལྔའི་ནོར་སྒྲུབ་དང་ཆུ་སྦྱིན། ལྡན་མ་སྐྱབས་མགོན་མདོ་རྒྱུད་རྒྱ་མཚོས་
མཛད་པའི་སྨན་དཔྱད་ལག་ལེན་གྱི་ཆོས་ཚན་འགའ་ཞིག་བཅས་བཞུགས་ཡོད།
མཐའ་དོན། པར་དུ་བསྐྲུན་པའི་དགེ་རྩ་ཅི་མཆིས་པ་འདིས། རྒྱལ་བསྟན་
རིན་པོ་ཆེ་དར་ཞིང་རྒྱས་པ་དང་། འཛམ་གླིང་ཕྱོགས་མཐའ་ཀུན་ཏུ་བཀྲ་ཤིས་པ་དང་
བདེ་དགས་ཡུགས་གཅིག་ཏུ་ཁྱབ་པའི་སྨོན་འདུན་དང་བཅས། ཞུ་སྒྲིག་པ་སེར་བྱེས་
ལྡན་མ་བྱམས་པ་ཆོས་དབང་གིས་ཕྱི་ལོ་ ༢༠༡༡ ཟླ་ ༠༩ ཚེས་ ༠༢ ཉིན་རྒྱ་གར་ལྷོ་
ཕྱོགས་སེ་ར་དགོན་པ་ནས་པར་སྐྲུན་སྔོན་གླེང་དུ་བྲིས་པའོ། །



མཛད་རྣམ།
༄༅། །ལྡན་མ་ལབ་སྐྱབས་མགོན་སྐུ་ཕྲེང་བཅུ་གཉིས་པ་མཁས་ཤིང་གྲུབ་པ་ཐོབ་
པའི་མ་ཧཱ་པཎྜི་ཏ་ཆེན་པོ་དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་
མཛད་རྣམ་སྙིང་བསྡུས་དད་གསུམ་པདྨོ་འབྱེད་པའི་ཉི་གཞོན་ཞེས་བྱ་བ་བཞུགས་
༄༅། །བླ་མེད་སྐུ་བཞིའི་རིན་ཆེན་བ་གམ་བརྩེགས། །
མཁྱེན་བརྩེའི་ཉི་ཟླ་ཟུང་གི་རྣ་ཆས་བརྒྱན། །
སྟོན་པ་གསེར་རིའི་དབུས་ན་མངོན་འཕགས་པ། །
ཐུབ་དབང་ས་འཛིན་དབང་པོར་གུས་པས་འདུད། །
རབ་འབྱམས་གསུང་རབ་ཀུན་ལ་བལྟ་བའི་མིག །
སྐལ་བཟང་ཐར་པར་བགྲོད་པའི་འཇུག་ངོགས་མཆོག །
བརྩེ་བས་བསྐྱོད་པའི་ཐབས་མཁས་མཛད་པ་ཡིས། །
གསལ་མཛད་བཤེས་གཉེན་རྣམས་ལ་གུས་ཕྱག་འཚལ། །
གང་གི་མཚན་ཙམ་འཛིན་པའི་སྐྱེ་བོ་ལ། །
མཆོག་དང་ཐུན་མོང་དངོས་གྲུབ་མ་ལུས་པ། །
བདེ་བླག་སྩོལ་མཛད་རྒྱལ་ཡུམ་སྒྲོལ་མ་ལ། །
གུས་པས་འདུད་དོ་བརྩེ་བས་རྗེས་སུ་བཟུང་། །
རྒྱལ་ཀུན་ཐུགས་རྗེའི་ངོ་བོ་སྙིང་རྗེའི་ལྷ། །
རིགས་ཀུན་བདག་པོ་དགྱེས་རབ་རྡོ་རྗེ་ཡི། །
གསང་གསུམ་རྣམ་ཐར་ཅུང་ཟད་བརྗོད་པ་ལ། །
ལྷ་དང་མཁའ་འགྲོ་རྣམས་ཀྱིས་གནང་བ་སྩོལ། །



གE7
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
དེ་ཡང་ཇི་སྐད་དུ་རྣམ་ཐར་གསོལ་འདེབས་ལས། རྒྱལ་ཀུན་མཐུ་སྟོབས་
ནུས་གཟུགས་པདྨ་དབང་། །གསུམ་ལྡན་མི་ཡི་ཟོལ་དུ་མངོན་བཞེངས་པ། །རིགས་
ཀུན་ཁྱབ་བདག་ཆོས་ཀྱི་རྒྱལ་པོ་ཆེ། །དགྱེས་རབ་རྡོ་རྗེའི་ཞབས་ལ་གསོལ་བ་
འདེབས། །ཞེས་ཇི་སྐད་གསུངས་པ་བཞིན། ལབ་སྐྱབས་མགོན་སྐུ་ཕྲེང་བཅུ་གཉིས་
པ་སྐྱབས་མགོན་གར་གྱི་དབང་ཕྱུག་དབང་ཆེན་དགྱེས་རབ་རྡོ་རྗེ་མཆོག་༼མཚན་
གཞན་བློ་བཟང་བསྟན་པ་ཆོས་འཕེལ་སོགས་མང་།༽ནི། དཔལ་རྟ་མཆོག་རོལ་པའི་རྒྱུད་ཀྱི་
ལེའུ་བཅུ་པ་ལས། ཐབས་ཆེན་རྣམ་དག་པདྨོའི་དོན། །ཤེས་རབ་སྤྲུལ་པའི་མཆོག་
གྱུར་པ། །གར་གྱི་དབང་ཕྱུག་བདེ་བ་ཆེ། །རྡོ་རྗེ་རྟ་ཉིད་སྤྲུལ་པར་མཛད། །གཞན་
ཡང་མཛད་པ་རྒྱ་ཆེན་པོ། །སྣ་ཚོགས་མཐུ་ཡིས་འདུལ་མཛད་དེ། །དག་པའི་འགྲོ་
ལ་མཐུན་བྱས་སྐུ། །གསེར་འོད་མཚན་དང་དཔེ་བྱད་ལྡན། །གོ་བྱེད་ཐེག་པ་བླ་
ན་མེད། །ཟབ་མོ་གསང་སྔགས་ཇི་བཞིན་པར། ། རྒྱལ་བ་བདེ་གཤེགས་ཕྱག་རྒྱའི་
སྐུ སྣརབ་སྤྲུལ་དཀྱིལ་འཁོར་སྣ་ཚོགས་བདག་ཅེས་དང་། ཡང་རྒྱུད་ཀྱི་ལེའུ་བཅུ་
གཉིས་པ་ལས། དེ་ནས་པདྨོ་ཆགས་པའི་སྐུས། །གསུང་གི་གཟི་མདངས་རྒྱས་
མཛད་དོ། །ཕྱག་རྒྱ་སྒྱུ་འཕྲུལ་གནས་སྦྱོར་བས། །གསེར་མིག་འདབ་བཟང་གྲོང་ཁྱེར་
དང་༑ ༑ལངྐའི་གནས་ཚོགས་སྲིན་པོའི་སྡེ། །ཀླུ་རྒྱལ་དབང་དུ་འདུ་བའི་ཕྱིར། །རྫུ་
འཕྲུལ་ཀུན་སྙོམས་འཁོར་ལོ་ཡིས། །ལྷ་ཆེན་ལ་སོགས་འདུལ་བར་དགོངས། །ཏིང་
ངེ་འཛིན་ལ་སྙོམས་ཞུགས་ཏེ། །པདྨ་རྟ་མཆོག་སྤྲུལ་པར་མཛད། །དེ་བཞིན་ཉིད་
དབྱིངས་སྙོམས་འཇུག་ལས། །སེམས་དཔའ་རྒྱལ་བ་ཀུན་གྱི་ཡབ། །རྡོ་རྗེ་འཛིན་
དབང་ཐུབ་ཉིད་དང་། །རིགས་ཉིད་སྤྲུལ་པའི་ལུང་ལས་གྲུབ། །ཅེས་དང་། གཞན་
ཡང་རྗེ་འདིའི་མཛད་པ་འཕྲིན་ལས་བྱུང་དང་འབྱུང་འགྱུར་ངོ་མཚར་ཅན་དུ་མ་ཞིག་
བཅོམ་ལྡན་འདས་ཉིད་ཀྱིས་ལུང་དུ་བསྟན་པ་ལུང་བསྟན་རྣམ་བཤད་སོགས་ལས་
ཤེས་པར་བྱའོ། །དེ་ལྟར་བཅོམ་ལྡན་འདས་ཀྱི་ལུང་གིས་ཟིན་ཅིང་ལུང་དང་རྟོགས་
པའི་ཡོན་ཏན་གྲངས་མེད་པས་ཐུགས་རྒྱུད་རབ་ཏུ་ཕྱུག་པ། མཁས་དང་གྲུབ་པའི་གོ་



མཛད་རྣམ།
འཕང་མཐོན་པོར་གཤེགས་ཏེ་སྐུ་ཚེ་དེ་ལ་ཟུང་འཇུག་རྡོ་རྗེ་འཆང་གི་སར་གཤེགས་
ཤིང་མཚན་སྙན་མདོ་དབུས་ཁམས་གསུམ་དང་རྒྱ་ནག་སོག་ཡུལ་སོགས་འཇིག་
རྟེན་ཡོངས་ལ་གྲགས་པའི་སྐྱེས་ཆེན་དམ་པ་ཁྱད་པར་དུ་འཕགས་པ། སྐྱེ་འགྲོ་
ཡོངས་ཀྱི་མགོན་སྐྱབས་དང་དཔུང་གཉེན་དུ་གྱུར་ཅིང་མཉམ་མེད་བུ་རམ་ཤིང་པའི་
བསྟན་པ་རིན་པོ་ཆེ་སྤྱི་དང་བྱེ་བྲག་ཁམས་གསུམ་བླ་མ་ཤར་རྒྱལ་བ་ཙོང་ཁ་པ་ཆེན་
པོའི་བསྟན་པ་ཕྱོགས་དུས་ཀུན་ཏུ་སྤེལ་བ་ལ་འཕྲིན་ལས་ཀྱི་འཇུག་པ་རབ་ཏུ་ཡངས་
ཤིང་བཀའ་དྲིན་གྱི་ཕུང་པོ་གཞལ་དུ་མེད་པའི་མཁས་གྲུབ་གཉིས་ལྡན་གྱི་རྩོད་མེད་
ཀྱི་མ་ཧཱ་པཎྜི་ཏ་ཆེན་པོ་ལབ་སྐྱབས་མགོན་སྐུ་ཕྲེང་བཅུ་གཉིས་པ་སྐྱབས་མགོན་རྡོ་
རྗེ་འཆང་དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེ་མཆོག་གི་མཛད་པ་
རྣམ་ཐར་ལ་ཕྱི་ཡི་རྣམ་ཐར། ནང་གི་རྣམ་ཐར། གསང་བའི་རྣམ་ཐར། ཆེས་གསང་
བའི་རྣམ་ཐར་བཅས་ཡོད་པ་རྣམ་ཐར་ལོ་རྒྱུས་དག་ཏུ་གསལ་ལ། དེ་ཡང་སློབ་དཔོན་
ཟླ་བ་གྲགས་པས། ནམ་མཁའ་མེད་པས་འདབ་ཆགས་ལྡོག་པ་མི་འགྱུར་གྱི། །འདིར་
ནི་རང་མཐུ་ཟད་པས་ལྡོག་པ་འགྱུར་དེ་བཞིན། །སློབ་མ་དང་བཅས་སངས་རྒྱས་
སྲས་རྣམ་སངས་རྒྱས་ཀྱི། །ཡོན་ཏན་མཁའ་ལྟར་མཐའ་ཡས་མ་བརྗོད་ལྡོག་པར་
འགྱུར། །ཞེས་དང་། རྗེ་ཐམས་ཅད་མཁྱེན་པས་ཀྱང༌། ཁྱེད་ཀྱི་སྐུ་གསུང་ཐུགས་ཀྱི་
གསང་བ་ཡི། །ཚུལ་འདི་རྒྱལ་སྲས་རང་རྒྱལ་ཉན་ཐོས་ཀྱིས། །ཇི་ཙམ་བརྟགས་ཀྱང་
བློ་ཡི་ཡུལ་མིན་ན། །ཚངས་དང་དབང་པོ་སོགས་ཀྱིས་སྨོས་ཅི་འཚལ། །མཁའ་ལྡིང་
དབང་པོས་མཁའ་ལ་བགྲོད་བགྲོད་ནས། །ནམ་ཞིག་རང་སྟོབས་བྲི་བས་ལྡོག་འགྱུར་
གྱི༑ ༑ནམ་མཁའ་ཟད་པས་ལྡོག་པ་མིན་དེ་བཞིན། །ཁྱོད་ཀྱི་ཡོན་ཏན་བརྗོད་པའང་དེ་
ལྟར་ལགས། །ཞེས་ཇི་སྐད་གསུངས་པ་བཞིན། ཁོང་གི་མཛད་པ་འཕྲིན་ལས་ཇི་ལྟ་
བ་བཞིན་བརྗོད་པའི་ཡུལ་ལས་འདས་ཤིང་འདིར་སྐབས་སུའང་མ་བབས་ཤིང་། དེ་
དག་གི་ཚུལ་ནི་རྣམ་ཐར་ཆེན་མོ་དང་དངོས་སློབ་ཆེན་མོ་དག་གི་མཛད་རྣམ་དང་ལོ་
རྒྱུས་དག་ལས་ཤེས་པར་བྱ་ཞིང་། འདིར་ཁོང་གི་མཛད་རྣམ་སྙིང་བསྡུས་ཞིག་བརྗོད་



ཀ4
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
༡༽ དེ་ཡང་སྐུ་བལྟམས་པའི་ཚུལ་ནི། ཁོང་ནི་གནུས་ཕུན་སུམ་ཚོགས་པ་
འཕགས་པ་སྤྱན་རས་གཟིགས་ཀྱི་གདུལ་ཞིང་གངས་རི་རྭ་བས་བསྐོར་བའི་ཞིང་
ཁམས་དབུས་ཀྱི་འོལ་ཁ་ལྷ་རིས་ཞོལ་རྫིང་ཕྱིའི་ཡུལ་དུ། རིགས་རུས་ཕུན་སུམ་
ཚོགས་པ་ཡབ་ཆོས་རྒྱལ་སྲོང་བཙན་སྒམ་པོའི་གདུང་རྒྱུད། གཞན་ཡང་རྒྱལ་དབང་
འཕྲིན་ལས་རྒྱ་མཚོ་སོགས་སྐྱེས་ཆེན་དམ་པ་དུ་མ་བལྟམས་མྱོང་བའི་རུས་རྒྱུད་
ཡབ་ཛཱ་ཡ་ཞེས་པ་དང་། བུད་མེད་ཀྱི་སྐྱོན་བརྒྱད་དང་བྲལ་ཞིང་བྱང་སེམས་དང་ཞི་
དུལ་གཏོང་ཕོད་ཅན་གྱི་མ་ཡུམ་དམ་པ་པ་སངས་སྒྲོལ་མ་གཉིས་ཀྱི་སྲས་སུ། དུས་
ཕུན་སུམ་ཚོགས་པ་རབ་བྱུང་བཅུ་བཞི་པའི་ཆུ་འབྲུག་ལོ་དང་ཕྱི་ལོ་ ༡༨༣༢ ལོའི་
ནག་པ་ཟླ་བའི་ཚེས་བཅོ་ལྔའི་ཉི་ཤར་འབྲུག་གི་དུས་སུ། ངོ་མཚར་བའི་ལྟས་ཕུན་
སུམ་ཚོགས་པ་ལྷུམས་སུ་ཞུགས་སྐབས་ཡུམ་གྱི་མནལ་ལམ་དུ་ཉི་མའི་དཀྱིལ་
འཁོར་ལས་གསེར་གྱི་རྡོ་རྗེ་མང་པོ་སྤྲོས། དེ་ཀུན་རང་གི་སྙིང་ཁར་ཐིམ་པར་རྨིས་
པ་དང་ཡབ་ལའང་མཚན་ལྟས་དེ་འདྲ་བ་བྱུང་བ་དང་། ཡུམ་གྱི་མུ་ལི་ཏིང་གི་མཚོར་
མཇལ་ཚེ། ཤེལ་གྱི་ཕོ་བྲང་ནས་སྤྱན་རས་གཟིགས་མཐོང་སྟེ་དགེ་སློང་གི་གཟུགས་
གྱུར། སྙིང་ཁར་ཐིམ་སྣང་བྱུང་། དེའི་ཞྭ་སེར་ཐད་ནས་རྡོར་དྲིལ་མེ་ལོང་ཟླུམ་པོ།
ལམ་རིམ་གྱི་གླེགས་བམ་དྲི་བྲལ་ཐིམ་ཅན་དངོས་སུ་རྙེད་པ་སོགས་ངོ་མཚར་གྱི་
ལྟས་བཟང་མང་པོ་བྱུང་། །
སྐུ་འཁྲུངས་སྐབས་འོད་དམར་པོས་གནས་ཁང་ཀུན་ཁྱབ་པ་དང༌། མེ་ཏོག་
དང་ཤིང་དམར་པོ་དེང་སང་རྗེའི་བླ་ཤིང་དུ་གྲགས་པ་དེ་སྐྱེས། སྐུ་འཁྲུངས་མ་ཐག་
སྤྱན་རས་གཟིགས་སེམས་ཉིད་ངལ་གསོའི་བཞུགས་སྟངས་མཛད་ཅིང༌། ཡིག་དྲུག་
དང་དབྱངས་གསལ་ལྷང་ལྷང་གསུངས་པས་ཐམས་ཅད་ངོ་མཚར་དང་ཡ་མཚན་གྱི་
གནས་ལ་བཀོད། ཁོང་གི་སྐུ་ཡི་དཔྲལ་བ་ལ་ཨ་དང༌། ཕྱག་གཡས་ཀྱི་དཔུང་པ་ལ་
པདྨ། ཕྲག་པར་ཨོཾ། ཕྱག་གཡོན་གྱི་མཐེབ་འཛུབ་ཀྱི་བར་གྱི་རྒྱབ་ངོས་ལ་ཧི། སྐུ་སྨད་



མཛད་རྣམ།
ལ་སྟག་ཤམ་གྱི་རི་མོ་གསལ་པོ་ཡོད་པ་སོགས་རྟགས་མཚན་ངོ་མཚན་ཅན་དུ་མ་
མངའ་ལ། དེ་ལྟར་ཕུན་སུམ་ཚོགས་པ་དུ་མ་དང་བཅས་ཏེ་སྐུ་བལྟམས་པའི་མཛད་པ་
མཛད། །
པཎ་ཆེན་སྐུ་ཕྲེང་བདུན་པ་བློ་བཟང་བསྟན་པའི་ཉི་མས་གཙུག་ཕུད་བཞེས་ཏེ།
སྤྲུལ་སྐུ་འདི་འདྲ་རྙེད་དཀའ་བ་སོགས་བསྔགས་བརྗོད་རྒྱ་ཆེར་མཛད། སྐུ་གཞོན་ནུའི་
དུས་སློབ་དཔོན་པདྨ་ཀ་ར་དང་རྗེ་བཙུན་འཇམ་པའི་དབྱངས་ཀྱིས་བྱིན་གྱིས་བརླབས་
ཤིང་༑ དགུང་ལོ་གསུམ་བཞི་ཙམ་ནས་རིན་པོ་ཆེའི་གཏེར་སྟོན་པ་དང་། ལྷ་དང་
མཁའ་འགྲོ་མ། མི་མིན་རྣམས་ཀྱིས་རིན་པོ་ཆེའི་ཡོ་བྱད་ཕུལ་བ་སོགས་མང་དུ་བྱུང་
ཞིང་། སངས་རྒྱས་བྱང་སེམས་ཡི་དམ་ཆོས་སྐྱོང་རྣམས་ཀྱི་ཞལ་ཡང་ཡང་གཟིགས་
པ་དང་། ཆོས་གསུངས་ཤིང་བྱིན་གྱིས་བརླབས་པ་སོགས་མང་དུ་བྱུང་ངོ་། །
རྗེ་ཙོང་ཁ་པའི་དངོས་སློབ་འདན་མ་མཁན་ཆེན་ཡོན་ཏན་དཔལ་ཐོག་མ་
ལབ་ཏུ་ཕེབས་ཏེ་དགོན་པ་ཕྱག་འདེབས་པ་མཛད་པའི་ཚེ། ལབ་དགོན་པའི་དྲང་ཐོད་
ཀྱི་སྟེང་གི་མཁའ་དབྱིངས་ནས་མཉམ་མེད་ཐུབ་དབང་གཙོ་འཁོར་གསུམ་གྱིས་ཞལ་
མངོན་སུམ་དུ་གཟིགས་པ་དང་། མཆོག་ཟུང་རྣམ་གཉིས་ཀྱི་རྣམ་སྦྱར་གྱི་གྲྭ་བཞི་ནས་
བརྐྱང་ཏེ་རི་མོ་ས་ལ་ཕབ་པ་དང་། མ་འོངས་པ་ན་གནས་འདིར་རིགས་གསུམ་མགོན་
པོའི་སྤྲུལ་པ་རྒྱུན་མར་ཕེབས་ཏེ་བསྟན་པ་དང་འགྲོ་བའི་དོན་བྱེད་དོ་ཞེས་དགོན་པའི་
ཆགས་དབྱིབས་དང་བསྟན་བདག་བླ་མ་ཡང་རྒྱལ་བ་རིགས་གསུམ་མགོན་པོའི་རྣམ་
སྤྲུལ་ཡིན་པ་སངས་རྒྱས་རང་ཉིད་ཀྱིས་ལུང་བསྟན་པ་དང་། དེ་བཞིན་དུ། རྒྱ་གར་
གྱི་པཎ་གྲུབ་མཁས་པ་ཆེན་པོ་ཇོ་བོ་སྤྱི་ཏི་ཛྙ་ན་ཀིརྟི་མཆོག་ཀྱང་ལབ་ཏུ་ཕེབས་ཏེ་
ལབ་ཀྱི་ས་ཆ་གང་སར་བྱིན་གྱིས་བརླབ་ཏེ་ངོ་མཚར་གྱི་རྣམ་ཐར་བསམ་གྱིས་མི་
ཁྱབ་ཅིང་། ཁོང་ལའང་སྔར་དང་མཚུངས་པ་ཐུབ་དབང་གཙོ་འཁོར་གསུམ་གྱིས་ཞལ་
གཟིགས་གནང་ཤིང་མ་འོངས་པ་ན་གནས་འདིར་རིགས་གསུམ་མགོན་པོའི་སྤྲུལ་
པ་རྒྱུན་མར་བྱོན་པ་ལུང་བསྟན་གནང་བ་དང་། མཁའ་འགྲོའི་རྟགས་བསྟོད་ལས། ལྷ་



ཀ-6
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཡང་གསང་མདུན་དུ་ཤར་བ་ནི། །ཐུགས་ཟག་མེད་ཀློང་དུ་རོ་གཅིག་རྟགས། །དེའི་ཐུགས་
འོད་སྐུ་ལ་ཕོག་པ་ནི། །ཁྱོད་སྤྲུལ་གཞི་ལྷ་དེ་ཡིན་པའི་རྟགས། །ཞེས་དང་། ཡང་། དགོན་
ཆོས་སྡེ་ཆེན་པོའི་རྒྱབ་རི་ངོས། །བྲག་ཕུར་བུ་འདྲ་བའི་འཕུར་གཤོག་སྟེང་། །གནས་
པདྨ་འོད་ཀྱི་ཞིང་ཁམས་སུ། །ལྷ་འཕགས་མཆོག་ཐུགས་རྗེ་ཆེན་པོ་དེ། །དོན་མ་
རུངས་ལ་ལ་འདུལ་མཛད་ཕྱིར། །ལྷ་ཁྲོ་རྒྱལ་རྟ་མཆོག་རོལ་པ་དངོས། །རྗེ་མཚུངས་
མེད་དྲིན་ཅན་བླ་མ་མཆོག །ཕ་གྲུབ་པའི་དབང་ཕྱུག་མཚན་བརྗོད་དཀའ། །མགོན་
དབང་ཆེན་དགྱེས་རབ་རྡོ་རྗེ་འཆང་། །ཞེས་སོགས་གསུངས་པ་བཞིན། དབང་ཆེན་
དགྱེས་རབ་རྡོ་རྗེ་མཆོག་ནི་མཚོན་པ་ཙམ་སྟེ། ལབ་སྐྱབས་མགོན་སྐུ་ཕྲེང་རིམ་བྱོན་
རྣམས་འཕགས་མཆོག་ཐུགས་རྗེ་ཆེན་པོའི་རྣམ་འཕྲུལ་མི་ཡི་རྣམ་པར་རོལ་པ་ཤ་
སྟག་ཡིན་པ་གྲགས་སོ། །
༢༽ གསན་སྦྱོང་གནང་ཚུལ་ནི། དེ་ནས་མི་རིང་བར་དབུས་ཀྱི་གདན་ས་
རུ་ཕེབས། སེ་ར་ཐེག་ཆེན་གླིང་དང་སེར་བྱེས་གྲྭ་ཚང་གི་ལྡན་མ་ཁང་ཚན་དུ་ཆོས་
ཞུགས་མཛད། པཎ་ཆེན་བསྟན་པའི་ཉི་མ་དང་། མཁས་གྲུབ་ཆེན་པོ་འཕན་པོ་
འཕགས་པ་ཐོགས་མེད། སྟག་ཕུ་ཡོངས་འཛིན་ཡེ་ཤེས་རྒྱ་མཚོ། རྒྱུད་སྨད་མཁན་
ཆེན་གྲགས་པ་བརྩོན་འགྲུས། བྲག་རི་བློ་བཟང་ཆོས་འབྱོར་རྒྱ་མཚོ། པཎ་ཆེན་
ཕྱོགས་ལས་རྣམ་རྒྱལ། རྗེ་གསེར་སྐང་རོལ་པའི་རྡོ་རྗེ། ཨ་ཁུ་རིན་པོ་ཆེ། རྗེ་སྐལ་
བཟང་མཁས་གྲུབ་སོགས་མཁས་གྲུབ་གཉིས་ལྡན་གྱི་བླ་མ་དམ་པ་བཅུ་ཕྲག་དུ་མའི་
ཞབས་ལ་གཏུགས།
རྒྱ་བོད་ཀྱི་མདོ་སྔགས་ཀྱི་བསྡུས་པའི་གཞུང་ཆེན་ཡོངས་རྫོགས་དང་ཁྱད་
པར་དུ་རྗེ་ཡབ་སྲས་ཀྱི་མདོ་སྔགས་ཀྱི་ལེགས་བཤད་རྣམས་དང་། རྗེ་བཙུན་ཡབ་
སྲས་ཀྱི་སྤྱི་མཐའ་ཕྲེང་དང་ཀུན་མཁྱེན་འཇམ་དབྱངས་བཞད་པའི་སྤྱི་མཐའ་སོགས་
གཞུང་ཆེན་བཀའ་པོད་ལྔ་དང༌། གསང་སྔགས་རྡོ་རྗེ་ཐེག་པའི་རྒྱུད་སྡེ་བཞིའི་བསྡུས་
པའི་ལེགས་བཤད་ཡོངས་རྫོགས་ཐོས་བསམ་སྒོམ་པ་ཕྱོགས་རེ་བ་དང་རགས་པ་



མཛད་རྣམ།
རེའི་ཆོག་པར་མ་མཛད་པར། ཆེས་གསལ་མྱུར་ཟབ་ཀྱི་ཤེས་རབ་ཀྱི་སྒོ་ནས་བརྒལ་
བརྟག་མཐིལ་ཕྱིན་པ་མཛད་དེ་མདོ་སྔགས་རིག་གནས་དང་བཅས་པ་ལ་འཆད་རྩོད་
རྩོམ་གསུམ་གང་ལའང་མི་འཇིགས་པའི་སྤོབས་པ་ཐོབ་ཅིང་མཁས་པའི་ཡོངས་རྩེར་
གཤེགས། །
གཞན་ཡང་ཁོང་གིས་འཇམ་དབྱངས་བཞད་པ་སྐུ་ཕྲེང་བཞི་པའི་ཡབ་ཀྱི་དྲུང་
ནས་སྨན་ལ་སྦྱོང་བར་མཛད་ནས་གསོ་རིགས་ལའང་ཤིན་ཏུ་མཁས་ཤིང་སྨན་གྱི་
སྐོར་ལ་ལྗགས་རྩོམ་ཡང་མང་དུ་བཞུགས། གཞན་ཡང་མདོ་མཁྱེན་བརྩེ་ཡེ་ཤེས་རྡོ་
རྗེ་ལ་བརྟེན་ནས་རྫོགས་པ་ཆེན་པོའི་ལྟ་བ་མངོན་དུ་བྱས་ཤིང་། དེའི་སློབ་ཆེན་ལྔའི་
ནང་ཚན་གཅིག་ཡིན་པར་གྲགས།
གཞན་ཡང་དམ་པ་འདིས་མདོ་སྟོད་སྨད་ཀྱི་སྐྱེས་ཆེན་དམ་པ་དུ་མའི་དྲུང་
ནས་ཆོས་དུ་མ་གསན་པ་སོགས་ཆོས་ལུགས་རིས་མེད་ཀྱི་སྐྱེས་ཆེན་དམ་པ་ཞིག་
ཡིན་ལ། ཁོང་གི་དངོས་སློབ་ཀྱི་ཁྲོད་དུའང་སློབ་ཆེན་བརྒྱད་དང་། གཞན་ཡང་རོང་ཐ་
ཆོས་འབྱོར་ལྷུན་གྲུབ་སོགས་དགེ་ལྡན་པའི་མཁས་གྲུབ་དུ་མ་དང༌། རྙིང་མའི་མཁས་
པ་ཆེན་པོ་འཇུ་མི་ཕམ་དང༌། རྫ་དཔལ་སྤྲུལ་སོགས་ས་དགེ་བཀའ་རྙིང་མཁས་གྲུབ་
དུ་མ་ཞིག་འདུས་ཤིང་སྐབས་དེར་མདོ་དབུས་ཁམས་གསུམ་དང་། རྒྱ་ནག་སོག་
པོ་སོགས་སུ་ས་དགེ་བཀའ་རྙིང་གི་མཁས་བླུན་ཐམས་ཅད་ཁོང་ལ་ཆོས་མ་ཞུས་པ་
དང་༑ དད་པ་དང་གསོལ་འདེབས་མི་བྱེད་མཁན་ཕལ་ཆེར་མེད་པ་ལྟ་བུར་གྱུར།
ཁོང་ནི་རིག་གནས་ཀྱི་སྐོར་ལའང་ཤིན་ཏུ་མཁས་ཤིང་། འཇུ་མི་ཕམ་སོགས་
ཀྱིས་ཁོང་གི་མདུན་ནས་ཀུན་གཟིགས་དབྱངས་འཆར་ཆེན་མོའི་དགོངས་དོན་རྙེད་
པ་དང་། འཇུ་མི་ཕམ་སྙན་ངག་སྐོར་ལ་མཁས་པར་གྱུར་པ་དེ་ཡང་ལབ་སྐྱབས་
མགོན་ཁོང་དང་དམིགས་བསལ་འབྲེལ་བ་ཡོད་ཚུལ་བཤད་སྲོལ་ཡོད་པར་མ་ཟད།
མི་ཕམ་གྱི་བྱ་དཀའ་བའི་སྙན་ངག་དབྱངས་གསལ་སོ་བཞི་ཚང་བའི་ཤོ་ལོ་ཀ་ཞིག་
ལབ་སྐྱབས་མགོན་ལ་རྩོམ་རྒྱུགས་ཕུལ་བ་དེང་སང་ཡང་མཇལ་རྒྱུ་ཡོད་པ་མགོ་



ཀ-8
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
ལོག་སོགས་སུ་གསལ་པོ་བརྗོད་གླེང་ཡོད། །
༣༽ འཁོར་སློབ་སྐྱོང་ཚུལ་ནི། དེ་ནས་ཁོང་ལ་མདོ་སྟོད་སྨད་བར་གསུམ་
དང་༑ སྟོད་དབུས་གཙང་། བྱང་སོག་པོ། སྨད་རྒྱ་ནག་བཅས་ནས་སྐལ་ལྡན་གྱི་སློབ་
མ་རྣམས་བུང་བས་མེ་ཏོག་ལ་འཁོར་བ་བཞིན་འདུས་ཏེ། ཕྱི་ནང་གི་རིག་པའི་གནས་
ལ་སྒྲོ་འདོགས་ཆོད་ཅིང་མཁས་ཤིང་གྲུབ་པ་ཐོབ་པའི་སློབ་མ་མང་དུ་བྱུང་། ཁྱད་པར་
ཁོང་ལ་བོད་གངས་ཅན་ལྗོངས་སུ་མཚན་སྙན་གྱི་གྲགས་པ་རླུང་ལྟར་གཡོ་བའི་སློབ་
ཆེན་བརྒྱད་སྟེ། དབུས་ཕྱོགས་སུ་རྭ་སྒྲེང་དགོན་གྱི་བསྟན་པའི་བདག་པོའམ་རྒྱལ་
མཆོག་བསྐལ་བཟང་རྒྱ་མཚོའི་ཡོངས་འཛིན་ཁྲི་ཆེན་ངག་དབང་མཆོག་ལྡན་གྱི་སྐུ་
ཕྲེང་བཞི་པའམ་ར་སྒྲེང་རྒྱལ་ཐོག་དང་པོ་ཨ་ཆུ་ཐུ་ནོ་མིན་ཧན་ངག་དབང་ཡེ་ཤེས་
ཚུལ་ཁྲིམས་རྒྱལ་མཚན་དཔལ་བཟང་པོ་དང་། ཟི་ལིང་སྟོང་འཁོར་དགོན་གྱི་བསྟན་
བདག་བླ་སྤྲུལ་རྒྱལ་བ་རྒྱ་མཚོའི་སྐུ་ཕྲེང་དགུ་པ་ཐུབ་བསྟན་འཇིགས་མེད་རྒྱ་མཚོ་
དང་༑ རྙིང་མའི་མཁས་གྲུབ་ཆེན་པོ་འཇུ་མི་ཕམ་དང་། མདོ་སྨད་ཕྱོགས་སུ་ཀུན་མཁྱེན་
འཇམ་དབྱངས་བཞད་པའི་སྐུ་ཕྲེང་བཞི་པ་རྗེ་བཙུན་སྐལ་བཟང་ཐུབ་བསྟན་དབང་
ཕྱུག་དཔལ་བཟང་པོ་དང་། སོག་པོ་ཁལ་ཁ་ཛཱ་ཡ་པཎྜི་ཏ་ཆེན་པོའི་ཡང་སྲིད་སྐུ་ཕྲེང་
གསུམ་པ་བློ་བཟང་སྙན་གྲགས་དགེ་ལེགས་རྣམ་རྒྱལ་དང་། ལབ་མཁའ་ལྡིང་སྐུ་ཕྲེང་
གོང་མ་མཁའ་ལྡིང་ནམ་མཁའ་རྡོ་རྗེ་མཆོག་དང༌། ལབ་གསེར་གླིང་སྐུ་ཕྲེང་དང་པོ་
འཇམ་དབྱངས་འཇིགས་མེད་རིག་པའི་རལ་གྲི་དང༌། ལབ་མཁན་སྤྲུལ་སྐུ་ཕྲེང་དང་
པོ་མཁན་པོ་རིན་ཆེན་སེང་གེ་བཅས་ ༼སློབ་ཆེན་བརྒྱད་ལབ་ཆོས་འབྱུང་དུ་གསལ་བ་བཞིན་
བཀོད་ཡོད།༽ སློབ་ཆེན་བརྒྱད་དང་། གཞན་ཡང་རྒྱ་ནག་གོང་མ་བཀང་ཞི་འོད་གསལ་
རྒྱལ་པོ་ནས་དད་གུས་ཚད་མེད་ཀྱི་སྒོ་ནས་དབུ་བླར་བསྟེན་ཏེ་དངོས་པོ་གྱ་ནོམ་
པས་འབུལ་སྐྱེས་ཕུལ་བ་སོགས་སྲིད་འབྱོར་རིག་གསུམ་གྱི་མངའ་ཐང་ཤིན་ཏུ་མཐོ་
ཞིང་ཐོབ་དང་གོ་ས་ཅན་གྱི་མི་དབང་གི་སློབ་མའང་ཤིན་ཏུ་མང་།
གཞན་ཡང་རྗེ་རང་གི་རྟོགས་བརྗོད་ལས་ཁྱེད་ཅག་མདོ་ཁམས་སྒང་དྲུག་སྐྱེ་



མཛད་རྣམ།
བོ་ཀུན། །ཕལ་ཆེར་ཁོ་བོའི་དངོས་ཀྱི་གདུལ་བྱ་ཡིན། །དེའི་ཕྱིར་ཀུན་གྱིས་མདུན་
པ་སྐྱེད་ཅིག་དང༌། །ད་རེས་ཡང་དག་ལམ་ལ་ང་ཡིས་བཀྲི། །ཞེས་སོགས་གསུངས་
པ་བཞིན། སྐབས་དེར་མདོ་དབུས་ཁམས་གསུམ་དང་རྒྱ་ནག་སོག་པོ་སོགས་སུ་
འདི་པའི་དངོས་སློབ་ཡང་སློབ་ཀྱིས་ཁྱབ་ཅིང་། ཕྱོགས་དེ་དག་ཏུ་དགེ་ཚུལ་སློང་གི་
བསླབ་པ་བསྩལ་བ་དང༌། གསང་སྔགས་ཀྱི་དབང་རྗེས་གནང་ཐོབ་པའི་སློབ་མས་
འཛིན་མའི་ཁྱོན་ཡོངས་ལ་ཁྱབ་པ་ལྟ་བུར་སྣང་། །
༤༽ སྒྲུབ་པ་ཉམས་བཞེས་དང་ལྷ་ཡི་ཞལ་གཟིགས་ཚུལ་ནི། ཤར་གླིང་
བདེ་ཆེན་ཕུག་དང༌། ལྷོ་གླིང་བྲག་ཟོར་ཕུག ནུབ་གླིང་འབྲོག་གེ་ཕུག བྱང་གླིང་རག་
འོག་ཕུག་བཅས་སུ་སྒྲུབ་པ་ཉམས་བཞེས་ཡུན་རིང་དུ་གནང་། དེ་བཞིན་དུ་རྒྱབ་རིའི་
རྩེའི་མཁའ་སྤྱོད་སྒྲུབ་ཕུག་ཏུ་བསྙེན་མཚམས་བཞུགས་སྐབས་ལྷ་དམར་པོ་གཉིས་
དང་དཀར་པོ་གཅིག་གིས་ཞལ་དངོས་སུ་གཟིགས་ནས་སྒྲུབ་པ་ཉམས་བཞེས་གནང་
སྟེ་ནཱ་རོ་མཁའ་སྤྱོད་མའི་སྐུ་དམར་པོའི་ཞལ་དངོས་སུ་གཟིགས། གཞན་ཡང་། རྒྱ་
ནག་ཕྱོགས་སུ་རི་བོ་རྩེ་ལྔའི་དགྲ་བཅོམ་ལྔ་བརྒྱའི་ལྷ་ཁང་དུ་སྒྲུབ་པ་ཉམས་བཞེས་
ཡུན་རིང་མཛད་དེ་འཆད་རྩོད་རྩོམ་གསུམ་ཡུན་རིང་གནང་ཞིང་། འཇམ་དབྱངས་
བསྒྲུབས་པས་ནམ་ཞིག་འོད་གསལ་གྱི་འཇའ་ཚོན་སྣ་ལྔའི་ཀློང་དུ་རྗེ་བཙུན་འཇམ་
པའི་དབྱངས་ཀྱི་ཞལ་དངོས་སུ་གཟིགས་ཤིང་། བརྡའི་བྱིན་རླབས་གནང་ནས་རང་
ཉིད་ལ་ཐིམ་པས་ཐུགས་ཡིད་དབྱེར་མེད་དུ་འདྲེས་པའི་ཉམས་རྟོགས་ཤར་བ་མ་
ཟད༑ བསྟན་བཅོས་ཀྱང་དུ་མ་བརྩམས། པེ་ཅིང་དགའ་ལྡན་བྱིན་ཆགས་གླིང་དུ་ཡང་
སྒྲུབ་པ་ཉམས་བཞེས་ཡུན་རིང་གནང་ལ། ཁྱད་པར་དུ་རྟ་མགྲིན་སྒྲུབ་ཕུག་གམ་རྫུ་
འཕྲུལ་ཕུག་ ༼ཐེག་ཆེན་ཆོས་འཕེལ་གླིང་།༽ ཏུ་སྒྲུབ་པ་ཉམས་བཞེས་ཡང་ཡང་གནང་
སྟེ་ཡི་དམ་རྟ་མགྲིན་ཞལ་དངོས་སུ་གཟིགས་ཤིང་། སྐུ་ཚེ་དེ་ལ་མི་སློབ་ཟུང་འཇུག་
གི་སར་གཤེགས་པའི་ཚུལ་བསྟན། སྒྲུབ་ཕུག་འདི་ནི། ཐེག་ཆེན་ཆོས་འཕེལ་གླིང་
ཞེས་དབེན་པའི་གནས། །པད་མ་གསང་སྔགས་བདེ་ཆེན་དགའ་འཁྱིལ་དུ། །ཁྲག་



ཀ-10
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
མཐུང་མངོན་གྱུར་རྟ་སྐད་གཙུག་ན་འཚེར། །དབང་ཆེན་དགྱེས་རྡོ་རྗེ་ལ་གསོལ་བ་
འདེབས། །ཞེས་གསུངས་པ་བཞིན། ཐོག་མར་སློབ་དཔོན་པདྨ་འབྱུང་གནས་ཀྱིས་
རྫུ་འཕྲུལ་གྱིས་བཏོན་པའི་སྒྲུབ་ཕུག་ཡིན་པ་མ་ཟད། དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེས་སྒྲུབ་པ་ཉམས་བཞེས་ཡུན་རིང་གནང་སྟེ་སྐུ་ཚེ་དེ་ལ་སངས་
རྒྱས་པའི་ཚུལ་བསྟན་པའི་གནས་རྩ་ཆེན་བྱིན་རླབས་ཀྱི་གཟི་འོད་འཕྲོ་བ་ཞིག་ཡིན།
གོང་གི་གསོལ་འདེབས་ཚིགས་བཅད་འདི་མཁས་པ་འཇུ་མི་ཕམ་པས་
མཛད་སྙམ་པའི་དཔྱད་གཞི་ཡོད་ལ། དེའི་ཚུལ་ཡང་དབང་ཆེན་དགྱེས་རབ་རྡོ་རྗེས་
འཁོར་སློབ་ཚོགས་མང་པོ་ཞིག་ལ་ཟབ་རྒྱས་ཀྱི་གདམས་པ་དུ་མ་བསྩལ་བའི་སྐབས་
སུ་དད་ལྡན་སློབ་ཚོགས་དེ་རྣམས་ཀྱིས་ཉིན་ལྟར་དབང་ཆེན་དགྱེས་རབ་རྡོ་རྗེ་སྒྲུབ་
ཕུག་གི་ཕྱིར་ཕེབས་པ་དང་སྐབས་བསྟུན་ནས་མཇལ་ཁ་ལ་འབད་བརྩོན་དྲག་པོ་
བྱེད་ཅིང་ཡོད་ལ། དེ་ཡང་སྒྲུབ་ཕུག་ནི་ལབ་དགོན་པའི་རྒྱབ་རིའི་བྲག་ངོས་སུ་ཡོད།
མཇལ་ཁ་ལ་བརྩོན་པའི་གདུལ་བྱ་རྣམས་རི་ཞོལ་གྱི་དགོན་པའི་ནང་དུ་ཡོད། དེ་ལྟའི་
སྐབས་ཤིག་ལ་འཇུ་མི་ཕམ་པས་སྤྱི་ཁང་གི་རྒྱབ་ངོས་ཀྱི་ཕོ་བྲང་དམར་པོའི་རྩེ་ནས་
མཇལ་སྐབས་ཤིག་ལ་དངོས་སུ་འདི་འདྲ་ཞིག་མཇལ་བ་སྟེ། ཡི་དམ་རྟ་མགྲིན་ཞལ་
གསུམ་ཕྱག་དྲུག་སྐུ་ལས་མེ་དཔུང་ཕྱོགས་བཅུར་འཕྲོ་བ། དབུ་གཙུག་ནས་རྟ་མགོ་
ལྗང་གུ་རྟ་སྐད་ཕྱོགས་བཅུར་འཚེར་བ། ནམ་མཁའ་ཐམས་ཅད་འཚེར་ལྷང་ལྷང་དང་
ས་གཞི་ཐམས་ཅད་འདར་ཡོམ་ཡོམ་བྱེད་པ་ཞིག་དངོས་སུ་མཇལ་བ་རེད་ཅེས་ད་
ལྟའི་གྲ་རྒན་རབས་དག་གི་ངག་ལས་དངོས་སུ་ཁོ་བོས་ཐོས་ལ། གོང་གི་ཚིགས་
བཅད་དེ་ཡང་གཟིགས་སྣང་དེ་དང་ཤིན་ཏུ་མཐུན་པ་ཞིག་འདུག་པས་སྐབས་དེར་
འཇུ་མི་ཕམ་པས་མཛད་ཡང་དཔྱད་པར་བྱ་ཞིང་། དེ་བཞིན་དུ་གྲུབ་དབང་བྱང་ཆུབ་
སྨོན་ལམ་དང་། རྣལ་འབྱོར་པ་མཁའ་ལྡིང་རྡོ་རྗེ་དག་གི་གཟིགས་སྣང་ལའང་འདི་
འདྲ་བ་ཞིག་བྱུང་བ་མངོན་ཏེ། ལུང་བསྟན་རྣམ་བཤད་ལས། དེ་ཡང་ངེས་དོན་གྱི་རྡོ་
རྗེའི་རང་མདངས་ལས་ཤར་བའི་རྟ་མགོའི་ཅོད་པཎ་མཐོན་པོ་ནམ་མཁའི་དབྱིངས་ལ་



མཛད་རྣམ།
ཀ-1
འཚེར་བ་ཉིད་དུ་སྤྲུལ་པར་མཛད་དོ་ཞེས་པ་ནི། དྲང་དོན་དང་ཕྱོགས་མཐུན་དུ་རུང་
བ་ཙམ་གྱི་བཤད་པ་ཡིན་ལ། རྗེ་འདིའི་དབུ་གཙུག་ཏུ་རྟ་མགོ་ལྗང་ཞུར་གྱི་རྟ་སྐད་
མངོན་པར་བཤད་པ་ནི་གྲུབ་དབང་བྱང་ཆུབ་སྨོན་ལམ་དང་། རྣལ་འབྱོར་པ་མཁའ་
ལྡིང་རྡོ་རྗེའི་གཟིགས་ལམ་དུ་གྱུར་པ་སྟེ་ཤེས་པར་འདོད་ན་རྣམ་ཐར་གྱི་ཡི་གེ་རྣམས་
སུ་གསལ་བས་དེར་བལྟ་བར་བྱ་ཡི་ཞེས་གསུངས་སོ། །དེ་བཞིན་དུ། ལུང་བསྟན་
རྣམ་བཤད་ལས། དེ་མཚུངས་མཁའ་འགྲོ་མ་རྣམས་ཀྱིས་ཕྱག་སྐོར་བྱེད་ཀྱིན་གསོལ་
བ་འདེབས་པའི་ཚིགས་སུ་བཅད་པ། ཐེག་ཆེན་ཆོས་འཕེལ་ནས་དབང་ཆེན་དགྱེས་
རབ་རྡོ་རྗེ་ལ་གསོལ་བ་འདེབས་ཞེས་པའི་མཚན་དེ་ཉིད་བཏུ་བར་བྱ་བ་ཉིད་དོ་ཞེས་
སྔར་གྱི་གསོལ་འདེབས་ཀྱི་ཚིགས་བཅད་དེ་རིགས་བཟང་གི་མཁའ་འགྲོ་མ་རྣམས་
ཀྱི་བརྩམས་པའི་གསོལ་འདེབས་ཀྱི་བསྟོད་ཚིག་ཡིན་པ་གསལ་ལོ། །དེ་བཞིན་དུ།
གཞན་ཡང་ཁོང་ལ་ལྷ་དང་མཁའ་འགྲོ་མ་རྣམས་ཀྱིས་བརྡ་དང་རྟགས་ཀྱི་སྒོ་ནས་
རྡོ་རྗེའི་གླུ་ཡི་བསྟོད་པ་དང་སྨོན་ལམ་དུ་མ་ཞིག་ཡོད་པ་མཁའ་འགྲོའི་རྟགས་བསྟོད་
སོགས་སུ་གསལ་ལོ། །
དེ་ལྟར་ཁོང་ནི་བླ་མ་ཡི་དམ་སངས་རྒྱས་བྱང་སེམས་གྲངས་ལས་འདས་
པའི་ཞལ་གཟིགས་ཤིང་སྐུ་གསུང་ཐུགས་ཀྱི་བྱིན་གྱིས་བརླབ་པ་དང་། ཆོས་སྐྱོང་སྲུང་
མ་ལྷ་སྲིན་སྡེ་བརྒྱད་ཡུལ་ལྷ་གཞི་བདག་རྣམས་བྲན་ལྟར་འཁོལ་བ་ཞིག་སྟེ། དཔེར་
ན༑ ཁོང་རྫུ་འཕྲུལ་ཕུག་ཏུ་བསྙེན་མཚམས་ཞིག་ལ་བཞུགས་སྐབས་ལབ་མགོན་པའི་
མདུན་རི་གླང་ཆེན་འགྱིང་རིའི་ནུབ་ངོས་སུ། སླེ་བོ་རྒྱབ་ལ་འཁུར་བའི་ཞིང་པའི་བུ་མོ་
དཀྱུས་མ་ཞིག་གི་གཟུགས་སུ་འཛིན་པའི་འདོད་ཁམས་བདག་མོ་དཔལ་གྱི་ལྷ་མོས།
འཆི་མེད་ལྷ་ཡི་ངག་རྟ་ལ་དྲངས་ཤིང་། སྙན་ཞིང་འཇེབས་པའི་དབྱངས་ཀྱི་ལམ་ནས་
ཁོང་རྒྱ་ནག་དང་སོག་ཡུལ་སོགས་སུ་ཕེབས་པར་བསྐུལ་བ་སོགས་ཁོང་གི་ཕེབས་
བཞུད་ཐམས་ཅད་ལ་ལྷ་དང་བླ་མས་ལུང་བསྟན་དང་སྟོང་གྲོགས་གཡེལ་མེད་མཛད་
ཅིང༌། དེ་བཞིན་དུ་དབང་ཆེན་དགྱེས་རབ་རྡོ་རྗེ་ཁོང་རྒྱ་ནག་ཏུ་ཕེབས་སྐབས་ཤིག་



ཀ-12
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ལ་ཆོས་སྐྱོང་ཙིའུ་དམར་པོའང་ཁོང་གི་ཕྱི་བཞིན་ལུས་ལ་གྲིབ་མ་བཞིན་དུ་རྗེས་སུ་
འབྲངས་བས་ན། ཁོང་ནས་ཁྱོད་ཀྱི་བསྟན་འགྲོ་སྤྱི་དང༌། ཁྱད་པར་གཞིས་ཀྱི་དགོན་
གནས་ལ་བལྟ་སྐྱོང་མི་བྱེད་པ་འདིར་ཕེབས་ནས་ཅི་བྱེད་ཅེས་གསུང་གིས་བཀའ་
བཀྱོན་གནང་ཞིང༌། ཕྱག་གིས་འགྲམ་ལྕག་ཞུས་པས་རྒྱལ་ཁང་ནང་གི་དབུས་ཀྱི་
རྩི་དམར་གྱི་སྐུ་ཕྱག་གི་དབུ་ཡོ་ཞིང་དཀྱོག་པོར་གྱུར་པ་དང་། དེ་ནས་ཁོང་གིས་དེ་
ཅུང་ཟད་ཐལ་དྲག་པ་དགོངས་ཏེ་དེ་འཕྲལ་འགྱོད་བཤགས་བཟོད་གསོལ་གྱི་ཚུལ་དུ་
རྒྱལ་གསོ་བསྡུས་པ་ཧྲི་ཆོས་དབྱིངས་མ་ལྗགས་རྩོམ་གནང་ཏེ་བཟོད་གསོལ་མཛད་
པ་ལྟ་བུའོ། ། །
༥༽ ཡིག་འཇོག་ལེགས་བཤད་སྤེལ་ཚུལ་ནི། དེའང་སྐྱེས་བུ་དམ་པ་འདི་
ནི་ཕྱི་འདུལ་བའི་དགོངས་དོན་ངེས་པར་འབྱུང་བའི་ཚུལ་ཁྲིམས་གཙང་ཞིང་ལུང་སྡེ་
བཞིའི་བཅས་པའི་ཁྲིམས་ཀྱིས་ཉེས་ལྟུང་གི་དྲི་མས་དབེན་པ་དང་། ནང་མདོ་སྡེ་དང་
མངོན་པའི་དགོངས་དོན་བྱང་ཆུབ་ཀྱི་སེམས་དང་ཤེས་རབ་དང་ཏིང་ངེ་འཛིན་བརྒྱ་
ཕྲག་ལ་དབང་འབྱོར་བ། གསང་བ་རྒྱུད་སྡེ་བཞིའི་དགོངས་དོན་མ་ལུས་པས་ཐུགས་
རྒྱུད་བྱུར་བུར་གཏམས་ཤིང༌། ལྗགས་རྩོམ་ཡང་སྙན་གྲགས་ཆེ་བའི་མདོ་སྔགས་ཀྱི་
ལེགས་བཤད་ཕུལ་དུ་ཕྱིན་པ་དུ་མ་མཛད་དེ། བྱང་ཆུབ་ལམ་གྱི་རིམ་པའི་སྔོན་འགྲོ་
སྦྱོར་བའི་ཆོས་དྲུག་ཉམས་སུ་ལེན་ཚུལ་བཀའ་གདམས་མེས་པོའི་ཞལ་ལུང་ཞེས་བྱ་
བ་དང་། བྱང་ཆུབ་ལམ་གྱི་རིམ་པའི་སྔོན་འགྲོ་སྦྱོར་བའི་ཆོས་དྲུག་གི་ཁྲིད་ཡིག་ལག་
ལེན་དུ་བཀོད་པ་དངོས་གྲུབ་ཀུན་འབྱུང་ཞེས་བྱ་བ་དང༌། དུས་གསུམ་རྒྱལ་བ་ཀུན་
གཅིག་ཏུ་བསྡུས་པ་འཇམ་མགོན་ཙོང་ཁ་པ་ཆེན་པོའི་བླ་མའི་རྣལ་འབྱོར་གྱི་སྒོ་ནས་
ལས་བཞིའི་འཁོར་ལོའི་རྣམ་གཞག་ལག་ཏུ་བླང་པ་མན་ངག་ནོར་བུའི་གན་མཛོད་
ཅེས་བྱ་བ་དང་། རང་དང་གཞན་གྱི་གྲུབ་པའི་མཐའི་རྣམ་པར་གཞག་པ་ལེགས་པར་
བཤད་པ་རབ་གསལ་ཤེལ་དཀར་མེ་ལོང་ཞེས་བྱ་བ་དང༌། ལྷན་ཐབས་དབང་གི་
རྒྱལ་པོའི་ཟུར་རྒྱན་སྙིང་ནོར་ཞེས་བྱ་བ་དང༌། ཡང་སྐུ་གོང་མ་མདོ་རྒྱུད་རྒྱ་མཚོས་



མཛད་རྣམ།
མཛད་པའི་ལྷན་ཐབས་དབང་གི་རྒྱལ་པོའི་ཟུར་རྒྱན་སྙིང་ནོར་ཞེས་བྱ་བ་དང་། དུག་
བཅོས་ཀྱི་མན་ངག་གོ་ཀླུའི་གསུང་རྒྱུན་ཟུར་འདེབས་དངུལ་དཀར་དྭངས་པའི་ཨཱ་
དརུ་ཞེས་བྱ་བ་དང༌། ཡང་མདོ་རྒྱུད་རྒྱ་མཚོའི་ཁྱུང་ལྔའི་ལག་ལེན་དང་ཆུང་དཔྱད་
མཛེས་པའི་འཁོར་ལོ་བཤལ་གྱི་ལག་ལེན་རྡོ་རྗེ་ཕ་ལམ་བཅས་ཕྱོགས་གཅིག་ཏུ་
བཀོད་པ་དང་། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་
དུམ་བུ་བཞི་པ་ཕྱི་མ་འཕྲིན་ལས་ཀྱི་ལྷན་ཐབས་དཔལ་གྲུབ་དབང་གུ་ཎཱའི་ཞལ་ལུང་
འཆི་མེད་ཚེ་ཡི་བདུད་རྩི་ཟིལ་མངར་ཞེས་བྱ་བ་དང༌། འཕགས་ཡུལ་གྲུབ་པའི་རིག་
འཛིན་དྲང་སྲོང་ཆེན་པོའི་མན་ངག་སྙན་རྒྱུད་བཀའ་རྒྱ་མ་བཀླགས་ཆོག་ཏུ་བཀོད་པ་
དུག་རིགས་དྲི་མ་འཁྲུད་བྱེད་ཆུ་རྒྱུན་ཞེས་བྱ་བ་དང༌། འཕགས་མཆོག་ཛམྦྷ་ལ་སེར་
པོའི་སྒོ་ནས་མི་མཛད་ནམ་མཁའི་མཛོད་ལ་མངའ་བསྒྱུར་བ་གཏེར་ཆེན་པོའི་བུམ་པ་
བཟང་པོ་སྒྲུབ་པའི་ཆོ་ག་ཡིད་བཞིན་གྱི་ནོར་བུ་དགོས་འདོད་ཀུན་འབྱུང་ཞེས་བྱ་བ་
དང་། ཛམ་དཀར་ལྷ་ལྔའི་ནོར་སྒྲུབ་ངག་འདོན་གྱི་གོ་རིམ་བསམ་འཕེལ་འདོད་འཇོ་
ཞེས་བྱ་བ་དང་། ཛམ་སེར་ཆུ་སྦྱིན་མདོར་བསྡུས་སྡེ་བཞིའི་དཔལ་འབྱོར་འགུགས་
པའི་ལྕགས་ཀྱུ་ཞེས་བྱ་བ་དང༌། དཔལ་དབང་ཆེན་གར་གྱི་དབང་ཕྱུག་དགྱེས་རབ་
རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས་ཞེས་བྱ་བ་དང༌།
དཔལ་རྟ་མཆོག་རོལ་པའི་རྒྱུད་ལས་རྗེ་བཙུན་བླ་མ་ལུང་དུ་བསྟན་པའི་ཚུལ་བཤད་
པ་དད་པ་རྒྱ་མཚོའི་འབྱུང་གནས་ཞེས་བྱ་བ་དང་། དཔལ་རྟ་མཆོག་རོལ་པའི་རྒྱུད་
ལས་དབང་ཆེན་མིའི་གར་གྱི་དབང་ཕྱུག་གསང་ཆེན་དགྱེས་དགུར་རབ་ཏུ་སྤེལ་བའི་
རྡོ་རྗེ་སློབ་དཔོན་ཇི་ལྟར་བྱུང་བའི་ཚུལ་ལུང་དུ་བསྟན་པའི་ལུང་བསྟན་གྱི་རྣམ་པར་
བཤད་པ་ཀུན་བཟང་མཆོད་སྤྲིན་ཞེས་བྱ་བ་དང་། སློབ་དཔོན་པདྨ་འབྱུང་གནས་ཀྱི་
རྣམ་ཐར་གསོལ་འདེབས་བྱིན་རླབས་འདོད་དགུའི་ཆར་འབེབས་ཞེས་བྱ་བ་དང་།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་གྱི་རྣམ་བཤད་རྣམ་པ་གཉིས་ཀྱི་དཀའ་གནད་གསལ་བར་བཤད་པ་ཕར་ཕྱིན་གྱི་



ཀ-14
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
གཞུང་འགྲེལ་མི་ཕམ་ཞལ་ལུང་ལེགས་བཤད་མཁས་པའི་དགོངས་རྒྱན་ཞེས་བྱ་བ་
དང་༑ བསྟན་བཅོས་ཆེན་པོ་དབུ་མ་ལ་འཇུག་པའི་གཞུང་ལ་ཐོས་བསམ་བྱ་བའི་ཚུལ་
འཇམ་དབྱངས་ཞལ་ལུང་མཁས་པའི་དགོངས་རྒྱན་ཞེས་བྱ་བ་དང་། རྒྱུད་དོན་བསྡུས་
པའི་བླ་མ་ལྔ་བཅུ་པ་པཎྜི་ཏ་ཆེན་པོ་བློ་གྲོས་རྣམ་པར་བཀྲ་བས་མཛད་པ་མཆན་
འགྲེལ་གསུང་བཤད་ཟིན་བྲིས་སུ་བཏབ་པ་དགྱེས་པའི་ཀུན་བཟང་མཆོད་སྤྲིན་ཞེས་
བྱ་བ་དང་། སྦྱོང་རྒྱུད་རྣམ་སྣང་ཆེན་པོའི་དཀྱིལ་འཁོར་དུ་འཇུག་པའི་སྟ་གོན་གྱི་ཆོ་ག་
ཞེས་བྱ་བ་དང་། ཁྱབ་བདག་རྣམ་སྣང་ཆེན་པོའི་དཀྱིལ་འཁོར་དུ་ཞུགས་པའི་དངོས་
གཞིའི་ཆོ་ག་དང་། དཔལ་འཁོར་ལོ་སྡོམ་པའི་ལྷ་ལྔའི་དབང་གི་སློབ་མ་སྟ་གོན་གྱི་
སྐོར་རིམ་པ་གཞུང་འགྲེལ་དང་། དཔལ་འཁོར་ལོ་སྡོམ་པའི་ལྷ་ལྔའི་དངོས་གཞིའི་ཆོ་
ག་གཞུང་མཆན་འགྲེལ་དང་བཅས་པ་ཕྱོགས་གཅིག་ཏུ་བཀོད་པ་དང༌། དཔལ་གསང་
བ་འདུས་པའི་དབང་གི་སློབ་མ་སྟ་གོན་གྱི་ཆོ་ག་དང་། རྒྱུད་ཐམས་ཅད་ཀྱི་རྒྱལ་པོ་
དཔལ་གསང་བ་འདུས་པའི་དབང་གི་ཆོ་ག་ཚིག་དོན་མཆན་འགྲེལ་དང་བཅས་པ་
གསལ་བར་བྱེད་པའི་རིག་འཛིན་ཀུན་ད་བཞད་པའི་ཟླ་ཟེར་དང༌། སྔགས་ཀྱི་ས་ལམ་
རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ་དང་། ཐུན་མོང་མིན་པའི་
རྣམ་ཐར་ཤིན་ཏུ་གསང་བ་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས་
ཀྱི་འགྲེལ་པ་དང་། དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་སྒོ་
ནས་འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་གད་རྒྱངས་དང་། དྲག་པོའི་ལས་
ལ་བསྐུལ་བའི་མཁྱེན་དགོངས་དམ་ཉམས་གསོད་པའི་མཚོན་ཆ་དང་། མཁའ་འགྲོའི་
རྟགས་བསྟོད་དང་རྩིའུ་དམར་གྱི་གསེར་སྐྱེམས་དང་ཚོགས་མཆོད་སོགས་བཞུགས་
ལ༑ གཞན་ཡང་རིན་ཐང་ཤིན་ཏུ་ཆེ་བའི་ཁོང་གི་རྣམ་ཐར་ཆེན་མོ་ཞིག་ཡོད་ཀྱང་དུས་
འགྱུར་སྐབས་བོར་བརླག་ཕྱིན་ཏེ་དེང་ཕྱོགས་གང་ཞིག་ཏུ་བཞུགས་ཡོད་མེད་ཆ་མ་
འཚལ།
གཞན་ཡང་། གངས་ཅན་གྱི་ལྗོངས་སུ་བཀའ་དང་བསྟན་བཅོས་སོགས་ཀྱི་



མཛད་རྣམ།
ཀ-15
གླེགས་བམ་པར་གཞི་ཇི་ལྟར་ཡོད་པ་རྣམས་ནས་དཀར་ཆག་པར་ཐོ་ཕྱོགས་ཙམ་དུ་
བཀོད་པ་ཕན་བདེའི་པད་ཚལ་འབྱེད་པའི་ཉིན་བྱེད་ཅེས་པའི་དཀར་ཆག་ཏུ་འཁོད་
པ་ལྟར་ཁོང་གི་ལྗགས་རྩོམ་ལ་ལམ་རིམ་དང་བསྐྱེད་རྫོགས་ཀྱི་རྟོགས་པའི་ཉམས་
དབྱངས་གསུང་མགུར་ཞེས་པ་དང༌། ལམ་རིམ་གསོལ་འདེབས་དང་སྦྱར་བའི་
ཞབས་བརྟན་གསོལ་སྨོན་ཞེས་པ་དང་། ལམ་རིམ་དམར་ཁྲིད་བདེ་མྱུར་གྱི་ས་བཅད་
པར་རྙིང་དང་། ཆུ་རྒྱུད་རྒྱ་ཆེར་གཏོར་འབུལ་དང༌། ལྷ་མོ་དང་གཡུ་སྒྲོན་མའི་གཏོར་
འབུལ་དང་། ལྕམ་སྲིང་གི་བསྐང་གསོའི་སྐོར་དང་། མཉམ་མེད་དགའ་ལྡན་པའི་
བསྟན་པ་ལ་ཚད་མའི་ལུང་གིས་ངེས་པར་བསྐྱེད་པ་ལུང་བསྟན་ཡང་གསལ་མེ་ལོང་
ཞེས་པ་སོགས་དབུས་ལྷ་སའི་ཕ་བོང་ཁའི་བཀྲ་ཤིས་ཆོས་གླིང་དུ་བཞུགས་ཡོད་པ་
བཀོད་འདུག་པ་ལྟར་རིན་ཐང་ཤིན་ཏུ་ཆེ་བའི་རྩ་ཆེན་གྱི་གསུང་རྩོམ་མང་པོ་ཞིག་
བོར་བརླག་ཏུ་གྱུར་པ་ནི་གདོན་མི་ཟ་བས་ཤིན་ཏུ་ཕངས་པའི་གནས་སོ། །དེ་བཞིན་
དུ་གསང་བ་འདུས་པའི་དབང་བཤད་ཀྱི་མཇུག་གི་མཛད་བྱང་དུ། ཅེས་དཔའ་མོའི་
ལུགས་ཀྱི་ཐུགས་རྗེ་ཆེན་པོའི་བཅུ་གཅིག་ཞལ་དང༌། ཁྱབ་བདག་རྣམ་སྣང་ཆེན་པོ།
འཇིགས་མཛད་ལྷ་བཅུ་གསུམ། བདེ་མཆོག་དྲིལ་བུ་ལྷ་ལྔ། དཔལ་གསང་བ་འདུས་
པ་བཅས་ཀྱི་དབང་ཆེན་དངོས་གཞི་སྟ་གོན་དང་བཅས་མཆན་གྱི་སྒོ་ནས་ལེགས་
པར་བཤད་པ་འདི་ནི་ཞེས་གསལ་བ་བཞིན་ཀུན་རིག་དང་། བདེ་མཆོག་གསང་འདུས་
བཅས་ལ་དབང་གི་སྟ་གོན་དང་དངོས་གཞི་བཅས་ཀྱི་རྣམ་བཤད་མཛད་ཡོད་པ་བཞིན་
དུ༑ དཔའ་མོའི་ལུགས་ཀྱི་ཐུགས་རྗེ་ཆེན་པོ་བཅུ་གཅིག་ཞལ་དང་། འཇིགས་མཛད་
ལྷ་བཅུ་གསུམ་བཅས་ཀྱི་སྐོར་ལ་ཡང་དབང་ཆོག་གི་སྟ་གོན་དང་། དངོས་གཞི་
བཅས་ཀྱི་དབང་གི་མཆན་འགྲེལ་གྱི་རྣམ་བཤད་མཛད་ཡོད་པ་ཤིན་ཏུ་གསལ་བས་
དེ་དག་དུས་འགྱུར་（ ༡༩༥༩） སྐབས་སུ་བོར་བརླག་ཤོར་བ་ནི་ཤིན་ཏུ་ཕངས་ཤིང་
དཔྱོད་ལྡན་རྣམས་ཀྱི་ཕྱོགས་གང་སར་བཙལ་བ་རིགས་སོ། །ལེགས་བཤད་དེ་དག་
ཀྱང་། ལྕང་སྐྱ་སྤྲུལ་པའི་སྐུ་དང༌། འཇམ་བཞད་སྐུ་ཕྲེང་བཞི་པ། སྲིད་སྐྱོང་རྭ་སྒྲེང་



ཀ-16
ལ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ངག་དབང་ཡེ་ཤེས་ཚུལ་ཁྲིམས་རྒྱལ་མཚན། ཛཱ་ཡ་པཎྜི་ཏ་བློ་བཟང་སྙན་གྲགས་དགེ་
ལེགས་རྣམ་རྒྱལ། ཆབ་མདོ་ལྕག་ར་ངག་དབང་བློ་བཟང་དཔལ་ལྡན་བདེ་ལེགས་རྒྱ་
མཚོ་སོགས་ཧུ་ཐོག་ཐུའི་བླ་ཆེན་རྣམས་དང་། སེར་བྱེས་མཁན་ཟུར་མངའ་རིས་གུ་
གེ་བསྟན་འཛིན་ཐོགས་མེད་དང་། མཛོད་དགེ་དགའ་ལྡན་རབ་རྒྱས་གླིང་གི་ཁྲི་ཟུར་
ཀླུ་འབུམ་ལྷ་རམས་པ་བསྟན་འཛིན་རྒྱ་མཚོ། ར་ཉག་ཁམས་འཇོ་གྲུབ་ཆེན། མཁའ་
ལྡིང་ནམ་མཁའ་རྡོ་རྗེ། གསེར་གླིང་པ་འཇམ་དབྱངས་འཇིགས་མེད་རིག་པའི་རལ་
གྲི༑ གདོང་ཚང་སྨན་རམས་པ་ཆེན་པོ་བློ་བཟང་ཡེ་ཤེས་སོགས་མཁས་གྲུབ་གཉིས་
འཛོམས་ཀྱི་སྐྱེས་ཆེན་དམ་པ་དུ་མ་དང༌། རྒྱ་ནག་གོང་མ་བཀང་ཞི་རྒྱལ་པོ་སོགས་
མི་ཆེན་དཔོན་རིགས་དུ་མ་དང་། གཞན་ཡང་གཞུང་ཆེན་བཀའ་པོད་ལྔ་ལ་ཐོས་བསམ་
སྒོམ་གསུམ་དང་། འཆད་རྩོད་རྩོམ་པ་ལྷུར་ལེན་པའི་དབུས་ཀྱི་སེ་ར་དང༌། ལྕོག་གེ་
འབུམ་རྙིང་། འབུམ་གསར། བ་རོད་བཅས་ཀྱི་བླ་མ་མཁན་ཁྲི། གདུལ་བྱ་མཐའ་ཡས་
རྒྱ་མཚོ་བཀོད་པ་དང་བཅས་པའི་དགོན་སྡེ་དག་གིས་ཡང་ནས་ཡང་དུ་ནན་ཆེན་པོའི་
རྩོམ་བསྐུལ་ཞུས་ནས་རྩོམ་གནང་མཛད་པའི་ལྗགས་རྩོམ་རིན་ཐང་བྲལ་བའི་ལེགས་
བཤད་རྨད་དུ་བྱུང་བ་ཤ་སྟག་ཡིན་པར་ལེགས་པར་བཤད་པ་དེ་རྣམས་ལ་གཟིགས་
ན་གསལ་པོར་མཁྱེན་ཐུབ།
མདོར་ན་ལྗགས་རྩོམ་དེ་ཐམས་ཅད་ཀྱང་། རྩོམ་པའི་ལེགས་བཤད་ཀྱི་
ཆ་ནས་བརྗོད་བྱ་དང་རྗོད་བྱེད་ཐམས་ཅད་ལ་རྩ་ཆེན་རིན་ཐང་ལྡན་ཞིང་། རྩོམ་པ་
པོའི་ཆ་ནས་མདོ་སྔགས་རིག་གནས་དང་བཅས་པ་ལ་མཁྱེན་པའི་རྩལ་རྫོགས་ཤིང་
ཉམས་རྟོགས་ཀྱི་ཀློང་རྡོལ་བ། ལྷ་དང་བླ་མས་ཞལ་གཟིགས་ཤིང་གསུང་གིས་གནང་
བ་སྩལ་བ་དང་། རྩོམ་བསྐུལ་ཞུ་བ་པོའི་ཆ་ནས་རྭ་སྒྲེང་མཆོག་སྤྲུལ་རིན་པོ་ཆེ་ལ་
སོགས་པའི་ཧུ་ཐོག་ཐུའི་བླ་སྤྲུལ་རྣམས་དང་། གཞན་ཡང་མཁས་གྲུབ་གཉིས་ལྡན་
གྱི་ས་དགེ་བཀའ་རྙིང་གི་མཁས་ཆེན་བླ་སྤྲུལ་དགེ་བཤེས་དུ་མ་དང་། གོང་མ་བཀང་
ཞི་རྒྱལ་པོ་ལ་སོགས་ཐོབ་དང་གོ་ས་ཅན་གྱི་དཔོན་ཆེན་དུ་མ་དང་། གཞན་ཡང་མདོ་



མཛད་རྣམ་
ཀ-17
སྔགས་ཀྱི་གཞུང་ལ་འཆད་ཉན་གྱི་སྲོལ་ཡོད་པའི་དགོན་སྡེ་དུ་མས་དད་པ་དག་སྣང་
ཟད་པ་མེད་པའི་སྒོ་ནས་རྩོམ་སྐུལ་ཞུས་པའི་ལྗགས་རྩོམ་རིན་ཐང་གི་དོན་སྙིང་ལྡན་
པ་ཤ་སྟག་ཡིན་པ་ལེགས་བཤད་དེ་དག་ལས་གསལ་ལོ། །
གཞན་ཡང་། མཁན་ཆེན་ཡོན་ཏན་དཔལ་བ་དང༌། པཎ་ཆེན་མདོ་རྒྱུད་རྒྱ་
མཚོ་སོགས་ལབ་སྐྱབས་མགོན་སྐུ་ཕྲེང་དུ་མ་ཞིག་ལ་རིན་ཐང་བྲལ་བའི་ལེགས་པར་
བཤད་པའི་གསུང་རྩོམ་དུ་མ་ཡོད་པར་གྲགས་ཀྱང་། ཕྱི་རབས་ཀྱི་གདུལ་བྱ་རྣམས་
ཀྱི་བདག་གཅེས་མ་བྱས་པ་བོར་བརླག་ཏུ་ཕྱིན་པ་ནི་ཧ་ཅང་ངོ་གནོང་དགོས་པའི་
ཕངས་ཚབས་ཆེན་པོ་ཞིག་ཡིན་ནོ། །
༦༽ དགོན་སྡེ་སྐྱོང་ཚུལ་ནི། སྤྱིར་མདོ་ཁམས་ཕྱོགས་སུ་ལབ་སྐྱབས་མགོན་
སྐུ་ཕྲེང་རིམ་པ་རྣམས་མཛད་འཕྲིན་རྒྱས་ལ་མཚན་སྙན་ཤིན་ཏུ་ཆེ་བ་མ་ཟད། སྐུ་ཕྲེང་
དང་པོ་མཁན་ཆེན་ཡོན་ཏན་དཔལ་བ་དང༌། བཅུ་གཉིས་པ་དཔལ་དབང་ཆེན་གར་གྱི་
དབང་ཕྱུག་དགྱེས་རབ་རྡོ་རྗེ་རྣམ་གཉིས་ནི་ཆེས་གཟེངས་སུ་འཐོན་པ་ཞིག་ཡིན་ལ།
དེ་ཡང་ལབ་སྐྱབས་མགོན་སྐུ་ཕྲེང་དང་པོ་མཁན་ཆེན་ཡོན་ཏན་དཔལ་བ་
ནི༑ དབུས་ཀྱི་གདན་ས་རྣམས་སུ་ཕེབས་ཏེ་མཁས་པའི་སྐྱེ་བོ་དུ་མ་དང༌། ཁྱད་པར་
དུ་༸རྗེ་ཙོང་ཁ་པ་ཆེན་པོ་ལ་བསམ་སྦྱོར་རྣམ་པར་དག་པས་ཚུལ་བཞིན་དུ་ཡུན་རིང་
དུ་བསྟེན་པས་མདོ་སྔགས་གསུང་རབ་རབ་འབྱམས་ལ་མཁས་པའི་ཕུལ་དུ་ཕྱིན་ཅིང་
ས་ལམ་གྱི་ཉམས་རྟོགས་མཐོན་པོར་གཤེགས་པའི་མཁས་གྲུབ་གཉིས་ལྡན་གྱི་སྐྱེས་
ཆོག་དམ་པ་ཁྱད་འཕགས་ཤིག་ཡིན་ལ། ྋརྗེ་ཙོང་ཁ་པའི་དངོས་སློབ་རྣམས་ཀྱི་ཁྲོད་
དུའང་བསྟན་པ་ཕྱོགས་མཐར་སྤེལ་བའི་དར་ཆེན་དྲུག་གི་ནང་ཚན་དུ་བཞུགས་ཤིང་།
རྗེ་ཙོང་ཁ་པའི་ལུང་བསྟན་བཞིན་ཁོང་དང་བྱམས་ཆེན་ཆོས་རྗེ་རྣམ་གཉིས་ཀྱིས་སེ་
ར་ཐེག་ཆེན་གླིང་དང་ལབ་དགོན་པ་གཉིས་ཕྱི་ལོ་གཅིག་སྟོང་གཅིག་བརྒྱ་བཅུ་དགུའི་
(༡༡༡༩) ལོ་སྟེ་ལོ་ཟླ་ཚེས་གྲངས་དུས་གཅིག་ལ་ཕྱག་བཏབ་པ་མཛད། རྗེ་བླ་མས་
དངོས་སུ་གནང་བའི་སྒྲོལ་མ་བྱིའུ་དྲོད་མ་དང་། རྗེ་ང་འདྲ་མ། རྗེ་བླ་མ་རང་གི་སྐུ་



ཀ-1
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
དངོས་ཀྱི་རྣམ་སྦྱར་རྣམས་ད་ལྟ་ཡང་དངོས་སུ་བཞུགས་ཡོད་ལ། དེ་འདྲའི་རྟེན་བྱིན་
ཅན་ནི། ད་ལྟ་འཛམ་གླིང་དུ་རི་བོ་དགེ་ལྡན་པའི་གདན་ས་གང་དུ་ཡང་ཧ་ཅང་དཀོན་
པ་ཡིན་པས། འདི་ནི་ལབ་དགོན་པ་ཙམ་དུ་མ་ཟད་རི་བོ་དགེ་ལུགས་པ་ཡོངས་ཀྱི་ཧ་
ཅང་གལ་ཆེ་བའི་ནང་རྟེན་རྩ་ཆེན་ཞིག་ཏུ་ངེས་སོ། །
དམ་པ་འདི་ཉིད་རྗེ་བྱམས་ཆེན་ཆོས་རྗེ་དང་ལྷན་དུ་རྒྱ་ནག་ལ་ཕེབས་ཏེ་གོང་
མ་ཏཱ་མིང་ཡུང་ལོ་རྒྱལ་པོས་དད་གུས་ཚད་མེད་ཀྱི་སྒོ་ནས་དབུ་བླར་བཀུར་ཞིང་ལྷ་
ཆོས་སྐྱོང་གི་སྐུ་ཞིག་དང་འཁར་གསིལ་སོགས་མཆོད་རྫས་རྩ་ཆེན་དང་། གཞན་
ཡང་འབུལ་སྐྱེས་གྱ་ནོམ་པ་འཕུལ། ཁོང་ལབ་ལུང་དུ་ཕེབས་ཏེ་ཕྱོགས་དེའི་སེར་སྐྱ་
ཡོངས་དང་བླ་མ་དཔོན་པོ་རྣམས་ཀྱིས་ཚེ་འདི་ཕྱིའི་སྐྱབས་གནས་སུ་གྱུར་པ་མ་ཟད་
འདན་ཡན་ལག་བཅོ་བརྒྱད་སོགས་རྗེ་བླ་མའི་རིང་ལུགས་འཛིན་པའི་དགོན་སྡེ་དུ་
མ་གསར་དུ་བཙུགས། མདོ་ཁམས་ཤར་སྟོད་དུ་རྗེ་ཙོང་ཁ་པའི་བསྟན་པ་གསེར་སྦྱང་
བཙོ་མ་ལྟ་བུ་འདི་ཉིད་ཕྱོགས་ཐམས་ཅད་དུ་ཁྱབ་པར་མཛད་པ་སོགས་རྒྱས་པར་
གཞན་དུ་ཤེས་པར་བྱ་ཞིང་།
འདན་ཡན་ལག་བཅོ་བརྒྱད་དེ་དག་ལབ་ཆོས་འབྱུང་དུ་གསལ་བ་ལྟར་
བཀོད་ན། འདན་མ་སྟོད་པ་དགོན་ཁག་དྲུག སྒ་ཁོག་དགོན་ཁག་དྲུག འདན་ཁོག་
དགོན་ཁག་དྲུག་བཅས་བཅོ་བརྒྱད་དང༌། སྟོད་ཀྱི་དགོན་ཁག་དྲུག་ནི། ཤཱ་སྐྱོགས་
དགོན་གསུམ་སྟེ། ཤཱ་རི་དགོན། སྐྱོགས་དུང་དགོན། དགོན་སར་དགོན་བཅས་དང་།
འབའ་ཟེ་འབུམ་གསུམ་སྟེ། འབའ་དགོན་པ། ཟེ་དཀར་དགོན་པ། འབུམ་སྒང་དགོན་
པ་བཅས་སོ། །
སྒ་ཁོག་དགོན་ཁག་དྲུག་ནི། མགར་རྭ་འབུམ་གསུམ་སྟེ། མགར་ར་དགོན།
རྭ་ཉག་དགོན། འབོམ་ཆུང་དགོན་བཅས་དང་། ལབ་འབྲོམ་འགག་གསུམ་སྟེ། ལབ་
དགོན་པ། འབྲོམ་བུ་དགོན། འགག་ལ་དགོན་བཅས་སོ། །
འདན་ཁོག་དགོན་ཁག་དྲུག་ནི། གྲུ་དམར་འབར་གསུམ་སྟེ། འབར་དྷ་དགོན།



མཛད་རྣམ།
ཀ-19
གྲུ་བ་དགོན། རྨ་མགྲིན་དགོན་བཅས་དང་། འདན་གཉིས་ཀླུང་གསུམ་སྟེ། འདན་སྒྲོལ་
མ་ལྷ་ཁང་། འདན་ཆོས་འཁོར་དགོན། རག་ཤུལ་ཀླུང་ཤོད་དགོན་བཅས་སོ། །
དབང་ཆེན་དགྱེས་རབ་རྡོ་རྗེ་མཆོག་གིས་ནི། ཁོང་གི་སྐབས་ལབ་དགོན་དུ་
རབ་ཏུ་བྱུང་བའི་གྲངས་ཆེར་འཕེལ་བ་དང༌། འདུ་ཁང་དང་། ལྷ་ཁང་། རི་ཁྲོད་བཅས་
དུ་མ་བཏབ་ནས། ནང་རྟེན་ཀྱང་བསམ་ཡུལ་ལས་འདས་པ་བཞེངས་གནང་མཛད་པ་
སོགས་རྟེན་དང་བརྟེན་པའི་འཕེལ་རྒྱས་དབྱར་གྱི་མཚོ་ལ་འགྲན་པ་གནང་བ་སོགས་
ནི་གཞན་ལས་ཤེས་པར་བྱ་ཞིང་། ཁོང་གི་དགོན་སྡེ་གསར་དུ་བཙུགས་པ་དང་སྤེལ་
བ་བཅས་ལབ་ཀྱི་འཁོར་ཡན་ལག་རྩ་ལྔ་ཟེར་བ་ནི་ཁོང་གི་སྐབས་སུ་བྱུང་ལ། །
འཁོར་ཡན་ལག་རྩ་ལྔ་ནི། འདན་ཡན་ལག་བཅོ་བརྒྱད་ལས་འབྲོམ་བུ།
འགག་ལ། མགར་ར། རྭ་ཉག འབོམ་ཆུང་། ཀླུང་ཤོད། ཟེ་དཀར། འབའ་དྷ། གྲུ་བ།
རྨ་མགྲིན། འདན་ཆོས་འཁོར་དགོན་བཅས་དགོན་ཁག་བཅུ་གཅིག་གི་ཁར། རུ་ངར་
དགོན། མཁར་ནང་སོ་དགོན། ཤུལ་མ་དགོན། སེར་ཤུལ་དགོན། ཀ་བཞི་དགོན། བ་
རོད་དགོན། བོ་རོད་དགོན། འབུམ་རྙིང་དགོན། འབུམ་གསར་དགོན། འཇུ་དགོན།
མང་དགེ་དགོན། ཇོ་བོ་དགོན། ཐར་ཤུལ་དགོན། དབོན་པོ་དགོན་བཅས་སོ། །
གཞན་ཡང་དབང་ཆེན་དགྱེས་རབ་རྡོ་རྗེས་ཕྱག་བཏབ་པའི་ཀླུང་ཤོད་ཇོ་
དགོན་དང་། རྒྱ་ནག་དང་སོག་པོ་སོགས་སུ་ཡང་ཁོང་གིས་གསར་དུ་ཕྱག་བཏབ་པའི་
དགོན་སྡེ་དང་། མངའ་ཁོངས་སུ་འདུས་པའི་དགོན་སྡེ་མང་པོ་ཞིག་ཡོད་པར་གྲགས་
པས་ལོ་རྒྱུས་གཞན་ལས་ཤེས་པར་བྱ་ལ། གཞན་ཡང་ཁོང་ཡུལ་གྲུ་དུ་མའི་དགོན་
སྡེ་མང་པོ་ཞིག་གི་བསྟན་བདག་གནང་ཡོད་པ། དཔེར་ན། སློབ་དཔོན་མཁྱེན་བརྩེ་ཡེ་
ཤེས་རྡོ་རྗེས་ཕྱག་བཏབ་མཛད་པའི་སྟོང་སྐྱབས་དགོན་བསྟན་གཉིས་དར་རྒྱས་གླིང་
ཞེས་པའི་དགོན་པ་འདི་ལ་མཁན་རབས་ཉེར་ལྔ་ཡོད་པ་ལས་མཁན་རབས་དང་པོར་
སྐྱབས་མགོན་དགྱེས་རབ་རྡོ་རྗེ་བགྲངས་འདུག་ལ། དགོན་པ་འདི་ནི་མགོ་ལོག་ཨ་
སྐྱོང་གོང་མའི་སྟོད་ཤོག་ཚོ་པ་བཅུའི་དགོན་པ་ཡིན་ལ། གཞན་ཡང་དེ་ལྟ་བུ་ཤིན་ཏུ་



ཀ-20
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
མང་བར་མངོན་པས་དགོན་ཁག་སོ་སོའི་ལོ་རྒྱུས་དག་ལས་ཤེས་པར་བྱའོ། །
༧༽ ལུང་རྟོགས་ཀྱི་བསྟན་པ་སྤེལ་ཚུལ་ནི། རྗེ་བླ་མས། བསྟན་པ་རིན་ཆེན་
མཆོག་གིས་མ་ཁྱབ་པའམ། །ཁྱབ་ཀྱང་ཉམས་པ་གྱུར་པའི་ཕྱོགས་དེར་ནི། །སྙིང་རྗེ་
ཆེན་པོས་ཡིད་རབ་ཏུ་བསྐྱེད་པ་ཡིས། །ཕན་བདེའི་གཏེར་དེ་གསལ་བར་བྱེད་པར་
ཤོག །ཅེས་གསུངས་པ་བཞིན། དབང་ཆེན་དགྱེས་རབ་རྡོ་རྗེ་མཆོག་གིས་ནི། ༼སྐབས་
དེར་འཕྲུལ་རིག་འགྲིམ་འགྲུལ་སོགས་ཡར་རྒྱས་ཆེར་མེད་པའི་སྐབས་ཏེ་རྒྱ་བོད་ཧོར་གསུམ་ལས་རྒྱལ་
ཁམས་གཞན་དུ་བསྟན་པ་སྤེལ་བའི་དར་སྲོལ་མེད་པ་ལྟ་བུ་ཡིན།༽ རྒྱ་བོད་སོག་གསུམ་དུ་རྒྱལ་
བསྟན་རིན་པོ་ཆེ་སྤྱི་དང་ཁྱད་པར་ཁམས་གསུམ་བླ་མ་ཤར་རྒྱལ་བ་ཙོང་ཁ་པ་ཆེན་
པོའི་རིང་ལུགས་དྲི་མ་མེད་པ་ཕྱོགས་དུས་ཀུན་ལ་དར་སྤེལ་གནང་བའི་མཛད་རྗེས་
རླབས་པོ་ཆེ་འཇོག་ཡོད་པ་ནི། དཔེར་ན། གོང་དུ་གསལ་བའི་འདན་མ་དགོན་ཁག་
བཅོ་བརྒྱད་དང་། ལབ་དགོན་པའི་འཁོར་ཡན་ལག་རྩ་ལྔ་དང་། གཞན་ཡང་སེ་ར་
དགོན་དང་། ར་སྒྲེང་དགོན། སྟོང་འཁོར་དགོན། བླ་བྲང་བཀྲ་ཤིས་འཁྱིལ། སྙན་མོ་
དགོན། རུ་ངར་དགོན། དཀར་མཛེས་དགོན། དར་རྒྱས་དགོན། བེ་རི་དགོན། བཀྲ་
ཤིས་ལ་ཕུག་དགོན་སོགས་དགེ་ལུགས་པའི་དགོན་སྡེ་དུ་མ་དང་། ཁྲི་འདུ་བསྐལ་
བཟང་དགོན། རིང་ཐུང་ཐུབ་བསྟན་དགོན་སོགས་ས་སྐྱའི་རིང་ལུགས་འཛིན་པའི་
དགོན་སྡེ་དུ་མ་དང་། ཞེ་འཛུམ་དགོན། ལོ་རུ་སྒ་པ་དགོན་སོགས་བཀའ་རྒྱུད་ཀྱི་
དགོན་སྡེ་དུ་མ་དང་། མགོ་ལོག་སྟོང་སྐྱ་དགོན། གངས་པ་དགོན། འཇུ་རྙིང་དགོན།
མགོ་ཚ་དགོན། ཀི་ལུང་དགོན། སྐྱོང་པོ་དགོན་སོགས་སྔ་འགྱུར་རྙིང་མའི་དགོན་སྡེ་
དུ་མ་དང༌། རྒྱ་ནག་རི་བོ་རྩེ་ལྔ་དང་། པེ་ཅིང་དགའ་ལྡན་བྱིན་ཆགས་གླིང་ལ་སོགས་
པའི་རྒྱ་ནག་གི་དགོན་སྡེ་དང་ཡུལ་གྲུ་དུ་མ་དང༌། སོག་པོ་ཁུ་རོད་དགོན་སོགས་སོག་
པོའི་དགོན་སྡེ་དུ་མ་དང་། སྤྱི་བའི་ཇོ་དགོན་དང་། རག་ཤུལ་མོད་ཁོད་དགོན་དང་།
བྲག་དཀར་ཇོ་མོའི་དགོན་སོགས་བཙུན་དགོན་དུ་མ་དང་། ལུང་དམར་ཆོས་འཁོར་
དགོན་སོགས་སྔགས་དགོན་དུ་མ་ལ་བླ་མ་ལ་ཚང་གི་བླ་སྤྲུལ་སྤྱི་དང་། ༼བླ་སྤྲུལ་



མཛད་རྣམ།
ཀ-21
བཅུ་གསུམ་ཙམ།༽ ཁྱད་པར་དུ་ལབ་སྐྱབས་མགོན་སྐུ་ཕྲེང་རིམ་པ་རྣམས་དང་བྱེ་བྲག་
ཏུ་སྐུ་ཕྲེང་དང་པོ་མཁན་ཆེན་ཡོན་ཏན་དཔལ་བ་དང༌། བཅུ་གཉིས་པ་རྡོ་རྗེ་འཆང་
གར་གྱི་དབང་ཕྱུག་དགྱེས་རབ་རྡོ་རྗེ་རྣམ་གཉིས་ཀྱི་དངོས་དང་རྒྱུད་པ་ཅི་རིགས་ཀྱི་
སྒོ་ནས་མདོ་དབུས་ཁམས་གསུམ་རྒྱ་ནག་སོག་པོ་བཅས་སུ་མདོ་སྔགས་ཀྱི་བསྟན་
པ་རིན་པོ་ཆེ་འཛིན་སྐྱོང་སྤེལ་གསུམ་རྒྱ་ཆེ་གནང་ཞིང་། ཕྱི་ནང་གི་རྒྱལ་ཁབ་དེ་
དག་ཏུ་སྐྱེ་བོ་ཕོ་མོ་ཁྲི་ཕྲག་དུ་མ་ལ་དགེ་ཚུལ་སློང་དང་རབ་བྱུང་ཕོ་མོའི་བསླབ་སྡོམ་
གནང་བ་སོགས་བཤད་སྒྲུབ་ཀྱི་བསྟན་པ་རིན་པོ་ཆེ་འཛིན་མའི་ཁྱོན་ཡོངས་ལ་ཁྱབ་
པར་མཛད་དོ། །
གཞན་ཡང་། ཡུལ་གྲུ་དེ་དག་ཏུ་སྐལ་ལྡན་གྱི་སྐྱེ་བོ་གྲངས་ལས་འདས་པ་ལ།
དབང་ལུང་མན་ངག་རྗེས་གནང་སྩལ་བ་ཡང་གྲངས་མ་མཆིས་ཤིང་། ཁོང་ནི་སྔགས་
ཕྱོགས་ནས་ཀྱང་རྒྱལ་ཁབ་ཕྱི་ནང་དག་ཏུ་གསང་སྔགས་རྒྱུད་སྡེ་བཞིའི་དབང་ལུང་
མན་ངག་ཇི་སྙེད་མཆིས་པ་ཐམས་ཅད་ཀྱི་མངའ་བདག་ཞིག་ཡིན་ལ། ངག་རྒྱུན་དུ་
གསལ་པོ་ཡོད་པ་ལྟར། གཞན་ཡང་ཕྲན་ཚེགས་ཀྱི་རྗེས་གནང་མན་ངག་སོགས་དུ་
མ་ཞིག་ཀྱང་ཁོང་ལ་མངའ་བ་ཡིན་ཏེ། དཔེར་ན། ཁོང་གིས་འཇུ་མི་ཕམ་ལ་འཇམ་
དབྱངས་དཀར་པོའི་རྗེས་གནང་དང་ལྷན་དུ་གེ་སར་ཀྱི་རྗེས་གནང་སྦྲགས་ཏེ་གནང་
བ༑ དེ་ནས་བཟུང་འཇུ་མི་ཕམ་གྱི་སློབ་རྒྱུད་རྣམས་ལ་འཇམ་དབྱངས་དང་གེ་སར་གྱི་
རྗེས་གནང་སྦྲགས་མ་ཤིན་ཏུ་གསང་བའི་ཚུལ་དུ་གསུངས་སྲོལ་ཡོད་པ་ད་ལྟའི་བར་
དུ་རྒྱུན་མ་ཉམས་པ་དང༌། ཕྱག་བཞེས་དེ་གསེར་རྟའི་མཁན་ཆེན་འཇིགས་མེད་ཕུན་
ཚོགས་མཆོག་གིས་ཀྱང་ཕྱག་བཞེས་མཛད་བཞིན་ཡོད་པ་ངག་རྒྱུན་དུ་གསལ།
ར༽ ངོ་མཚར་གྲུབ་རྟགས་སྟོན་ཚུལ་ནི། གཞན་ཡང་ཁོང་ནི་ཐོས་བསམ་སྒོམ་
གསུམ་དང༌། འཆད་རྩོད་རྩོམ་གསུམ་དང༌། མཁས་བཙུན་བཟང་གསུམ་དང་། བསླབ་
པ་གསུམ་དང་། ལམ་གཙོ་རྣམ་གསུམ། ལྟ་སྒོམ་སྤྱོད་གསུམ། གསང་སྔགས་ཀྱི་
བསྐྱེད་རྫོགས་སོགས་གསང་གསུམ་གྱི་ཡོན་ཏན་མཁའ་ལྟར་ཡངས་ཤིང་། རྫུ་འཕྲུལ་



ཀ-22
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
གྱི་རྣམ་པར་འཕྲུལ་པ་དུ་མ་ལ་དབང་འབྱོར་བ་ཞིག་སྟེ། དགུང་ལོ་བཞི་ཙམ་ནས་རིན་
པོ་ཆེའི་གཏེར་སྟོན་པ་དང་། གཞན་ཡང་། མཁའ་ལ་བྱ་ལྟར་འཕུར་བ་དང་། ཆུ་ལ་ཉ་
ལྟར་འཛུལ་བ་དང་། སྲ་འཁྲེག་གི་བྲག་རྡོ་ཡང་ཟན་ལྟར་བཙིར་བ་དང༌། བྲག་དང་རྡོ་
ལ་ཞབས་རྗེས་དང་ཕྱག་རྗེས་འཇོག་པ་དང༌། སྔོན་མགོ་ལོག་གི་ས་ཆ་ཞིག་ཏུ་རྫ་རི་
ཉིལ་བ་སྡིག་མཛུབ་ཀྱིས་གྱེན་དུ་བཟློག་པ་དང་། གཙང་པོ་བཞུད་མཚམས་བཅད་པ་
དང་༑ ཕྱག་གིས་ཕྱག་པར་ཧྲི་ཡིག་སོགས་ཡིག་འབྲི་དང་ལྷ་སྐུ་དོད་པ་སོགས་མཛད་
པ་དང༌། ནས་འབྲུ་ཆུང་ཆུང་གཅིག་གི་སྟེང་དུ་རྟེན་དང་བརྟེན་པའི་དཀྱིལ་འཁོར་
ཡོངས་རྫོགས་འབྲི་བ་དང༌། སྐུ་ཡི་རྣམ་པ་ཞི་རྒྱས་དབང་དྲག་གི་ལྷའི་རྣམ་རོལ་མི་
འདྲ་བ་བསྒྱུར་བ་སོགས་ངོ་མཚར་ཆེ་བའི་གྲུབ་རྟགས་བགྲང་ལས་འདས་པ་ཞིག་
ཡོད་པ་ལོ་རྒྱུས་ངག་རྒྱུན་དག་ཏུ་ཤིན་ཏུ་གསལ་པོ་ཡོད་པས་ཤེས་པར་བྱ་ལ། དེ་
ཡང་སྒོ་མང་མཁན་ཆེན་བསྟན་པ་ཆོས་འཕེལ་གྱི་རྣམ་ཐར་ལས། ལབ་སྐྱབས་མགོན་
དབང་ཆེན་དགྱེས་རབ་རྡོ་རྗེ་ཞེས་ཟུང་འཇུག་གྲུབ་པའི་དཔའ་བོ་དེས་ཞེས་གསལ་བ་
བཞིན། དབང་ཆེན་དགྱེས་རབ་རྡོ་རྗེ་ནི་ཡོངས་གྲགས་སུ་མི་སློབ་ཟུང་འཇུག་བརྙེས་
པའི་དཔའ་བོ་ཞེས་གྲགས་པ་ལྟར་རྫུ་འཕྲུལ་རབ་འབྱམས་ལ་མངའ་བརྙེས་ཤིང་། ཉིད་
ཀྱི་ཞལ་ནས་ཀྱང་མི་སློབ་ཟུང་འཇུག་ག་པུར་དབང་པོ། བདག་རྒྱུད་ཁྱབ་འཇུག་རྫོང་
དུ་ཤར་མཐུས། ཟབ་གསལ་འོད་དཀར་སྤྲོ་བར་སྤོབས་ཀྱང་། རེ་ཞིག་འདི་ཡིས་ཆོག་
གོ་གྲོགས་སོ་ཞེས་བཀའ་བཅུ་པ་བྱམས་པ་ཆོས་གྲགས་ལ་སྩལ་བའི་ཞལ་གདམས་
བསླབ་བྱ་ལས་མི་སློབ་ཟུང་འཇུག་གི་གོ་འཕང་བརྙེས་པ་ཞལ་གྱིས་བཞེས་པ་མ་ཟད།
ཁོང་གི་རྣམ་ཐར་རྟོགས་བརྗོད་དང་། མཁའ་འགྲོའི་རྟགས་བསྟོད་སོགས་ལས་ཀྱང་
ཤིན་ཏུ་གསལ་ལོ། །
༩༽ ཁོང་གི་སྐུའི་སྐྱེ་རབས་ཀྱི་ཕྲེང་བ་ནི། འཕགས་མཆོག་ཐུགས་རྗེ་ཆེན་
པོའི་སྐུ་ཡི་རྣམ་རོལ་དེ་བཞིན་གཤེགས་པ་འོད་ཟེར་ཀུན་འཕགས་དཔལ་བརྩེགས་
ཀྱི་རྒྱལ་པོ་ནས་ཉེ་བར་བཟུང་སྟེ་འབྱུང་འགྱུར་བྱང་ཕྱོགས་ཤམ་བྷ་ལའི་བློན་པོ་ཧ་



མཛད་རྣམ།
ཀ-23
ནི་མན་དྷ་དང་། རུ་པའི་མཆོག་གམ་དམག་དཔོན་ཧུ་ནི་ཞབས་ལ་སོགས་པ་བགྲང་
ཡས་ཀྱི་དག་པའི་དཔུང་ཚོགས་ཐམས་ཅད་ཁོང་གི་སྒྱུ་འཕྲུལ་གྱི་རྣམ་པར་རོལ་པ་ཁོ་
ན་ཡིན་པ་དང་། དེ་བཞིན་དུ། མ་འོངས་བསྐལ་བཟང་རྣམ་འདྲེན་མཆོག་གི་སྤྲུལ་པའི་
སྐུ་སངས་རྒྱས་ཟླ་བ་ཀླུ་ཡི་བར་དུ་ཁོང་གི་སྒྱུ་འཕྲུལ་གྱི་རྣམ་པར་རོལ་པ་སྐུ་ཡི་ཕྲེང་
བ་བསམ་གྱིས་མི་ཁྱབ་ཀྱང་། འདིར་ཁོང་གི་འཁྲུངས་རབས་གསོལ་འདེབས་ལས་
གསལ་བ་བཞིན་སྐྱེ་ཕྲེང་འགའ་ཞིག་གི་མཚན་ཙམ་བརྗོད་ན། ༡ འཕགས་མཆོག་སྤྱན་
རས་གཟིགས། ༢ མདོ་ཉི་མའི་སྙིང་པོ་ཞུ་བ་པོ་དགེ་བསྙེན་པདྨའི་ངང་ཚུལ། ༼འདིའི་
སྐབས་ཁལ་ཁ་འདར་པ་པཎྜི་ཏའི་རྣམ་ཐར་ལས་མདོ་ཉི་མའི་སྙིང་པོ་ཞུ་བ་པོ་དགེ་བསྙེན་ཉི་མའི་གཉན་
ཞེས་གསལ།༽ ༣ ཆོ་རིགས་ཕུན་སུམ་ཚོགས་པ་བྲམ་ཟེ་ལེགས་ལྡན། ༼འདིའི་སྐབས་
ཁལ་ཁའི་རྣམ་ཐར་ལས་ཁྱིམ་བདག་མཛེས་ལྡན་ཞེས་གསལ།༽ ༤ རྒྱ་གར་གྱི་སློབ་དཔོན་ཤྲི་ལ་
ར་ཛུ། ༥ གྲུབ་དབང་ཤེས་རབ་འཛིན། ༦ སློབ་དཔོན་ན་ག་བོ་དྷི་ ༼ཀླུ་ཡི་བྱང་ཆུབ།༽ ༧
རྒྱ་གར་གྲུབ་ཆེན་ཨ་ཧྥུ་ཀ་ར། ར གྲུབ་ཆེན་མི་ཏྲ་ཛོ་ཀི། ༩ ཕ་དམ་པ་སངས་རྒྱས། ༡༠
ཞི་བའི་གོ་ཆ། ༼འདིའི་ཐད་དུ་ཁལ་ཁའི་རྣམ་ཐར་དུ་སློབ་དཔོན་ཞི་བ་ལྷ་ཞེས་གསལ། ༽ རྣམ་ཐར་
གསོལ་འདེབས་ཀྱི་དཔེ་འགའ་ཞིག་ལས་སྐྱེ་བའི་གོ་ཆ་ཞེས་འཁོད་པ་ཡིག་ནོར་དང་། ཞི་བའི་གོ་ཆ་ཟེར་
དགོས་སྙམ་སྟེ་སློབ་དཔོན་ཞི་བ་ལྷ་ལ་མཚན་ཞི་བའི་གོ་ཆ་ཞེས་ཞུ་ལ་དེ་ལྟར་ན་ཁལ་ཁའི་རྣམ་ཐར་དང་
ཡང་མཐུན་ནོ། ། ༡༡ ཁ་ཆེ་པཎ་ཆེན་ཤཱཀྱ་ཤྲཱི། ༡༢ གྲུབ་ཆེན་བི་ན་པ། འདི་གྲུབ་ཆེན་བིར་ཝ་
པ་ཡིན་ནམ་བརྟག་པར་བྱ། ༼ཁལ་ཁའི་རྣམ་ཐར་དུ་གྲུབ་ཆེན་བིརྱ་པ་ཞེས་གསལ། ༽ ༡༣ ཇོ་བོ་སྤྱི་
ཏི་ཛྷཱ་ན་ཀི་ཏི། ༡༤ རྒྱ་གར་པཎ་ཆེན་མི་ཐུབ་ཟླ་བ། ༡༥ གྲུབ་ཆེན་ཞི་བ་སྦས་པ། ༡༦
རུས་པའི་རྒྱན་ཅན། ༡༧ རྡོ་རྗེ་ཊིཀ་ཆུང་། ༼ཁལ་ཁའི་རྣམ་ཐར་འདིའི་ཐད་རྗེ་འབངས་ཉེར་ལྔའི་
ནང་ཚན་རྡོ་རྗེ་སྤྲེལ་ཞུང་ཞེས་གསལ།༽ ༡༨ བཀའ་གདམས་དགོན་པ་བ་དབང་ཕྱུག་རྒྱལ་
མཚན། ༡༩ མི་ལའི་ཐུགས་སྲས་རས་པ་ཞི་བ་འོད། ༢༠ སྒ་ཨ་གཉེན་དམ་པ། ༢༡
ཤོངས་སྟོན་ལོ་ཙ་བ་རྡོ་རྗེ་རྒྱལ་མཚན། ༢༢ གླིང་གི་ལྷ་སྲས་སྣང་ཆུང་གཡུལ་སྟག
༼བར་འདིར་ཁལ་ཁའི་རྣམ་ཐར་དུ་གཡུ་ཐོག་པ་ཆེ་བ་ཡོན་ཏན་མགོན་པོ་ཞེས་གསལ།༽ ༢༣ ཟུར་



ཀ-24
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
ཁར་བློ་གྲོས་རྒྱལ་པོ། ༢༤ བུ་སྟོན་ཐུགས་སྲས་སྒྲ་ཚད་པ་རིན་ཆེན་རྣམ་རྒྱལ། ༢༥
ཁམས་སྐྱོ་གྲུབ་ཆེན་རྡོ་རྗེ་སྙིང་པོ། ༢༦ རྗེ་བླ་མའི་དངོས་སློབ་འདན་མ་མཁན་ཆེན་
ཡོན་ཏན་དཔལ་བ། ༢༧ ནང་སོ་བློ་གྲོས་ལེགས་པ། ༢༨ ཡེ་ཤེས་བཟང་པོ། ༼ཀློང་
རྡོལ་གསུང་འབུམ་དགའ་ལྡན་ཁྲི་ཐོག་བཅུ་པ་ལྡན་མ་བློ་གསལ་གླིང་པ་ཤར་རྩེ་ཡེ་ཤེས་བཟང་པོ་ཞེས་
སོགས་གསལ་བ་དེ་འདི་ཡིན་ནམ་དཔྱོད་གཞི་ཆེ། ༽ ༢༩ ཆོས་སྐྱོང་བཟང་པོ། ༼ཁལ་ཁའི་རྣམ་
ཐར། དགའ་ལྡན་གསེར་ཁྲི་པ་རྒྱ་ར་ཆོས་སྐྱོང་རྒྱ་མཚོ་ཞེས་གསལ།༽ ༣༠ ངག་དབང་གྲགས་པ།
༣༡ བློ་གྲོས་རྒྱ་མཚོ། ༣༢ བློ་བཟང་མཁས་གྲུབ། ༣༣ འཕགས་མཆོག་འཕྲིན་ལས་
དབང་རྒྱལ། ༣༤ བློ་བཟང་དོན་གྲུབ། ༣༥ མདོ་རྒྱུད་རྒྱ་མཚོ། ༣༦ འདུལ་འཛིན་
དཔལ་འབྱོར་རྒྱལ་མཚན། ༣༧ དཔལ་དབང་ཆེན་གར་གྱི་དབང་ཕྱུག་དགྱེས་རབ་
རྡོ་རྗེ། ༣ ར འཇམ་དབྱངས་བློ་བཟང་རྒྱ་མཚོ། ༣༩ བློ་བཟང་འཇིགས་མེད་བསྟན་
འཛིན་རྒྱ་མཚོ། ༤༠ སྐྱབས་མགོན་བསྟན་འཛིན་ཡོན་ཏན་མགོན་པོ་མཆོག་གི་བར་
དུ་སྐུ་ཕྲེང་བཞི་བཅུ་ཐམ་པ་དང་། ཁལ་ཁའི་རྣམ་ཐར་དུ་གསལ་བ་བཞིན་གཡུ་ཐོག་པ་
ཆེ་བ་ཡོན་ཏན་མགོན་པོ་བགྲངས་ན་སྐྱེ་ཕྲེང་བཞི་བཅུ་ཞེ་གཅིག་གོ ། །
དབང་ཆེན་དགྱེས་རབ་རྡོ་རྗེ་མཆོག་ནི། ལབ་དགོན་པ་ཕྱག་འདེབས་པ་པོ་
འདན་མ་མཁན་ཆེན་ཡོན་ཏན་དཔལ་བ་ནས་རྩིས་པའི་སྐྱབས་མགོན་སྐུ་ཕྲེང་བཅུ་
གཉིས་པ་ཡིན་ལ། དེ་ལྟར་ཁོང་གི་སྐུ་ཡི་སྐྱེས་རབས་ཀྱི་ཕྲེང་བ་རྣམས་ནི། མཁས་
བཙུན་བཟང་གསུམ་གྱི་དཔལ་མངའ་ཞིང་། མཁས་གྲུབ་གཉིས་འཛོམས་ཀྱི་སྐྱེས་
ཆེན་དམ་པ་ཤ་སྟག་ཟམ་མ་ཆད་དུ་ཕེབས་པ་མ་ཟད། ཁོང་གི་སྐུ་སྐྱེ་སྔ་མ་ཡེ་ཤེས་
བཟང་པོ་ ༼འདི་ལ་བརྟག་དགོས། ༽ དང༌། ཆོས་སྐྱོང་བཟང་པོ་དང་། བློ་གྲོས་རྒྱ་མཚོ་ལྟ་
བུ་དགའ་ལྡན་གསེར་ཁྲིར་ཕེབས་པ་དང་། རྒྱ་ནག་གོང་མའི་དབུ་བླར་ཕེབས་པའང་
ཤེས་གསལ་ཡོད་པ་སྐུ་ཕྲེང་གསུམ་ཙམ་ཕེབས་པ་སོགས་ལོ་རྒྱུས་ཀྱི་ཡིག་ཆ་ཚད་
ལྡན་དག་ལས་ཤེས་སོ། ། །
༡༠༽ སྐུ་ཞི་བར་གཤེགས་ཚུལ་ནི། དེ་ནས་རབ་བྱུང་བཅོ་ལྔ་པའི་ས་བྱིའི་ཕྱི་



མཛད་རྣམ།
ཀ-25
ལོ་ ༡༨རར ལོའི་དཔྱིད་ཟླ་དང་པོའི་ཚེས་ཉེར་བཞི་ལ་ལབ་སྐྱབས་མགོན་བཅུ་གཉིས་
པ་ཆེན་པོ་དབང་ཆེན་དགྱེས་རབ་རྡོ་རྗེ་མཆོག་རྒྱ་ནག་པེ་ཅིང་དུ་དགོངས་པ་ཆོས་
དབྱིངས་སུ་འཐིམ་ཚུལ་བསྟན། སྐབས་དེར་ཁོང་དགུང་ལོ་ང་དྲུག་ཙམ་མ་གཏོགས་
ཕེབས་མེད་པས། རྒྱ་བོད་སོག་གསུམ་གྱི་དད་ལྡན་གདུལ་བྱ་ཀུན་ལ་འཕངས་མེད་
ཀྱི་གདུང་སེམས་བཟོད་མི་ཤེས་པའི་སྡུག་བསྔལ་བྱུང༌། །
དེའང་ཁོང་གི་དགོངས་ཆེམས་ལྟར། ལབ་དགོན་བླ་ཆེན་འགའ་པེ་ཅིང་དུ་
ཕེབས་ནས་སྐུ་དམར་གདུང་བཟོས་ནས་ཕྱིར་གདན་འདྲེན་མཛད། ཁོང་གི་སྐུ་གདུང་
བྱང་ལམ་སོག་ཡུལ་བརྒྱུད་ནས་རང་དགོན་གྱི་ཕྱོགས་སུ་གྱོམ་དུ་གདན་འདྲེན་ཞུ་
བའི་སྐབས་སུ། ལམ་བར་དུ་ཚོ་བས་ཚོ་བར་བརྒྱུད་ནས་སོ་སོའི་ས་མཚམས་བར་
སྐྱེལ་བསུ་བགྱིས་ཤིང་། མཆོད་མེ་དང་བདུག་སྤོས་སོགས་མཆོད་པའི་སྤྲིན་རྒྱ་ཆེར་
སྤྲོ་བ་དང་། དངོས་པོ་གྱ་ནོམ་པ་ཅི་འབྱོར་སེམས་བསྐྱེད་པའི་རྟེན་དུ་ཕུལ་བ་དང་།
དེའང་ས་སྟོང་མི་མེད་ལུང་སྟོང་དུ་མཚན་མོར་བགྲོད་པའི་སྐབས་སུ། དད་ལྡན་ལ་
ལས་འགྲོ་ལམ་སྟོན་ཆེད་སྤེན་འབར་ཚབ་ཏུ་བལ་མར་ཁུ་ལ་བསྒྱུར་ནས་རང་གི་ལག་
མགོ་དཔུང་པ་བཅས་པར་དཀྲིས་ཏེ་སྒྲོན་པ་དང་། ལ་ལས་དེ་བཞིན་མཆོད་མེའི་ཚུལ་
དུ་སོ་སོའི་མཛུབ་མོ་ལ་སྣུམ་བལ་དཀྲིས་ཏེ་མཆོད་པ་སོགས་སྐྱེལ་མ་རྣམས་ནས་
དད་པ་མི་ཕྱེད་པའི་སྒོ་ནས་ལམ་བར་དུ་ངུ་སྐད་དང་སྐྱི་སེར་ལྷན་འདྲེས་ཀྱིས་བསྐྱེལ་
བསུ་ཞུས་ཤིང༌། མི་གྲངས་བརྒྱ་ཚོ་ཁ་ཤས་ཀྱིས་ནི་ཐོག་མཐའ་བར་གསུམ་དུ་ལབ་
ཀྱི་བར་དུ་སྐྱེལ་མ་བྱས། རྟེན་རྣམས་རྔ་མོང་ལ་བཀལ་བས་རྒྱབ་ ༣༠༠ ཙམ་ཡོད་
པ་སོགས་ལབ་ཆོས་འབྱུང་དུ་གསལ་ལ། བྱིན་རླབས་ཤིན་ཏུ་ཆེ་ཞིང་རྩ་ཆེན་གྱི་རིན་
ཐང་ལྡན་པའི་སྐུ་དམར་གདུང་དེ་དེ་ནས་བཟུང་ཕྱི་ལོ་ ༡༩༥༨ བར་ལབ་ཏུ་བཞུགས་
ལ༑ ང་བརྒྱད་ལོའི་དུས་འགྱུར་སྐབས་རྩ་བརླག་ཏུ་སོང་བ་དེ་ཡང་ཤིན་ཏུ་ཕངས་པའི་
གནས་སོ། །གཞན་ཡང་དེ་འདྲའི་གདུང་ཚབ་གཅིག་ཕྱི་ཕྱོགས་ཁུ་རོད་དགོན་དུ་
བཞུགས་ཡོད་པར་གྲགས།



ཀ-26
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
༡༡༽ དོན་བསྡུ་བ་ནི། མདོར་ན་དཔལ་དབང་ཆེན་གར་གྱི་དབང་ཕྱུག་
དགྱེས་རབ་རྡོ་རྗེ་མཆོག་གི་གསང་གསུམ་གྱི་རྣམ་པར་ཐར་པའི་ཡོན་ཏན་རྣམས་
དོན་བསྡུ་བའི་ཚུལ་དུ་བཀོད་ན། དེ་ཡང་རྟོགས་བརྗོད་འཇིགས་མེད་སྙན་འགྱུར་རྡོ་
རྗེའི་གླུ་དབྱངས་ལས། ཨ་ཧོ། སྟོང་པའི་མཁའ་ལ་འདོད་པའི་འོ་མ་འཇོ། །སེམས་
ཉིད་མོ་གཤམ་བུ་མོར་ཞེན་མེད་བྱིན། ། ཉམས་མྱོང་ནམ་མཁའི་པདྨོའི་མགོ་ལྕོག་
ལྡེམ། །ཨེ་མ་དེ་འདྲའི་སྒྱུ་མ་མཁན་དེ་མཚར། །བློ་ཡི་རི་དྭགས་ཉམས་མྱོང་བཏུང་
བས་ཕོངས། །ཟིན་མེད་ཚིག་གི་སྨིག་རྒྱུའི་རྗེས་ལ་བསྙེགས། །སླེབ་ཚེ་མོ་གཤམ་བུ་
ཡི་འགྱིང་བག་མཐོང་། །སྐྲག་ཅིང་སྐོམ་པའི་གདུངས་བས་དེའུ་གུམ། །དེ་ནས་ཡ་
མ་བརླ་ཡི་དགོན་པར་སོང་། །གྲོགས་གཞན་ཕྱོགས་ཅན་པད་རྩ་ཟ་མཐོང་ཚེ། །ཁོ་
བོས་ཕྱོགས་མེད་ཆུ་ཡི་ཟླ་བ་ཟོས། ། ལུས་རྩལ་རྫོགས་ཏེ་ནམ་མཁའི་མཐོངས་
ལ་བལྟས། །ཡིད་འོང་བ་གམ་མཐོན་པོས་ནམ་མཁའ་ཉིད། །འབིགས་སྙམ་བྱེད་
པས་རེ་ཞིག་དེ་ལ་ཡེངས། །བལྟས་ཀྱིན་བལྟས་ཀྱིན་དེ་ཡང་རི་བོང་གི །རྭ་ལས་
བཅོས་པར་མཐོང་ནས་ཞེན་པ་བྲལ། །འོན་ཀྱང་དེ་ཡི་རྩེ་ན་ལུས་སེམས་ཀྱི། །རྩལ་
ཀུན་མངོན་རྫོགས་རི་དྭགས་རྒྱལ་པོ་འགའ། །ནམ་མཁའི་པདྨོའི་ཚལ་དུ་རྩེན་མཐོང་
ནས། །འགྲོ་བ་མེད་བཞིན་འགྲོ་ལ་སྤྲོ་བ་བྱུང་། །ཕྱིན་པས་བགྲོད་དཀའི་ཆུ་ཀླུང་འཕྱོ་
བར་སྣང་། །བརྒལ་ཀྱིན་བརྒལ་ཀྱིན་གང་ཡང་རེག་པ་མེད། །བལྟས་པས་སྨིག་རྒྱུ་
ཆུ་རུ་འཁྲུལ་མཐོང་སྟེ། །འཇིགས་མེད་ངང་ལ་རེ་ཞིག་ཉལ་ཏེ་བསྡད། །དེ་ནས་
ཕྱོགས་ཀུན་མུན་པས་ཁེབས་པ་མཐོང་། །སྐྲག་སྟེ་བལྟས་པས་གར་སོང་ཆ་མེད་
ཡལ༑ ༑ཤིན་ཏུ་དགའ་སྟེ་སྒྱུ་མ་ལ་སོགས་ཀྱི། །དཔེས་མཚོན་གར་སྟབས་དུ་མ་
བསྒྱུར་ཏེ་བཞག །དེ་རྗེས་སྒྱུ་མའི་གྲོང་ཁྱེར་ཆེན་པོ་རུ། །ལུས་མེད་ལུས་ཀྱི་མཛེས་
པ་ངོམ་པའི་ཕྱིར། །ཕྱིན་པས་མིག་དང་བྲལ་བའི་སྐྱེ་བོ་དག །ཧ་ཅང་ལྟད་མོར་ཡེངས་
པས་བྱ་བ་ཤོར། །ཀྱེ་ཧོ་ནམ་མཁར་ཉི་མ་ཤར་བ་ལ། །ལྟ་བ་སེམས་ཀྱི་བུ་དེས་བཏུང་
བའི་ཕྱིར། །ནམ་མཁའི་མཐོངས་ལ་གནས་པའི་འོ་རྐྱལ་ལ། །རྩེ་ལྔའི་མདུང་ཐུང་ངར་



མཛད་རྣམ།
ཀ-27
མ་བརྒྱབ་སྟེ་བཞག །དབུས་ཀྱི་སྤོ་མཐོའི་བང་རིམ་རྣམ་པ་བཞིར། །བདེ་ཆེན་འོ་མས་
མྱོས་པའི་ཁྱེའུ་དེ། །མོ་གཤམ་བུ་མོའི་གྲོགས་དང་རྩེ་བ་ན། །ཁྱོ་ཤུག་སོ་སོའི་བྱེ་བ་
ངས་མ་ཤེས། །ཨ་ཧོ་ནམ་མཁའི་དབྱིངས་ལ་རྡོ་རྗེ་བསྣན། །རིགས་བཞིའི་པདྨ་རྒྱས་
པའི་སྦྲང་རྩི་དེ། །འཐུང་ཞིང་འཐུང་ཞིང་ངོམས་པ་མེད་པའི་ངང་། །བརྗོད་མེད་ཉམས་
བརྒྱ་འཕེལ་བ་ཨེ་མ་ཧོ། །དེ་ཚེ་ཕྱོགས་རིས་བྲལ་བའི་ཐ་གྲུ་ལ། །སྤྲིན་པ་གཡོ་བ་
གཡོ་བར་ཆགས་པ་གང་། །མོད་ལ་ཐིམ་པས་དབྱིངས་སུ་དབང་པོའི་གཞུ། །རྣམ་
པར་བཀྲ་ཡང་བལྟས་ན་མཐོང་བ་མེད། །འཇའ་དེ་ནམ་མཁའ་སྟོང་པ་ཡལ་ཡལ་
ཏེ༑ ༑སློང་བྱེད་སྐྱོན་བྲལ་ནམ་མཁའི་མདངས་ངོམ་ཚེ། །བསྒྲིམས་ནས་བལྟས་ཀྱང་
གང་ཡང་མ་མཐོང་ནས། །བྱ་རྩལ་སྨྲ་བརྗོད་བྲལ་བའི་ངང་ལ་ཡུར། །གཡའ་དག་མཁའ་
ལ་འཇའ་ཚོན་དཀར་པོས་བྲེས། །བལྟས་པས་མཁའ་ཡང་འཇའ་ལ་འཇའ་ཡང་མཁའ། །འདི་
ཡི་དབྱེ་བ་ངས་ཀྱང་མ་ཤེས་ཏེ། །དེ་ཚེ་ང་ཡང་ནམ་མཁའི་མཐོངས་ལ་ཡིབས། །དེ་
ནས་ཤིན་ཏུ་རྣམ་དག་ནམ་མཁའ་ལ། །འོད་སྟོང་དྲ་བ་གཡོ་བའི་ཉི་མ་ཤར། །ཉི་མ་
དེ་ཡང་མཁའ་ལས་ཐ་མི་དད། །ནམ་མཁའ་དེ་ཡང་ཉི་མར་ངོ་བོ་གཅིག །ཨེ་མ་བལྟ་
བྱའི་ཡུལ་དང་ལྟ་བྱེད་མིག །གང་ཡང་མེད་ཀྱང་སྔོན་ཆད་མ་མཐོང་བའི། །ངོ་མཚར་
ལྟད་མོ་ཆེན་པོ་འདི་མཐོང་གིས། །ད་ནི་བདག་ལ་བལྟ་བྱ་ཅི་ཡང་མེད། །གལ་གནད་
རི་བོང་རྭ་ཡི་ཐེམ་སྐས་ལ། ། རྐང་ལག་སྐྱོད་པ་མེད་པར་འཛེགས་པ་ཡིས། །ནམ་
མཁའི་པདྨོའི་དགའ་ཚལ་ཉམས་དགའ་བར། །ཕྱིན་ནས་བདེ་བར་ཉལ་བའི་རྣལ་
འབྱོར་ངས། །དམིགས་མེད་སྐུ་གསུམ་གངས་རིའི་རྩེ་མོ་ནས། ། ཟླ་མེད་སྟོབས་
བཅུའི་སྦར་ཁྱིམ་གཡོ་བཞིན་དུ། །ཚད་མེད་སྤངས་རྟོགས་ཡོན་ཏན་མངོན་གྱུར་
ཚུལ། །འཇིགས་མེད་སྙན་འགྱུར་རྡོ་རྗེའི་གླུ་རུ་བླངས། །ཐུན་མོང་མིན་པའི་རྣམ་ཐར་
ཤིན་ཏུ་གསང་བ་ལས། །བཤེས་གཉེན་བསྟེན་པ་ནས་མི་སློབ་པའི་ཟུང་འཇུག་གི་
བར་གྱི་རྟོགས་པའི་ཡོན་ཏན་རྒྱུད་ལ་སྐྱེས་ཚུལ། བརྡའི་སྒོ་ནས་འཇིགས་མེད་རྡོ་རྗེའི་
གླུ་རུ་བླངས་པའི་ལེའུ་སྟེ་དང་པོའོ། །



ཀ-2
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
གུབྱ། ཨེ་ཧོ། ཡེ་དག་སྟོང་པ་ཆེན་པོའི་ནམ་མཁའ་ལ། །བདེ་ཆེན་བཅུ་གཉིས་
བདག་པོའི་རྩེ་འཇོ་ཅན། །མི་སློབ་ཟུང་འཇུག་གྲུབ་པའི་རྣལ་འབྱོར་ངའི། །གནས་ཚུལ་
སླར་ཡང་རབ་གསལ་གཏམ་གྱིས་འཆད། །བཤེས་གཉེན་བསྟེན་ནས་མི་སློབ་ལམ་
གྱི་བར། །ངོ་མཚར་ས་ལམ་ཇི་ལྟར་བགྲོད་པའི་ཚུལ། །རྣམ་ཐར་ལེའུ་དང་པོར་བཤད་
ཟིན་ཕྱིར། །འདི་ན་ད་ལྟའི་གནས་ཚུལ་དྲང་པོར་སྨྲ། །ལོངས་སྤྱོད་རྫོགས་དང་ཁ་སྦྱོར་
བདེ་ཆེན་སོགས། །མི་སློབ་རྒྱལ་བའི་ཡོན་ཏན་རྣམ་པ་བདུན། །ཁོ་བོས་ལེགས་པར་
མངོན་དུ་བྱས་ཟིན་གྱི། །ད་ནི་བདག་ལ་བསྒྲུབ་བྱ་ཅི་ཡང་མེད། །སྟོང་ལ་སླར་མི་ལྡོག་
པར་བློ་ཞུགས་བཞིན། །ཐ་སྙད་རེས་འཇོག་མེད་པར་མཐོང་བ་ཡིས། ། བདེན་གཉིས་
ལག་མཐིལ་སྐྱུ་རུ་ར་ལྟར་རིག །ད་ནི་བདག་ལ་མཉམ་རྗེས་དབྱེ་བ་མེད། །རྣམ་
ཀུན་མཁྱེན་པའི་ཉི་མ་བདག་རྒྱུད་ལ། །ཤར་ཟིན་དེ་ཕྱིར་དུས་གསུམ་དངོས་པོ་
ཀུན། །རེས་འཇོག་མེད་པར་མངོན་སུམ་རྟོགས་ཟིན་པས། །ད་ནི་བདག་ལ་དཔྱད་
བྱ་ཏིལ་ཙམ་མེད། །ཐུབ་པའི་གསུང་རབ་མདོ་སྔགས་མ་ལུས་པའི། །དགོངས་དོན་
ཚུལ་བཞིན་རྟོགས་ཏེ་ཉམས་བླང་མཐུས། །ཉིང་དགོས་མཐར་ཐུག་རྒྱུད་ལ་སྐྱེས་ཟིན་
ཕྱིར། །ད་ནི་བདག་ལ་ཐེ་ཚོམ་རྡུལ་ཙམ་མེད། །བགྲང་ཡས་རིག་པའི་གནས་རྣམས་
རྒྱ་ཆེ་ཡང་། །དེ་ཀུན་རྣམ་ཀུན་མཁྱེན་པས་མངོན་གཟིགས་ལ། །ཡེ་ཤེས་དེ་ཡང་
བདག་ལ་སྐྱེས་ཟིན་ཕྱིར། །ད་ནི་བདག་ལ་ལྐོག་གྱུར་འགའ་ཡང་མེད། །འདི་ན་ཐམས་
ཅད་མཁྱེན་པར་ཁས་འཆེ་འགའ། །ཚིག་རྐང་རེ་རེའི་དོན་ཙམ་དྲིས་ནའང་། །ཁྲོའམ་
ཡང་ན་ཐབས་ཀྱིས་བཟློག་རྣམས་ཀྱིས། །ད་ནི་བདག་ལ་ནམ་ཡང་བསྒྲུན་དུ་མེད། །དེས་
ན་བཅུ་ཕྲག་རིག་པའི་དཀའ་གནས་སམ། །བྱུང་དང་འབྱུང་འགྱུར་ལུང་དུ་སྟོན་པ་
སོགས། །འདྲི་བར་འདོད་རྣམས་བདག་ལ་དྲིས་ཤིག་དང་། །ད་ནི་བདག་ལ་ལན་གྱི་ཐོགས་
པ་མེད། །དེ་བཞིན་སྒྱུ་མའི་འཕྲུལ་ལ་དད་ན་ཡང་། །བདག་ལ་དེ་མཐུན་གསོལ་བ་ཐོབ་ཅིག་
དང་༑ ༑གྲུབ་ཐོབ་བརྒྱ་ཕྲག་ཐོས་པ་དགའ་སོགས་དང་། །ད་ནི་བདག་ལ་ཁྱད་པར་ཏིལ་
ཙམ་མེད། །མཐུ་སྟོབས་ནུས་པའི་རྩལ་ལ་མོས་གྱུར་ཀྱང༌། །གམ་དུ་ཤོག་ལ་འདོད་



མཛད་རྣམ།
ཀ-29
དོན་སྨྲོས་ཤིག་དང་། །རི་རབ་སོར་མོའི་རྩེ་ལ་བླང་དགོས་ཀྱང་། །ད་ནི་བདག་ལ་ཉམ་
ང་སྤུ་ཙམ་མེད། །གཏམ་འདི་ནམ་ཡང་དབྱུང་བྱ་མིན་མོད་ཀྱང་། །མིག་འདྲའི་སློབ་མ་
ཁྱོད་ཀྱི་ཞལ་མ་ལྡོག །མ་སྦས་གསང་པོར་བཤད་ན་དེ་ཡིན་ཏེ། །ད་ནི་བདག་ལ་རྣམ་
ཐར་དེ་ལས་མེད། །དེང་དུས་སྐྱེ་བོའི་བློ་གྲོས་གྱོ་མོག་གིས། །ངོ་མཚར་གསང་ལས་
ཆེས་གསང་གདོང་ལྔ་པའི། །ནུ་སྐྱེས་ནམ་ཡང་ཐུབ་པར་དཀའ་བས་ན། །ཁྱོད་ཀྱིས་
ཚུལ་འདི་བརྐུས་པའི་ནོར་བཞིན་སྦོས། །ཐུན་མོང་མིན་པའི་རྣམ་ཐར་ཤིན་ཏུ་གསང་
བ་ལས། འབྲས་བུ་མངོན་དུ་བྱས་ཟིན་པའི་སྐབས་ཀྱི་ཡོན་ཏན་གྱི་ཁྱད་པར་འགའ་
ཞིག་དྲང་པོར་སྨྲས་ཟིན་པའི་ལེའུ་སྟེ་གཉིས་པའོ། །
ཤིན་ཏུ་གསང་མ་བ་གུསྱ། ཨེ་ཧོ། སྟོབས་བཅུ་མི་འཇིགས་བཞི་ཡི་དཔའ་
གདེང་བརྟན། །སྐུ་གཉིས་ཟུང་དུ་འཇུག་པའི་དོ་ཀེར་ལྡེམ། །བདེན་སྟོང་སྟོང་པ་ཆེན་
པོའི་ཅང་ཏེའུ་ཁྲོལ། །འཇིགས་མེད་རྣལ་འབྱོར་ང་ཡི་བཞེད་དོན་སྨྲ། །སརྒ་སྔ་མ་
གཉིས་སུ་བཤད་པ་ཡི། །གང་ཡང་ཚད་བཟུང་བྲལ་བའི་ཡོན་ཏན་ཀུན། །སེམས་ཅན་
ཁོ་ནའི་དོན་དུ་བསྒྲུབས་བསྒྲུབས་ནས། །ད་གཟོད་རང་ཉིད་གང་ལ་ཕྱིན་པ་ཡི། །ལམ་
དེ་སྦས་གསང་མེད་པར་གསལ་པོར་སྟོན། །ཁྱེད་ཅག་མདོ་ཁམས་སྒང་དྲུག་སྐྱེ་བོ་
ཀུན། །ཕལ་ཆེར་ཁོ་བོའི་དངོས་ཀྱི་གདུལ་བྱ་ཡིན། །དེ་ཕྱིར་ཀུན་གྱིས་འདུན་པ་སྐྱེད་
ཅིག་དང༌། །ད་རེས་ཡང་དག་ལམ་ལ་ང་ཡིས་བཀྲི། །བདག་ལ་དགེ་འབྲེལ་དངོས་
སུ་གྲུབ་རྣམས་ཀྱིས། །གལ་ཏེ་ཚེ་འདིར་ལམ་སྣ་མ་ཟིན་ཀྱང་། །ཁོ་བོ་མ་འོངས་ཤམྦྷ་
ལར་བགྲོད་ཚེ། །ངེས་པར་རྗེས་འཛིན་གསང་ཆེན་ལམ་ལ་འགོད། །དེ་ཡང་བློན་པོ་
ཧ་ནུ་མན་དྷ་དང༌། །རུ་པའི་མཆོག་གམ་དམག་དཔོན་ཧུ་ནུའི་ཞབས། །བགྲང་ཡས་
དག་པའི་དཔུང་ཚོགས་བཅས་པ་ཀུན། །བདག་གི་སྒྱུ་འཕྲུལ་རོལ་པ་ཁོ་ན་ཡིན། །ཁོ་
བོའི་རྣམ་ཐར་རྣ་བར་ཐོས་པའམ། །མིང་ཙམ་རང་གར་ངག་ཏུ་ཟློ་བའམ། །འཁྲུགས་
བཞིན་མིག་གིས་མཐོང་བ་ཡན་ཆད་ཀྱང་། །དེ་ཚེ་ཕལ་ཆེར་ངེས་པར་རྗེས་འཛིན་
བྱེད། ། གལ་ཏེ་དུས་འདིར་ལས་གཞན་དབང་གྱུར་ཀྱང་། །མ་འོངས་སངས་རྒྱས་ཟླ་བ་



ཀ-30
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཀླུ་ཡི་ངོར། །ཁོ་བོ་མཆོག་གི་སྤྲུལ་སྐུར་སངས་རྒྱས་ཚེ། །ངེས་པར་ཐེག་པ་ཆེན་པོའི་
ལམ་ལ་འགོད། །ནམ་ཡང་ཕྱོགས་བཅུའི་རྒྱལ་བ་ཐམས་ཅད་དང་། །གསང་གསུམ་
སྒྱུ་མའི་རྩེ་འཇོས་དུས་འདའ་བས། །རེས་འགའ་ཟ་དང་རེས་འགའ་ཉལ་སོགས་སུ། ། སྣང་
ཡང་ཟ་ཉལ་ཕལ་བར་རྟོགས་མི་རུང་། །སྟོད་སྨད་ཀུན་ཏུ་བགྲོད་ཅིང་སྐལ་ལྡན་ལ། །མན་
ངག་སྟོན་དང་འབུལ་སྐྱེས་ལེན་སོགས་ཀྱང་། །གདུལ་བྱའི་བསོད་ནམས་སྤེལ་བ་ཁོ་
ནའི་ཆེད། །ཡིན་ཕྱིར་སྲེད་པ་ཅན་དུ་འཁྲུལ་མི་འཚལ། །མདོར་ན་བདག་གི་མཐའ་ཡས་
གསང་གསུམ་འཕྲུལ། །མཁའ་བས་རྒྱ་ཆེ་ཆུ་སྲིན་གྲོང་ལས་ཟབས། །ལྷུན་པོ་ལས་མཐོ་
ཕྲ་རབ་རྡུལ་ལས་ཞིབ། །དེ་ཕྱིར་སུས་ཀྱང་ཚད་བཟུང་བྱར་མི་བཏུབ། །གཞལ་ཡས་
སྐྱེ་ལྡན་བླ་ན་འཕྱོ་བ་ཡི། །མྱོང་བའི་དཔྱིད་གྱུར་སོར་མོ་ཁ་འབྱེད་ཕྱིར། །བྱང་ཆེན་
སྣང་བ་རྙེད་པའི་རྣལ་འབྱོར་པ། །ཨ་ཧོ་ངོ་མཚར་བས་ཀྱང་ངོ་མཚར་ཆེ། །དེ་ལྟར་
མཐའ་ཡས་ཡོན་ཏན་འཇིག་རྟེན་མིག །བདག་རྒྱུད་ཀུན་གསལ་ཡངས་པོར་ཤར་
བ་ཡི། །གསང་ལས་ཡང་གསང་རྣམ་ཐར་ཆུ་འཐུང་ཡོད། །ད་རེས་དམ་ལྡན་ཐོས་
འཛིན་པདྨར་སྤྲོས། །སྙན་འགྱུར་ཚངས་བྱུང་སྐྱེད་མེད་ཁ་ཆུ་ན་ཆུང་མས། །གསང་
ལས་ཡང་གསང་སིནྡྷ་ཝཱ་རའི་ལང་ཚོ་ཅན། །གསལ་དཀྲོལ་འདབ་ཕྲེང་འབྱེད་པའི་
མཛའ་བོར་བཀུག་པ་འདིས། །འཇོ་སྟེར་བསུང་མངར་འཕྲོ་བའི་རྩེ་དགའ་འཕེལ་བར་
ཤོག །ཐུན་མོང་མིན་པའི་རྣམ་ཐར་ཤིན་ཏུ་གསང་བ་ལས། འབྲེལ་ཚད་དོན་ལྡན་གྱི་
རྣམ་ཐར་ཟུར་ཙམ་ཤིན་ཏུ་གསལ་བར་བཤད་པའི་ལེའུ་སྟེ་གསུམ་པའོ། །ཞེས་པའི་
བར་གྱི་ཁོང་གི་རྟོགས་བརྗོད་ཀྱི་རྣམ་པར་ཐར་པ་འདི་ཉིད་མཐར་ཆགས་སུ་བཀོད་
པའོ། །དེ་ལྟར་རྟོགས་བརྗོད་འདི་ནི་མགོ་བཤེས་གཉེན་བསྟེན་ཚུལ་ནས་མཇུག་མི་
སློབ་ཟུང་འཇུག་གི་བར་གྱི་ཁོང་གི་གསང་གསུམ་གྱི་ཡོན་ཏན་རྣམས་ཇི་བཞིན་དུ་
བརྗོད་པའི་ཆེས་གསང་བའི་རྣམ་ཐར་ཞིག་ཡིན་ལ་ཚིག་དོན་རྣམས་འགྲེལ་བ་ཟབ་
གསང་དབང་ཆེན་བཞད་པའི་སྒྲ་དབྱངས་ལས་གསལ་ལོ། །དེ་ལྟར་སྙན་ངག་དང་
རྟོག་གེ་ལ་མཁས་པ་བརྒྱ་ཕྲག་དག་གིས་དུས་བསྐལ་པའི་བར་དུ་ཡང་བསམ་བརྗོད་



མཛད་རྣམ།
༧-31
ཀྱི་ཡུལ་ལས་འདས་པའི་ཁོང་གི་ཕྱི་ནང་གསང་གསུམ་གྱི་ཡོན་ཏན་རྣམས་རྡོ་རྗེའི་
ཚིག་གིས་ཤིན་ཏུ་སྙན་པའི་གླུ་ངག་གི་ལམ་ནས་བརྗོད་པའི་རྟོགས་བརྗོད་འདི་ལྟ་
བུས་ཀྱང་ཁོང་ཉིད་ལ་མཁས་པ་དང་གྲུབ་པའི་ཉམས་རྟོགས་ཀྱི་ཡོན་ཏན་ཇི་འདྲ་བ་
ཞིག་མངའ་བ་རྗེས་སུ་དཔོག་ནུས་སོ། །
དེ་ལྟར་ལབ་སྐྱབས་མགོན་བཅུ་གཉིས་པ་ཆེན་པོ་རྡོ་རྗེ་འཆང་དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེའི་ཕྱི་ནང་གསང་བའི་མཛད་རྣམ་ཇི་ལྟ་བ་བཞིན་བརྗོད་པའི་ཡུལ་ལས་འདས་ཀྱང་།
འདིར་ཐུན་མོང་གདུལ་བྱའི་སྣང་ངོ་དང་མཐུན་པའི་མཛད་རྣམ་རགས་རིམ་མདོར་བསྡུས་པ་འདི་ནི་སེར་
བྱེས་ལྷ་རམས་པ་ལྡན་མ་བསོད་ནམས་ཆོས་གྲགས་དང་ལྡན་མ་བྱམས་པ་ཆོས་དབང་གཉིས་ཀྱིས་
ཕྱོགས་བསྒྲིགས་ཞུས་ཤིང་འདིས་ཀྱང་རྒྱལ་བསྟན་དར་ཞིང་འགྲོ་ཀུན་བདེ་བ་དང་མཆོག་སྤྲུལ་དམ་པའི་
སྐུ་ཚེ་བརྟན་ཅིང་མཛད་འཕྲིན་ཕྱོགས་བཅུར་རྒྱས་པའི་རྒྱུར་བསྔོ་བ་བཟང་པོས་མཚམས་སྦྱར་བ་དང་
བཅས་ཕྱི་ལོ་ ༢༠༡༡ ཟླ་བ་ ༣ པའི་ཚེས་བཟང་ཉིན་རྒྱ་གར་ལྷོ་ཕྱོགས་སྦེལ་ཀོབ་གདན་ས་ཆེན་པོ་སེ་ར་
ཆོས་སྒར་དུ་བྲིས་པ་དགེའོ།། །།



Biography of Kyabgon Gyerab Dorje
B-1
Brief biography of Denma Kyabgon Gyerab Dorje.
Denma Lab Kyabgon Gyerab Dorje (1832-1888), the 12th
incarnation of Denma Lab Khenchen Yonten Pal, one of the greatest
(sets of six ‘giant-flags' who spread Tsongkhapa's teaching around
Tibet) direct disciples of Je Tsongkhapa, was born to his father, Zaya
(in the hereditary lineage of the great king, Songtsen Gampo), and to
his mother, Passang Dolma, in the Lhoka region of Central Tibet.
In 1832, it is said that wonderful dreams occurred to his parents
on the eve of his birth, and that a recitation of the Avaloketishvara
mantra immediately began flowing out of his mouth when he was
born, with other wonderful auspicious signs occurring. Since the
Buddha spoke numerous prophecies about other special higher beings
in the Haryagriva Tantra, his spiritual knowledge and great deeds in
his coming life was considered to have been clearly shown in that text.
With the formal recognition of the 7th Panchen Lama, Lobsang Tenpe
Nyima, he was formally ordained with the cutting of his hair. Having
been ordained, he went to the great monastery of Sera in Central Tibet
and joined the Denma Khangtsen, one of the community blocks of
Sera Je Monastery, where he studied the great Buddhist texts on the
complete range of topics of sutra and tantra by Je Tsongkhapa, Jetsun



B-2
The Collected work of Kyabgon Gyerab Dorje - Vol 1
Choekyi Gyaltsen, and their disciples. At that time, he studied under
many great famous teachers like Panchen Tenpe Nyima, the Sera Je
abbot Phenpo Phakpa Thokmey, Tagphu tutor Yeshe Gyatso, Gyudme
tantric monastery abbot Dakpa Tsondue, Dragri Lobsang Choejor
Gyatso, Panchen Chokle Namgyal, Serkong Rolpe Dorje, and others.
Studying not only Buddhist philosophy, he also engaged in
Herbal medicine studies with the father of the 4th Kunkhyen Jamyang
Shepa. He was also considered quite proficient at Tibetan poetic
writing, and it was said that Ju Mipham, the great scholar of Nyingma
tradition, became famous in writing under his guidance at one time.
Over time, his fame spread to every part of Tibet, China, and
even Mongolia, and as a result, more and more followers flocked to
him seeking the nectar of his vast knowledge. There were many famous
practitioners and scholars from all four schools of Tibetan Buddhism
– Sakya, Geluk, Kagyu, and Nyingma - who were his followers at that
time. Even the former Chinese emperor, Kangshi Wosel showed great
and sincere esteem for him and took him to be his root guru. Over the
course of his life, he bestowed Pratimoksha vows (Bhikshu and other),
and Vajrayana empowerments and initiations to many followers, and
his monastery still exists in Khuru, in Mongolia.
Not only was he fully-knowledgable in the texts of sutra and
tantra, but he was also a great sincere practitioner. Although there



Biography of Kyabgon Gyerab Dorje
B-3
were many holy places where he had performed meditative practices,
Mount Wu Tai Shan, the Five Terraced mountain in China (generally
considered to be the abode of Manjushri) was the greatest holy place
where he had meditated for long periods of time, and where he had
also conducted teaching and wrote texts in the meantime. It is said
that he obtained a clear vision of Manjushri's countenance after
long strenuously meditation at there. Moreover, it is said that he had
especially strong karmic-connections with the deity, Haryagriva, and
behind Gawa Lab Monastery, there was rocky hill called Haryagriva
meditative rock, where he meditated for long periods of time, and
even getting clear image of Haryagriva's face as well.
This great Rinpoche was known not only for his purity in
external ethical conduct in accordance with the Four Canonical Vinaya
texts, but also for having internalized the philosophical practices of
Bodhichitta, Wisdom, and Meditative Stabilization in accordance
with the Sutra and Abhidharma texts. Moreover, he also held deep
knowledge of the secretive Four Tantric-sets. With such full-fledged
knowledge covering the entire range of Buddhist thought, he had
authored many texts on the subjects of sutra, tantra, and also medicinal
practices. But they had been out of sight to the common people for
a long period of time. Finally in the year of 2000, a native resident
scholar named Lobsang Lodoe went to every part of Tibet, China, and



B-4
The Collected work of Kyabgon Gyerab Dorje - Vol 1
Mongolia and collected his writings into 3 volumes, producing a new
collection of these valuable and useful texts.
Some of his most famous compositions are:
1) Instructions on the Six Preliminary Practices in Lamrim.
2) His auto-biography containing his past, present, and future life-
story, as well as statements about his self-realization and in particular,
his secret experiences.
3) Prophecies about him in the 'Hayagriva Tantra.?
4) The Mirror of White Marble, a text on Buddhist and Non-buddhist
tenets.
5) Transmission of Maitreya's teachings and commentaries on the
Prajnaparamita root text, “Ornament of Clear Realisation'.
6) Transmission of Manjushri's teachings and commentary on the root
text of Chandrakirti’s ‘Entering the Middle Way”.
7) Tantric performance text on Preparation and Actual Entering into
the mandala of Vairocana.
8) Tantric performance instruction text on Preparation and Actual
Entering into the mandala of Chakrasamvara.
9) Tantric performance instruction text on Preparation and Actual
entering into the mandala of Guhyasamaja, the king of all tantras.



Biography of Kyabgon Gyerab Dorje
B-5
-
10) Notes on his teachings on “50 Verses on Guru Devotion'.
11) The grounds and paths of Tantra called "Chariot to the Union
Attainment realm”.
And others.
He left a legacy not only of many texts, but provided practical
help for the entirety of sentient beings and for the generations to come
by established many monasteries around Kyegu area (Yushu, East
Tibet). His main monastery was Lab Monastery (which had, in fact,
been founded by his first incarnation, Khenchen Yonten Pal) in which
three Lab Tulkus are considered to be the most revered and holy of all.
These three Rinpoches are Lab Kyabgon Rinpoche, Lab Khenchen
Rinpoche, and Lab Tengye Rinpoche, and each has had a number of
continual reincarnation tulkus to this day.
Out of the fifteen incarnations of Lab Kyabgon Rinpoche, the
first and twelfth came to be very famous throughout Tibet, not only
in terms of knowledge, but also in their meditative practices. For
example, the first Lab Kyabgon Rinpoche, Denma Khenchen Yonten
Pal, one of the greatest disciples of Je Tsongkhapa, established Lab
Monastery under the direct guidance of his guru, and spread his guru's
profound teaching in and around the Kyegu area. Likewise, the 12th
Lab Kyabgon Gyerab Dorje also established many monasteries around
Kyegu area, and spread the Buddhism throughout Tibet, China, and



B-6
The Collected work of Kyabgon Gyerab Dorje - Vol 1
Mongolia. During these two periods, there were none who hadn't
heard their famous names. Finally, in the year 1888, he passed away
in Beijing, at the age of only 56 yrs old. As per his last testament, his
body was smeared with mud and gold in Beijing and with deep grief,
sorrow and respect, brought back to Lab Monastery.
The following is a list of the reincarnation lineage of Denma Lab
Kyabgon lama:
Yonten Pal, the direct disciple of Je
1) Denma Khenchen
Tsongkhapa,1375-1438.
2) Lodoe Lekpa,
3) Yeshe Sangpo, 10th Ganden Throne Holder,
4) Choekyong Sangpo, 16th Ganden Throne Holder, 1473-1539,
5) Ngawang Dakpa,
6) Lodoe Gyatso, 1546-1618,
7) Lobsang Khedup,
8) Trinley Wangyal,
9) Lobsang Dhondup,



Biography of Kyabgon Gyerab Dorje
B-7
10) Dogyue Gyatso,
11) Paljor Gyaltsen,
12) Gyerab Dorje, 1832-1888,
13) Jamyang Lobsang Gyatso, 1889-1944,
14) Lobsang Jigme Tenzin Gyatso, 1945-1970,
15) Tenzin Yonten Gonpo, b. 1975
Authored by compiler Jampa Choewang.
12/09/2011.



དཀར་ཆག
e-1
མང་།
གྲངས
བོད་དང་བོའི་དཀར་ཆག
བསྟན་བཅོས་ཀྱི་མཚན།
དབལ་རྟ་མཆོག་རོལ་བའི་རྒྱུད་ལས་རྗེ་བཙུན་བླ་མ་ལུང་དུ་བསྟན་
པའི་ཚུལ་བཤད་པ།་་་
༡༽
དཔལ་རྟ་མཆོག་རོལ་པའི་རྒྱུད་ལས་དབང་ཆེན་མིའི་གར་གྱི་དབང་
ཕྱུག་ལུང་བསྟན་པའི་ལུང་བསྟན་རྣམ་བཤད།
༡༽ ལུང་འགོད་པ།་་་་་་་
༡༽ ལེའུ་བཅུ་པའི་ལུང་འགོད་པ།་་་་་་་
༢༽ ལེའུ་བཅུ་གཉིས་པའི་ལུང་འགོད་པ།་་་་་་་
[ ༢༽ ལུང་གི་ཚིགས་སོ་སོར་ཕྲལ་ནས་བཤད་པ།་་་
༡༽ ལེའུ་བཅུ་པའི་ལུང་དོན་བཤད་པ།་་་
༡༽ སྤྲུལ་པའི་སྐུར་ལུང་དུ་སྟོན་པ།་་
༢༽ དེ་ལ་ཡིད་ཆེས་བསྐྱེད་པར་གདམས་པ།་་་་་་
༢༽ ལེའུ་བཅུ་གཉིས་པའི་ལུང་དོན་བཤད་པ།་་་༌་
༡༽ གཞི་གང་ལས་སྤྲུལ་པ། ་་་་
༢༽ ཅི་ལ་དགོངས་ནས་སྤྲུལ་པ།
༣༽ གདུལ་བྱ་གང་འདུལ་བ། ་་་་་་་
༤༽ དེ་ཐབས་གང་གིས་འདུལ་བ། ་་་་་
༥༽ ཇི་ལྟར་སྤྲུལ་པའི་ཚུལ། ་་་་་་་་་



ཁ-2
ཁ-2
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
༦༽ ཡོན་ཏན་གྱི་ཁྱད་པར་བཤད་པ།་་
sts
༣༽ དགྱེས་རབ་རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་
གླུ་དབྱངས།
༡༽ བཤེས་གཉེན་བསྟེན་པ་ནས་མི་སློབ་པའི་ཟུང་འཇུག་གི་བར་
གྱི་རྟོགས་པའི་ཡོན་ཏན་རྒྱུད་ལ་སྐྱེ་ཚུལ་རྡོ་རྗེ་གླུ་རུ་བླངས་པའི་
༣༣
ལེའུ་།་་་་་་་་་
༢༽ འབྲས་བུ་མངོན་དུ་བྱས་ཟིན་པའི་སྐབས་ཀྱི་ཡོན་ཏན་གྱི་ཁྱད་
པར་འགའ་ཞིག་དྲང་པོར་སྨྲས་ཟིན་པའི་ལེའུ།་་་
༣༽ འབྲེལ་ཚད་དོན་ལྡན་གྱི་རྣམ་ཐར་ཟུར་ཙམ་ཤིན་ཏུ་གསལ་
བར་བཤད་པའི་ལེའུ།་་་་་་་
་་་་་་་་་་་་
༤༽ རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་བ་
༡༽ ཀླད་ཀྱི་དོན།་་་་་
༢༽ གཞུང་གི་དོན།།
༡༽ ལམ་སྐྱེས་པའི་ཚུལ་བཤད་པ།་་་་
༡༽ ལམ་ཐུན་མོང་བ་རྒྱུད་ལ་སྐྱེ་ཚུལ།་་་་
༢༽ སྔགས་ཀྱི་མངོན་རྟོགས་རྒྱུད་ལ་སྐྱེ་ཚུལ།་་་་་་
༡༽ ཚོགས་བསྒྲུབས་པ།་་་་་
༢༽ རྟོགས་པ་སྐྱེས་པའི་ཚུལ།་་་་་
༢༽ འབྲས་དུས་ཀྱི་ཡོན་ཏན་གྱི་ཁྱད་པར་བཤད་པ།་་



ལྡཀར་ཆག
ཁ-ཤུ
༣༽ འབྲེལ་ཚད་དོན་ལྡན་དུ་འགྱུར་ཚུལ་བཤད་པ།་་་་་
༤༽མཇུག་གི་དོན།་
༥༽ རྟོགས་པའི་ཉམས་མགུར།་་
༦༽ | མཁའ་འགྲོའི་རྟགས་བསྟོད།་་་
བླ་མ་ལྔ་བཅུ་པའི་མཆན་འགྲེལ་ཟིན་བྲིས་་་་་
༡༽ འགྱུར་གྱི་ཕྱག་་་་་
༢༽ གཞུང་གི་དོན། །
༡༽ བཤད་པ་ལ་འཇུག་པའི་བྱ་བ། ་་་་་
༡༽ མཆོད་པར་བརྗོད་པ།་་
༢༽ རྩོམ་པར་དམ་བཅའ་བ།་་་
༢༽ བཤད་པ་ཉིད་ཉེ་བར་འགོད་པ། ་
༡༽ བླ་མ་བསྟེན་པའི་ཚུལ།་་་་་་
༡༽ མདོར་བསྟན། ་་༌
༡༽ མདོར་བསྟན་པ།་་
༢༽ གུས་པར་བྱ་བའི་ཡུལ་བླ་མ་ལ་
བསྟེན་པ།།
༢༽ རྒྱས་བཤད་
༡༽ མ་གུས་པ་སྤང་བ།་་་་་



-4
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
༢༽ གུས་པ་ཇི་ལྟར་བསྒྲུབ་པའི་ཚུལ། ་་
༣༽ ཞར་བྱུང་བཤད་པ།
༢༽ བསྟེན་ཚུལ་བཤད་པའི་དུས། ་་
༣༽ བཤད་ནས་སྣོད་རུང་དུ་བྱ་བ་་་་་
༣༽ བཤད་པ་མཐར་ཕྱིན་པའི་བྱ་བ། ་་་
༡༠༢
༡༠༢
J་
༡༠༢
༡༡༡
༡༡༡
༡༡༡
༡༡༣
༡༡༩
རང་དང་གཞན་གྱི་གྲུབ་མཐའི་རྣམ་པར་གཞག་པ།་
༡༽ གྲུབ་མཐའི་རྣམ་གཞག་སྤྱིར་བསྟན་པ།་་
༢༽ སོ་སོའི་རྣམ་གཞག་བྱེ་བྲག་ཏུ་བཤད་པ། ་་
༡༽ གཞན་གྱི་གྲུབ་མཐའ་སོ་སོར་དགག་པ། ་་༌་
༢༽ ཆད་སྨྲ་དགག་པ། ་་་་
༣༽ རྟག་སྨྲ་དགག་པ། ་་་་་་
༣༽ རང་གི་གྲུབ་མཐའི་རྣམ་པར་བཞག་པ།
༡༽ སྤྱིའི་རྣམ་གཞག ་
༢༽ མཚན་ཉིད། ་༌་་་༌་་་་
༣༽ དབྱེ་བ།་་་་་་་་་་་
༤༽ གྲངས་ངེས། ་་་་་་་་
༥༽ ཕྱེ་བ་སོ་སོའི་དོན་བཤད་པ། ་་་་་
༤༽ བྱེ་བྲག་སྨྲ་བའི་ལུགས་བཤད་པ།
༡༽ མཚན་ཉིད། ་་་་་
༢༽ དབྱེ་བ་
༡༢༠
༡༢༢
༡༣ལྟ
༡༢༣
༡༢༣



ལྡཀར་ཆག
༡༢
༡༣༠
༡༣༢
༡༣༦
༡༣༦
༡༣༦
༡༣༦
༣༽ སྒྲ་བཤད། ་་
༤༽ ཡུལ་གྱི་འདོད་ཚུལ། ་་༌་
༥༽ ཡུལ་ཅན་གྱི་འདོད་ཚུལ། ་་
༦༽ བདག་མེད་ཀྱི་འདོད་ཚུལ། ་་༌་་
༧༽ ས་ལམ་གྱི་རྣམ་གཞག ་་་་་་
༥༽ མདོ་སྡེ་བའི་གྲུབ་མཐའི་རྣམ་པར་གཞག་པ། ་
༡༽ མཚན་ཉིད། ་་་༌་
༢༽ དབྱེ་བ། ་་་་་་་་་་་་་
༣༽ སྒྲ་བཤད། ་་༌
༤༽ ཡུལ་གྱི་འདོད་ཚུལ། ་་༌་
༥༽ ཡུལ་ཅན་གྱི་འདོད་ཚུལ། ་་་་༌
༦༽ བདག་མེད་ཀྱི་འདོད་ཚུལ།་་
༧༽ ས་ལམ་གྱི་རྣམ་གཞག་བཤད་པ།
༦༽ སེམས་ཙམ་པའི་ལུགས་བཤད་པ། ་་
༡༽ མཚན་ཉིད། ་་་་་་་་་་་་
༢༽ དབྱེ་བ། ་༌༌་
༣༽ སྒྲ་བཤད། ་་
༤༽ ཡུལ་གྱི་འདོད་ཚུལ། ་་་་་་་་་་
༥༽ ཡུལ་ཅན་གྱི་འདོད་ཚུལ་
༦༽ བདག་མེད་ཀྱི་འདོད་ཚུལ། ་་་
༧༡༽ ས་ལམ་གྱི་རྣམ་གཞག་བཤད་པ།
༡༣༩
༡༤༤
༡༤༧
༡༤༧
༡༤༩
༡༤༩
༡༥༣



ཁ-6
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
•
༡༣
༡༥ ཏུ
༡༥༩
༡༥༩
༡༦༡
༡༦༡
༡ ༦༢
བ༽ རང་རྒྱུད་པའི་ལུགས་བཤད་པ། ་་་་་་་་་་
༡༽ མཚན་ཉིད། ་༌༌་
༢༽ དབྱེ་བ། ་་་
༣༽ སྒྲ་བཤད། ་་
༤༽ ཡུལ་གྱི་འདོད་ཚུལ། ་་་་་
༥༽ ཡུལ་ཅན་གྱི་འདོད་ཚུལ། ་་༌་་
༦༽ བདག་མེད་ཀྱི་འདོད་ཚུལ།་་་
༧༽ ས་ལམ་གྱི་རྣམ་གཞག་བཤད་པ།
ར༽ ཐལ་འགྱུར་བའི་ལུགས་བཤད་པ། ་
༡༽ མཚན་ཉིད།
༢༽ མཚན་གཞི།་་་
༣༽ སྒྲ་བཤད། ་་
༤༽ ཡུལ་གྱི་འདོད་ཚུལ། “
༥༽ ཡུལ་ཅན་གྱི་འདོད་ཚུལ། ་་་་
༦༽ བདག་མེད་ཀྱི་འདོད་ཚུལ།་་་་་
༧༽ ས་ལམ་གྱི་རྣམ་གཞག་བཤད་པ།
••་
༡༦༦
༡༦༦
༡༦ ༦
་་་་་་་་་་
༡༦༧
༡༦༧
༡༧༠
༡༧༡
༡༧༢
ར༽ | སྔགས་ཀྱི་ས་ལམ་གྱི་རྣམ་པར་གཞག་པ།་
༡༽ རྒྱུད་དང་དགོངས་འགྲེལ་རྣམས་ལས་ཇི་ལྟར་བཤད་པའི་ཚུལ་
སྤྱིར་བསྟན་པ།
༡༥༣



དཀར་ཆག།
ཁ-
༡ར༤
༡༤
༡ར༤
༡༤
༡༨༦
༢༽ དཔལ་ལྡན་འདུས་པའི་ལམ་གྱི་རྣམ་གཞག་བྱེ་བྲག་ཏུ་
བཤད་པ། ་་
༣༽ སྔགས་བླ་མེད་ཀྱི་ཚོགས་ལམ། ་་་་
༡༽ རང་ལུགས་བཞག་པ། ་
ཀ༽ མཚན་ཉིད། ་་་་་
ཁ༽ དབྱེ་བ། ་་་་་་་་་་
༡༽ བསྐྱེད་རིམ་དུ་གྱུར་པའི་ཚོགས་ལམ། ་་་་
༢༽ བསྐྱེད་རིམ་པའི་ལུས་དབེན། །
༣༽ དེ་གཉིས་གང་ཡང་མ་ཡིན་པའི་བླ་མེད་ཀྱི་
ཚོགས་ལམ། ་་་
ག༽ ས་མཚམས། ་་་
༢༽ རྩོད་པ་སྤོང་བ། ་་༌་་་་་་་་་
༤༽ སྔགས་བླ་མེད་ཀྱི་སྦྱོར་ལམ། །
༡༽ དབྱེ་གཞི་རྫོགས་རིམ་སྤྱིར་བསྟན་པ། ་་
ཀ༽ མཚན་ཉིད། ་་་་་་་་་་
ཁ༽ དབྱེ་བ། ་་་་་་་་་
ག༽ ས་མཚམས། ་་་་་
༢༽ སྦྱོར་ལམ་གྱི་རྣམ་གཞག་བྱེ་བྲག་ཏུ་བཤད་པ།
ཀ༽ མཚན་ཉིད། ་་་
ཁ༽ དབྱེ་བ།
༡༽ལུས་དབེན་གྱི་ཏིང་ངེ་འཛིན། །
༡ ཏ༧
༡༢༧
༡༩༠
༡༩༠



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
༢༽ ངག་དབེན་གྱི་ཏིང་ངེ་འཛིན། ་་་་་་་་་་
༣༽ སེམས་དབེན་གྱི་ཏིང་ངེ་འཛིན། །
༤༽ སྒྱུ་ལུས་པའི་མཁྱེན་པ། ་་་་
༥༽ སྔགས་བླ་མེད་ཀྱི་མཐོང་ལམ། ་་་་་་་་་་་
༡༽ མཚན་ཉིད། ་་་་་་་་་་་་་
༢༽ དབྱེ་བ། ་་་་་་་་་་་
༡༽ བར་ཆད་མེད་ལམ།
༢༽ རྣམ་གྲོལ་ལམ།་་་་
༣༽ དེ་གཉིས་གང་ཡང་མ་ཡིན་པའི་མཉམ་
གཞག་ཡེ་ཤེས།
༤༽ རྗེས་ཐོབ་ཡེ་ཤེས།
༦༽ སྔགས་བླ་མེད་ཀྱི་སྒོམ་ལམ། ་་་་
༡༽ མཚན་ཉིད། ་་
༢༽ དབྱེ་བ། ་་་་
༣༽ ས་མཚམས། ་་་་་
༧༽ སྔགས་བླ་མེད་ཀྱི་མི་སློབ་ལམ། ་་་་་་
ར༽ འབྲས་དུས་ཀྱི་རྣམ་གཞག་ཅུང་ཟད་བཤད་པ། ་་་་
ཁབའགགས་
བྱང་ཆུབ་ལམ་གྱི་རིམ་པའི་སྔོན་འགྲོ་སྦྱོར་བའི་ཆོས་དྲུག་ཉམས་སུ་
ལེན་ཚུལ།་
༡༽ སྦྱོར་བ། ་་
༢༡༣



ལྡཀར་ཆག
-9
༢༡༢
༢༡༢
༢༡༦
༡༽ སྦྱོར་ཆོས་དང་པོ། “
༢༽ སྦྱོར་ཆོས་གཉིས་པ། ་
༣༽ སྦྱོར་ཆོས་གསུམ་པ།
༤༽ སྦྱོར་ཆོས་བཞི་པ། ་༌་་
༥༽ སྦྱོར་ཆོས་ལྔ་པ། ་༌་༌་་་་
༦༽ སྦྱོར་ཆོས་དྲུག་པ། ་་་་་་
༢༽ དངོས་གཞི། ་་་་་
༣༽ མཇུག་ཏུ་ཇི་ལྟར་བྱ་བའི་ཚུལ། ཡ་
༢༡༧
༢༢༤
༢༣༦
༢༣༣
སྦྱོར་ཆོས་དྲུག་གི་ཁྲིད་ཡིག་ལག་ལེན་དུ་བཀོད་པ།་་
༡༽ སྦྱོར་ཆོས་དང་པོ། ་་་་
༢༽ སྦྱོར་ཆོས་གཉིས་པ། ་་་་
༣༽ སྦྱོར་ཆོས་གསུམ་པ།
༤༽ སྦྱོར་ཆོས་བཞི་པ།
༥༽ སྦྱོར་ཆོས་ལྔ་པ། ་་་་་་་་
༦༽ སྦྱོར་ཆོས་དྲུག་པ། ་་
༢༤༤
༢༤༦



༄༅། །དཔལ་རྟ་མཆོག་རོལ་པའི་རྒྱུད་
ལས་རྗེ་བཙུན་བླ་མ་ལུང་དུ་བསྟན་པའི་
ཚུལ་བཤད་པ་དད་པ་རྒྱ་མཚོའི་
འབྱུང་གནས་ཞེ ས་བྱ་བ་
བཞུགས་སོ། །



ལུང་བསྟན་བཤད་པ།
༄༅། །དཔལ་རྟ་མཆོག་རོལ་པའི་རྒྱུད་ལས་རྗེ་བཙུན་བླ་མ་ལུང་དུ་
བསྟན་པའི་ཚུལ་བཤད་པ་དད་པ་རྒྱ་མཚོའི་འབྱུང་གནས་ཞེས་བྱ་བ་
བཞུགས་སོ། །
༄༅། །རང་བཞིན་ཀུན་བྲལ་གདོད་མའི་དབྱིངས་ཆེན་པོར། །རྣམ་པ་ཉི་
ཤུའི་མངོན་བྱང་ཆུབ་པའི་སྐུ། །སྲིད་ཞིའི་སྤྱི་དཔལ་པདྨ་ཧེ་རུ་ཀ །གང་གི་ཞབས་
ལ་གུས་པས་ཕྱག་འཚལ་ནས། ། རྒྱལ་བ་མཆོག་དེ་སྙིགས་མའི་དུས་འདི་རུ། །དགེ་
བའི་བཤེས་ཀྱི་ཟོལ་དུ་ལེགས་བཞེངས་ནས། །མཐའ་དག་གདུལ་བྱ་མཛད་པ་སྣ་
ཚོགས་ཀྱིས། །འདུལ་བའི་ཞལ་བཞེས་འགྱུར་མེད་རྡོ་རྗེའི་ལུང་། །ཅུང་ཟད་བཀྲོལ་
ལ་བཀའ་གནང་བྱིན་གྱིས་རློབས། །དེ་ལ་འདིར་བསྐྱེད་པ་མ་ཧཱ་ཡོ་ག་ཏན་ཆེན་པོ་སྡེ་
བཅོ་བརྒྱད་དུ་ཡོད་པའི་གསུང་གི་རྒྱུད་གསུམ་གྱི་ནང་ཚན་དབང་ཆེན་འདུས་པའི་རྒྱུད་
སྡེའི་རྩ་བ་སངས་རྒྱས་ཐམས་ཅད་ཀྱི་དགོངས་པ་འདུས་པ་དཔལ་རྟ་མཆོག་རོལ་རྩ་
བའི་རྒྱུད་ཆེན་པོ་འདི་ཉིད་ནི་རྒྱུད་སྡེ་དང་སྒྲུབ་སྡེ་བརྒྱད་ཀྱི་གསུང་གི་རྒྱུད་ཐམས་ཅད་
ཀྱི་འཕྲོས་གཞིར་གྱུར་པ་ཡིན་ལ་རྒྱུད་སྡེ་འདི་ཉིད་ལས་བདག་གི་རྩ་བའི་བླ་མ་པདྨ་
གསུང་གི་ཤིང་རྟའི་སྲོལ་འབྱེད་ཆེན་པོ། དཔལ་དབང་ཆེན་གར་གྱི་དབང་ཕྱུག་དགྱེས་
རབ་རྡོ་རྗེ་ཞེས་མཚན་གྱི་ཉིན་བྱེད་དབང་པོ་སྲིད་ཞིའི་བླ་ན་མངོན་པར་འབར་བ་དེ་
ཉིད་རྡོ་རྗེའི་ལུང་གིས་གསལ་བར་བསྟན་པའི་དོན་ཅུང་ཟད་བཤད་པ་ལ་གཉིས། རྒྱུད་
སྡེའི་ལོ་རྒྱུས་མདོར་བསྡུས་ཏེ་བསྟན་པ་དང་། ལུང་གི་དོན་ཅུང་ཟད་བཀྲོལ་བའོ། །དང་
པོ་ནི་གནས་འོག་མིན་སྟུག་པོ་བཀོད་པའི་ཞིང་ཡེ་ཤེས་རང་སྣང་ལས་གྲུབ་པའི་གཞལ་
ཡས་ཁང་ཆེན་པོར་སྟོན་པ་རིགས་ཀུན་གྱི་དབང་ཕྱུག །དཔལ་ཀུན་ཏུ་བཟང་པོ་རྡོ་
རྗེ་འཆང་ཆེན་པོ། འཁོར་ཤིན་ཏུ་དག་པ་ས་བཅུའི་སེམས་དཔའ་ཆེན་པོ་རྣམས་ལ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
དུས་རྟག་པ་རྒྱུན་གྱི་འཁོར་ལོར། ཆོས་དེ་བཞིན་གཤེགས་པ་ཐམས་ཅད་ཀྱི་གསང་
བ་བསམ་གྱིས་མི་ཁྱབ་པ་མངོན་དུ་སྟོན་པའི་གསང་ཆེན་ཟབ་མོའི་རྒྱུད་སྡེ་རྣམས་སྒྲ་
ཚིག་གི་ཡུལ་ལས་འདས་པར་བརྡ་དང་དཔེའི་སྒོ་ནས་སྟོན་པ་རྒྱལ་བ་དགོངས་པ་
བརྒྱུད་དང་། དེ་ནས་རིམ་བཞིན་དུ་ལྷ་དང་མིའི་འགྲོ་བ་འདུལ་བའི་དུས་ལ་བབས་ཚེ།
རིགས་གསུམ་མགོན་པོའི་སྐུར་བཞེངས་ནས་འཇམ་དཔལ་གྱིས་ལྷ་རྣམས་དང་སྤྱན་
རས་གཟིགས་ཀྱིས་ཀླུ་རྣམས་དང་། གསང་བའི་བདག་པོས་གནོད་སྦྱིན་རྣམས་ལ་
གསང་ཆེན་གྱི་རྒྱུད་སྡེ་བསྟན་པས་ཐམས་ཅད་ཀྱང་རྒྱལ་བའི་གོ་འཕང་བརྙེས་ནས་
ཟུང་འཇུག་མངོན་དུ་མཛད་པ་ནི། ལྷ་གནས་གསུམ་དུ་གྲགས་པ་ཡི། །བསྟན་པའི་
སྙིང་པོ་དམ་པ་ཞིག །ཅེས་པ་ལྟར་རོ། །དེ་ནས་མི་ཡུལ་དུ་དར་ཚུལ་ནི། བདག་ཅག་
གི་སྟོན་པ་ལྷ་མིའི་མཛད་པ་ལ་ཞུགས་ཚུལ་སྟོན་པའི་སྐབས། རིག་འཛིན་གྱི་རྒྱལ་
པོ་ཀུ་ན་ཛ་རས་དྲི་བ་ལྔ་དྲིས་པའི་ནང་། མཉམ་པས་བླང་དོར་མི་བྱེད་ཅིང་། །ཐབས་
མཆོག་དཔག་གིས་མི་ལང་བ། །བྱང་ཆུབ་གཞན་ནས་མི་འཚོལ་བའི། །ངེས་པའི་
ཐེག་པ་ཞེས་མི་གསུང་། །ཞེས་ཞུས་ཚེ་ལན་དུ། ང་ནི་འདི་ནས་མི་སྣང་ན། །ལོ་ནི་
བརྒྱ་དང་བཅུ་གཉིས་ན། །ཞེས་པ་ནས། ལག་ན་རྡོ་རྗེས་སྟོན་པར་འགྱུར། །ཞེས་
ལུང་བསྟན་པ་ལྟར། སྟོན་པ་མྱ་ངན་ལས་འདས་ནས་ལོ་བརྒྱ་དང་བཅུ་གཉིས་སོང་
བ་ན། རིགས་ཅན་དྲྭ་མ་ལྔ་ནི། ལྷ་གྲགས་ལྡན་ཆོས་སྐྱོང་། ཀླུ་འཇོག་པོ། གནོད་སྦྱིན་
སྐར་མདའ་གདོང་། སྲིན་པོ་བློ་གྲོས་ཐབས་ལྡན། ལིཙཱ་བྱི་དྲི་མེད་གྲགས་པ་སྟེ་ལྔ་པོ་
བསམ་གཏན་གྱི་སྟན་ལས་ལངས་ཏེ། མངོན་ཤེས་ཀྱིས་རྟོག་ཚེ་སྟོན་པ་མི་བཞུགས་
པ་མཁྱེན་ནས། རི་མཱ་ལ་ཡ་གནམ་ལྕགས་འབར་བའི་རྩེར་འདུས་ཏེ་གདུང་ཚིག་ཉེར་
ལྔས་གསོལ་བ་བཏབ་ཚེ་དཔལ་གསང་བའི་བདག་པོ་ཕྱག་ན་རྡོ་རྗེས་འདུལ་བའི་
དུས་ལ་བབས་པར་མཁྱེན་ནས། རི་མ་ལ་ཡའི་རྩེ་མོར་བྱོན་ནས། རིགས་ཅན་ལྔ་ལ་
ཏནྟ་ཆེན་པོའི་སྡེ་བཅོ་བརྒྱད་གསུངས་པ་ན། སྲིན་པོའི་རྒྱལ་པོ་བློ་གྲོས་ཐབས་ལྡན་
གྱིས་གསེར་གྱི་གླེགས་བམ་ལ་བཻཌཱུརྱ་ཞུན་མས་བྲིས་ཏེ། དགོངས་པའི་རྩལ་བདུན་



ལུང་བསྟུན་བཤད་པ།
གྱིས་ནམ་མཁའ་ལ་གཏེར་དུ་སྦ་བར་མཛད་པ་ན། རེ་ཞིག་ཚེ་ཟ་ཧོར་གྱི་རྒྱལ་པོ་སྐལ་
ལྡན་ཛ་ཞེས་པ་ལ་རྨི་ལྟས་ཁྱད་པར་ཅན་བདུན་བྱུང་བ། གླེགས་བམ་རྣམས་ཕོ་བྲང་
གི་སྟེང་དུ་ཆར་པ་ལྟར་བབས་པ་རྒྱལ་པོས་མཐོང་ནས་ཐུགས་ཀྱིས་གཟིགས་ཚེ་དོན་
ཚུལ་བཞིན་མ་རྟོགས་ནས། དགེ་སློང་ཀུ་ཀུ་ར་ཛ་ལ་ཕུལ་ནས་དེས་རྡོ་རྗེ་སེམས་
དཔའ་ཞལ་མཐོང་གི་ལེའུའི་དོན་རྟོགས་ནས་རྒྱལ་པོ་དང་རྣམ་པ་གཉིས་ཀྱིས་སྒྲུབ་ཚེ་
འགྲུབ་ནས་དཔལ་རྡོ་རྗེ་སེམས་དཔའི་དངོས་སུ་ཏནྟ་ཆེན་པོ་སྡེ་བཅོ་བརྒྱད་གསུངས་
པས་རྒྱལ་པོས་ཚུལ་བཞིན་རྟོགས་ནས་ཟུང་འཇུག་གི་གོ་འཕང་བརྙེས་ཏེ། དེའི་སྲས་
པོ་རྒྱལ་པོ་སིདྷ་རཱ་ཛ་དང༌། ཨུ་རྒྱན་ཆེན་པོ་ལ་བརྒྱུད་ནས། སློབ་དཔོན་གྱི་བོད་ཡུལ་
དུ་རྒྱུད་རྣམས་བསྒྱུར་བ་ནི། རྒྱུད་སྡེ་བཀའ་མ་རྣམས་ཀྱིས་ལོ་རྒྱུས་ཡིན་ལ། དེ་ལྟ་
བུའི་རྩ་བ་ཏནྟྲ་ཆེན་པོ་སྡེ་བཅོ་བརྒྱད་ཀྱི་སྙིང་པོ་སྒྲུབ་སྡེ་བཀའ་བརྒྱད་ཀྱི་མན་ངག་རྩ་
བའི་རྒྱུད་བརྒྱད་ཀྱི་ནང་ཚན་པདྨ་གསུང་གི་དཀྱིལ་འཁོར་ལ། རྟ་མཆོག་རོལ་པ་ཕྱི་
སྐོར་ནང་སྐོར་གསང་སྐོར་ཡང་གསང་གི་སྐོར་རྣམས་ཡོད་པ། ཐམས་ཅད་ཀྱི་རྩ་བའི་
རྒྱུད་ནི་རྟ་མཆོག་རོལ་པ་འདི་དག་ཡིན་ལ་རྩ་རྒྱུད་འདི་ནི་སྔར་བསམ་ཡས་མི་འགྱུར་
ལྷུན་གྱིས་གྲུབ་པའི་གཙུག་ལག་ཁང་དུ། རྒྱ་གར་གྱི་མཁན་པོ་སློབ་དཔོན་པདྨ་འབྱུང་
གནས་དང་། བོད་ཀྱི་ལོ་ཙཱ་བ་བཻ་རོ་ཙ་ན་དང་། གཉའ་ཛྙཱ་ན་ཀུ་མ་ར་སོགས་ཀྱིས་
བསྒྱུར་བ་གཏེར་དུ་མ་སྦས་པ་བཞུགས་པ་ཡིན་པ་ནི་ལུང་གི་བརྒྱུད་རིམ་ལས་ཤེས་
ལ༑ ནང་སྐོར་གསང་སྐོར་སོགས་ནི་རྒྱུད་སྒྲུབ་ཐབས། སྒྲུབ་ཐབས་མན་ངག མན་
ངག་ལག་ལེན་དུ་དྲིལ་ན་གཏེར་དུ་སྦ་བར་མཛད་པ་ཕྱིས་སུ་ཚད་ལྡན་གྱི་གཏེར་ཆེན་
རྣམས་ཀྱིས་དྲངས་པ་ཡིན་ནོ། །གཞན་ཡང་རྒྱུད་སྡེ་ལས་སྒྲུབ་སྡེ་མན་ངག་ཟུར་དུ་
བཀོལ་ཚུལ་སོགས་ཡོད་པའི་ལོ་རྒྱུས་ནི་འདིར་མི་སྤྲོའོ། །
གཉིས་པ་ལུང་དོན་དངོས་ཅུང་ཟད་བཀྲལ་བ་ནི། བཅོམ་ལྡན་འདས་དཔལ་
པདྨ་ཧེ་རུ་ཀ་རྡོ་རྗེ་འཆང་ཆེན་པོ། འོག་མིན་གྱི་ཞིང་དུ་འཁོར་འདུས་པ་དང་བཅས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
པའི་དབུས་སུ་པདྨ་ཆགས་པའི་སྤྱན་ཞེས་བྱ་བའི་ཏིང་ངེ་འཛིན་ལ་སྙོམས་པར་
ཞུགས་ནས་འོད་ཟེར་བཀྱེ་བ་དང་བསྡུ་བ་སོགས་ཀྱི་མཛད་པ་དཔག་མེད་སྟོན་ཚེ་
འཁོར་རྣམས་ཀྱིས་གསང་བའི་བདག་པོ་ལ་བསྐུལ་ཏེ། གསང་བདག་གིས་ཀྱང་
གསང་བ་བླ་ན་མེད་པའི་གནས་རྣམས་སྟོན་པར་གསོལ་བ་བཏབ་ཚེ། བཅོམ་ལྡན་
འདས་བརྟན་གཡོའི་དཀྱིལ་འཁོར་མཉམ་པ་ཉིད་ཀྱི་ཏིང་ངེ་འཛིན་འོད་གསལ་གྱི་
དབྱིངས་སུ་སྙོམས་པར་ཞུགས་པ་ན། ཡུམ་གཟི་བརྗིད་པདྨོ་ཅན་གྱིས་རྣམ་པར་མི་
རྟོག་པའི་དབྱིངས་ལས་སློང་བར་གླུས་བསྐུལ་ཚེ། བཅོམ་ལྡན་འདས་དེ་ཉིད་ཤིན་
ཏུ་ཞི་བ་ཆེན་པོའི་དབྱིངས་བདེ་ཆེན་ཕྱག་རྒྱའི་སྐུར་བཞེངས་ནས་བླ་ན་མེད་པའི་
དེ་བཞིན་གཤེགས་པ་ཐམས་ཅད་ཀྱི་གསང་བ་བསམ་གྱིས་མི་ཁྱབ་པའི་གནས་ལ་
མངོན་དུ་འཇུག་པའི་ཐབས་ཚུལ་དཔག་ཏུ་མེད་པ་སྟོན་པའི་རྒྱུད་ཆེན་པོ་གསུངས་
ནས་ཐམས་ཅད་དེ་བཞིན་གཤེགས་པའི་མཐུས་འདུལ་བའི་ཚེ། དྲེགས་པ་བདུད་ཀྱི་
རྒྱལ་པོ་མྱ་ངན་གྱིས་གདུངས་ནས་འཇིག་རྟེན་གྱི་དྲེགས་པ་ཅན་ཐམས་ཅད་དབང་དུ་
བསྡུས་ནས་སེམས་ཅན་ཐམས་ཅད་ལ་གདུག་པའི་སྦྱོར་བ་རྩོམ་པ་ན། བཅོམ་ལྡན་
འདས་ཀྱི་ཐུགས་རྗེ་ཆེན་པོའི་ཉེ་བར་གཟིགས་ནས་འདུལ་བར་མཛད་པའི་ཚུལ་སྟོན་
པ་ལེའུ་བཅུ་པའི་ནང་དུ། འདོད་ཆགས་ལ་ཞེན་པ་ཅན་ལ་དེ་དང་མཐུན་པ་སོགས་
འདུལ་ཚུལ་མང་པོ་གསུངས་པའི་མཇུག་ཏུ། ཐབས་ཆེན་རྣམ་དག་པདྨོའི་དོན། །ཤེས་
རབ་སྤྲུལ་པའི་མཆོག་གྱུར་པ། །གར་གྱི་དབང་ཕྱུག་བདེ་བ་ཆེ། །རྡོ་རྗེ་རྟ་ཉིད་སྤྲུལ་
བར་མཛད། །གཞན་ཡང་མཛད་པ་རྒྱ་ཆེན་པོ། །སྣ་ཚོགས་མཐུ་ཡིས་འདུལ་མཛད་
དེ༑ ༑དག་པའི་འགྲོ་ལ་མཐུན་བྱས་སྐུ། །གསེར་འོད་མཚན་དང་དཔེ་བྱད་ལྡན། །གོ་
བྱེད་ཐེག་པ་བླ་ན་མེད། །ཟབ་མོ་གསང་སྔགས་ཇི་བཞིན་པར། །རྒྱལ་བ་བདེ་
གཤེགས་ཕྱག་རྒྱའི་སྐུ། །རབ་སྤྲུལ་དཀྱིལ་འཁོར་སྣ་ཚོགས་བདག །ཅེས་གསུངས་
པའི་འགྱུར་མེད་རྡོ་རྗེའི་ལུང་གི་དབྱར་གྱི་རྔ་གསང་སྙན་པོ་འདིས་བདག་ཅག་རྣམས་
ཀྱི་རིགས་ཀྱི་བདག་པོ། དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེ་འདི་



ལུང་བསྟན་བཤད་པ།
ཉིད་གསལ་བར་བསྟན་ཏེ་ལུང་དོན་གཞན་གོ་སླ་ལ། དག་པའི་འགྲོ་ལ་མཐུན་བྱས་
སྐུ་ །གསེར་འོད་མཚན་དང་དཔེ་བྱད་ལྡན། །ཞེས་པའི་དོན་ནི། རྗེ་འདི་ཉིད་སྔོན་དུས་
བསྒྲུབ་པ་ལ་བཞུགས་ཚུལ་མཛད་སྐབས། ཊཱཀྐིའི་བསྟོད་གླུ་རིང་མོ་ལས། རྗེ་དང་པོ་
འོག་མིན་གནས་ན་བཞུགས། །འོག་མིན་གནས་ན་བཞུགས་ཙ་ན། །ངེས་ལྔ་ལྡན་
པའི་འཕགས་པ་སྟེ། །ཞེས་གསུངས་པ་ལྟར། དག་པའི་འགྲོ་བ་ལ་ཞིང་འདི་འོག་མིན་
དུ་སྣང་བ་དང་། རིགས་བདག་བླ་མ་བཅོམ་ལྡན་འདས་ཉིད་ཀྱང་གསེར་མདོག་མཚན་
དཔེ་ཅན་དུ་སྣང་བ་ཡིན་ནོ། །དེ་ནས་བཅུ་གཉིས་པ་རྟ་མགྲིན་དབང་གི་དཀྱིལ་འཁོར་
སྤྲུལ་པའི་ལེའུ་ལས། དེ་ནས་པདྨོ་ཆགས་པའི་སྐུས། །གསུང་གི་གཟི་མདངས་རྒྱས་
མཛད་དོ། །ཕྱག་རྒྱ་རྫུ་འཕྲུལ་གནས་སྦྱོར་བས། །གསེར་མིག་འདབ་བཟང་གྲོང་ཁྱེར་
དང་༑ ༑ལངྐའི་གནས་མཆོག་སྲིན་པོའི་སྡེ། །ཀླུ་རྒྱལ་དབང་དུ་བསྡུ་བའི་ཕྱིར། །རྫུ་འཕྲུལ་
ཀུན་སྟོབས་འཁོར་ལོ་ཡིས། །ལྷ་ཆེན་ལ་སོགས་འདུལ་བར་དགོངས། །ཏིང་ངེ་འཛིན་
ལ་སྙོམས་ཞུགས་ཏེ། །པདྨ་རྟ་མཆོག་སྤྲུལ་པར་མཛད། །དེ་བཞིན་ཉིད་དབྱིངས་
སྙོམས་འཇུག་ལས། །སེམས་དཔའ་རྒྱལ་བ་ཀུན་གྱི་ཡབ། །རྡོ་རྗེ་འཛིན་དབང་ཐུབ་
ཉིད་དང༌། །རིགས་ཉིད་སྤྲུལ་པའི་ལུང་ལས་གྲུབ། །ཅེས་པའི་ལུང་འདིས་རྗེ་འདིའི་
སྐུ་ཚེ་འདིའི་མཛད་པ་ཐམས་ཅད་ལུང་དུ་བསྟན་པར་ངེས་ཏེ། དེ་ནས་ཞེས་པ། གང་
གི་ལུང་དཀྱིལ་འཁོར་སྣ་ཚོགས་པའི་བདག་པོ་དེ་ཉིད་འཁྲུངས་པའི་ཚེ་སྐུ་ལ་པདྨོ་
འོད་ཆགས་པ་དང་། པདྨོའི་རི་མོ་བཀྲ་བའི་སྐུས། ཉིད་བཅོམ་ལྡན་འདས་གསུང་གི་
དབང་ཕྱུག་ཧེ་རུ་ཀ་དངོས་ཡིན་ཡང་གདུལ་བྱའི་དབང་གིས་སླར་ཡང་གསུང་གི་
གཟི་མདངས་རྒྱས་པར་མཛད་པ་ནི་ཉིད་ཀྱིས་རྟ་མཆོག་རོལ་པ་སྒྲུབ་པའི་ཚུལ་བསྟན་
ནས་དེ་དང་དབྱེར་མེད་དུ་མཛད་དོ། །དེ་ནས་སྐུ་ཕྱག་རྒྱ་ཆེན་པོ་ཡི་དམ་གྱི་སྐུར་
བཞེངས་ནས་ཡེ་ཤེས་དང་འཇིག་རྟེན་པ་རྣམས་བྲན་དུ་མཛད། གསུང་ཆོས་ཀྱི་ཕྱག་
རྒྱ་འཕོ་མེད་རྡོ་རྗེའི་བཟླས་པས་གསུང་དབྱངས་རོལ་པའི་རྟ་སྐད་དུ་འཚེར། ཐུགས་
དམ་ཚིག་གི་ཕྱག་རྒྱ་དེ་བཞིན་གཤེགས་པ་ཐམས་ཅད་ཀྱང་མི་འདའ་བའི་གནས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
བདེ་སྟོང་གི་འཁོར་ལོ་མངོན་དུ་མཛད། འཕྲིན་ལས་ལས་ཀྱི་ཕྱག་རྒྱས་འགྲོ་བ་སྒྲོལ་
བའི་ཕྱིར་རྫུ་འཕྲུལ་དབང་གི་གནས་ཆེན་པོ་འོག་མིན་པདྨ་གསང་སྔགས་བདེ་ཆེན་
དགའ་འཁྱིལ། རིག་འཛིན་སྒྲུབ་པོ་རྣམས་ཀྱིས་དངོས་སྒྲུབ་སྒྲུབ་པའི་གནས། ལས་
ཅན་འགྲོ་བ་རྣམས་ཀྱི་བསོད་ནམས་ཀྱི་ཞིང་ས། ནད་སོགས་མི་མཐུན་གདུང་ཀུན་
གསོ་བའི་སྨན་མཆོག །མ་དང་མཁའ་འགྲོ་འདུ་བའི་ཚོགས་ཁང་ཆེན་པོ། བཀའ་སྲུང་
དྲེགས་བྱེད་འདུས་པ་དབང་གི་ཕོ་བྲང་། རིམ་གཉིས་རྟོགས་པ་འཕེལ་བའི་བདེ་ཆེན་
ཆོས་འབྱུང༌། ཞེས་བྱ་བའི་སྒྲུབ་གནས་ཁྱད་འཕགས་འདི་ཉིད་གསར་དུ་སྦྱོར་བ་སྟེ་
བཞེངས་པར་མཛད་དོ། །གནས་དེ་རུ་བཞུགས་ནས་སྐྱེ་འགྲོ་ལ་གནོད་པའི་མི་མ་
ཡིན་གྱི་སྡེ་ཚན་ནམ་མཁའ་ལ་གནས་བཅས་པའི་གསེར་མིག་འདབ་བཟང་གི་གྲོང་
ཁྱེར་དང་། ས་གཞི་ལ་གནས་པའི་ལངྐའི་གནས་ཀྱི་ཚོགས་པ་སྲིན་པོའི་སྡེ་རྣམས་
དང་༑ ས་འོག་ལ་གནས་པའི་ཀླུ་བདུད་ཀྱི་རྒྱལ་པོ་རྣམས་དབང་དུ་བསྡུས་ཤིང་དམ་
ལ་འཇོག་པའི་ཕྱིར། རྫུ་འཕྲུལ་གྱི་བཀོད་པ་ཀུན་ཏུ་མི་བཟོད་པས། མཐུ་སྟོབས་ཀྱི་
བདག་ཉིད་གསང་བའི་བདག་པོའི་སྐུ་གཟུགས་རྟེན་མེད་པར་བར་སྣང་ལ་བཞག་པ་
སོགས་ཆོ་འཕྲུལ་གྱི་འཁོར་ལོ་ཡིས་བསྟན་པ་དང་། བསྟན་པ་ལ་མི་གུས་པའི་འཇིག་
རྟེན་གྱི་ལྷ་ཆེན་པོ་སོགས་འདུལ་བར་དགོངས་ནས། གཉིས་སྣང་གི་སྤྲོས་པ་ཐམས་
ཅད་བདེ་སྟོང་གི་དབྱིངས་སུ་ནུབ་པ་རྡོ་རྗེའི་ལྟ་བུའི་དེ་བཞིན་ཉིད་ཀྱི་ཏིང་ངེ་འཛིན་
ལ་སྙོམས་པར་འཇུག་སྟེ། གཉིས་འཛིན་གྱིས་གདུང་བའི་སེམས་ཅན་ལ་དམིགས་
པ་མེད་པའི་ཐུགས་རྗེ་སྒྱུ་མ་ལྟ་བུ་ཀུན་ཏུ་སྣང་བར་ཤར་བ་ན། སྙིང་རྗེ་ཆེན་པོ་དེས་
དྲངས་པའི་བདེ་སྟོང་གི་ཐུགས་རྒྱུད་ཀྱི་ཏིང་ངེ་འཛིན་དཔའ་བར་འགྲོ་བའི་རྣམ་པ་ཅན་
དམར་ནག་ཏིཿཡིག་ལས་བྱུང་བའི་འབྲས་བུའི་ཧེ་རུ་ཀ་དཔལ་ཆེན་པོ་པདྨ་རྟ་མཆོག་
གི་སྐུ་མངོན་སུམ་དུ་བཞེངས་པར་མཛད་པའི་བདེ་ཆེན་འཁོར་ལོའི་དབུས་སུ་མརྒད་
ཀྱི་རི་དབང་ཛམ་བུ་ཆུ་གསེར་གྱི་བཀྲུས་པ་ལྟ་བུའི་རྟ་མགོ་ལྗང་ཁུའི་ཞལ་ནས་བཞད་
པ་བརྒྱད་ཀྱི་གླུ་དབྱངས་འཚེར་བ་དང་བཅས་རྡོ་རྗེའི་སློབ་བུ་རྣམས་ཀྱི་འདྲེན་བྱེད་ལ་



ལུང་བསྟན་བཤད་པ།
མངོན་དུ་སྣང་བའི་སྤྲུལ་པ་མཛད་པ་དང་། རུ་ཏྲ་ཕོ་མོའི་མགོ་དང་པགས་པ་སོགས་
གནས་དེར་ལྷུང་བ་དུར་ཁྲོད་ཀྱི་ཆས་སུ་བྱིན་གྱིས་བརླབས་པ་ནི། ཁོ་བོས་བྱས་པའི་
གསང་བའི་རྣམ་པར་ཐར་པ་དང་། གཞན་ཡང་སྣ་ཚོགས་པའི་མཛད་པ་ངོ་མཚར་བ་
རྣམས་སློབ་མ་རྣམས་ཀྱིས་བྱས་པའི་རྣམ་ཐར་དང་ཕྱོགས་རྣམས་སུ་ཡོད་པའི་དད་
ལྡན་དང་། ཉིད་ཀྱིས་མཛད་པའི་གྲུབ་རྟགས་སོགས་སུ་འཇལ་ན་ཤེས་པར་འགྱུར་བ་
ལས་འདིར་བརྗོད་ཀྱིས་མི་ལང་ངོ་། །དེ་ལྟ་བུའི་དཀྱིལ་འཁོར་གྱི་གཙོ་བོ་འདི་ཉིད་ནི།
སྤྱིར་བདེ་ཆེན་གཉུག་མའི་སེམས་མཐར་ཐུག་པ་མངོན་དུ་མཛད་པའི་རྒྱལ་བ་རྣམས་
ཀྱི་ཆོས་ཉིད་རྣམ་ཐར་སྒོ་གསུམ་གྱི་བདག་ཉིད་དེ་བཞིན་ཉིད་རྣམ་ཀུན་མཆོག་ལྡན་
གྱི་དབྱིངས་ལ་སྙོམས་པར་འཇུག་པ་ལས་མི་གཡོ་མོད། འོན་ཀྱང་གདུལ་བྱ་རྣམས་
འདུལ་བའི་དབང་གིས་ཕྱི་ལྟར་ན་སེམས་དཔའ་གཞོན་ནུ་ངུར་སྨྲིག་ཀླུབས་པའི་ཚུལ་
ཡིན་ལ། ནང་ལྟར་ན་རྒྱལ་བ་ཀུན་གྱི་ཡབ་རྡོ་རྗེ་འཛིན་པ་དང༌། ཐུབ་པའི་དབང་པོ་
ཉིད་སོགས་དང་རང་བཞིན་དབྱེར་མེད་ཉིད་ཡིན་པ་དང་། ཁྱད་པར་གསུང་གི་རིགས་
ཉིད་དེ་པདྨ་ཧེ་རུ་ཀའི་སྤྲུལ་པ་ཡིན་པར། ཁྱེད་མ་འོངས་པའི་གདུལ་བྱ་རྣམས་ལ་
ལུང་འདི་ཉིད་ལས་བསྒྲུབ་པར་བྱའོ་ཞེས་བཅོམ་ལྡན་འདས་ཀྱིས་བདག་ཅག་རྣམས་
ལ་ཐུགས་བརྩེ་བས་གདམས་པ་ཡིན་ནོ། །ལུང་འདི་ནི། དེང་སང་ཕལ་ཆེར་བ་ཞིག་
གིས་ཏ་ཞེས་པ་དང་། ཀམ་ཞེས་པའི་ཡིག་འབྲུ་རེར་ཕྱོགས་ནས། འདིས་འདི་ལུང་
བསྟན་པ་ཡིན་འདི་མིན་ཟེར་ནས་ཤོང་སྣོད་མིན་པའི་ཁབ་མིག་ཏུ། ཤོང་བར་དཀའ་
བའི་རས་ཡུག་དྲངས་པར་འདོད་པ་རྣམས་ཀྱིས་དཔེ་ཟླར་ནམ་ཡང་མི་འོས་སོ། །
སྐྱབས་རྗེ་དམ་པ་དགུང་ལོ་སོ་གཅིག་བཞེས་པའི་ལོ་ཆུ་ཕོ་ཁྱིའི་དཔྱིད་འབྲིང་པོའི་ཟླ་
བ་གཉིས་པའི་ཚེས་བདུན་ལ་རྟ་མགྲིན་གྱི་རྒྱུད་ལས་ལུང་དུ་བསྟན་པ་འདི། ངེད་ཅག་
རྣམས་ཀྱིས་རྙེད་པ་ཡིན་ལ། གཞན་ཡང་རྗེ་འདིའི་མཛད་པ་འཕྲིན་ལས་བྱུང་དང་
འབྱུང་འགྱུར་ངོ་མཚར་ཅན་དུ་མའང་ལུང་དུ་བསྟན་པར་སྣང་སྟེ་རེ་ཞིག་མི་སྨྲའོ། །



10
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཚད་མེད་སྤང་རྟོགས་ཡོངས་རྫོགས་སངས་རྒྱས་སུ། །ཀུན་མཁྱེན་གསུང་གི་
སྒྲ་བརྒྱས་ཡང་ཡང་དུ། །བསྔགས་ལ་སྐལ་ལྡན་བློ་ཡི་མདོངས་མཐའི་ཚོགས། །རྣམ་
གསུམ་དད་པའི་ཟློས་གར་ད་སྒྱུར་ཅིག །དལ་རྟེན་འདབ་བརྒྱ་བཞད་པའི་གེ་སར་
ལ༑ །རྣམ་རིག་རྐང་དྲུག་གཞོན་ནུ་ཉེར་རྩེན་ཞིང་། །བརྒྱུད་ལྡན་གདམས་པའི་བདུད་
རྩི་ངོམས་པར་བཏུང༌། །ཨེ་མ་བདག་ཀྱང་སྐལ་བ་བཟང་སྙམ་བགྱིད། །རྣམ་དག་ཐོས་
བསམ་བསྒོམ་པའི་དབང་སྔོན་ནོར། །བློ་གྲོས་སྒྲ་འཛིན་མཛེས་པའི་ཀཎྜི་ཀར། །གྱུར་
པའི་རྣམ་དཔྱོད་དར་བའི་ཟུར་གནས་རྣམས། །ཚུལ་འདིར་དགྱེས་པའི་རྣམ་འགྱུར་ཅིས་
མི་སྟོན། །ཚིག་སྐམ་དུག་ཆུས་མྱོས་པའི་རྟོག་གེ་དང་། །ཕྲག་དོག་ཟུག་རྔུས་གདུངས་
པའི་སྟོན་ཆེན་དང་། །བློ་གྲོས་ཆེས་དམན་སྔགས་གཟུགས་བླུན་རྒན་རྣམས། །མགུ་
བའི་སེམས་པ་མེད་ཀྱང་ཅི་དགྱེས་མཛོད། །དགེ་ཚོགས་ཀུན་གསལ་མཐས་ཀྱང་མི་
གཏུགས་པའི། །བགྲང་ཡས་བསོད་ནམས་ཕུང་པོ་ཅི་བསགས་པས། །འགྲོ་ཀུན་རྗེ་
བཙུན་བླ་མས་རྗེས་བཟུང་ནས། །བདེ་ཆེན་གོ་འཕང་བརྙེས་པའི་རྒྱུར་གྱུར་ཅིག ། །
ཅེས་པ་འདི་ནི། རྗེ་བཙུན་བླ་མ་དམ་པ་གང་གི་ཞབས་རྡུལ་སྤྱི་བོས་ལེན་པའི་སློབ་
འབངས་ནུས་ལྡན་སྔགས་རིགས་ལ་སྐྱེས་ཤིང་གསང་ཆེན་གྱི་བརྟུལ་ཞུགས་བཟང་པོ་ལ་གོམས་
པ་ལྷུར་བླངས་པའི་སྔགས་བན་དཔལ་དབང་ཆེན་དགྱེས་རབ་རྡོ་རྗེས་སྦྱར་བ་དགེ་བར་གྱུར་ཅིག་
གུ །དགེའོ།། །།



༄༅། །དཔལ་རྟ་མཆོག་རོལ་པའི་རྒྱུད་
ལས། དབང་ཆེ ན་མིའི་གར་གྱི་དབང་
ཕྱུག་གསང་ཆེ ན་དགྱེས་མགུར་རབ་
ཏུ་སྤེལ་བའི་རྡོ་རྗེ་སློབ་དཔོན་ཇི་ལྟར་
འབྱུང་བའི་ཚུལ་ལུང་བསྟན་པའི་
ལུང་བསྟན་གྱི་རྣམ་པར་བཤད་པ་
ཀུན་བཟང་དགྱེས་པའི་མཆོད་སྤྲིན་
ཞེས་བྱ་བ་བཞུགས་སོ། །



ལུང་བསྟན་རྣམ་བཤད།།
༄༅། །དཔལ་རྟ་མཆོག་རོལ་པའི་རྒྱུད་ལས། དབང་ཆེན་མིའི་གར་གྱི་
དབང་ཕྱུག་གསང་ཆེན་དགྱེས་མགུར་རབ་ཏུ་སྤེལ་བའི་རྡོ་རྗེ་སློབ་དཔོན་
ཇི་ལྟར་འབྱུང་བའི་ཚུལ་ལུང་བསྟན་པའི་ལུང་བསྟན་གྱི་རྣམ་པར་བཤད་པ་
ཀུན་བཟང་དགྱེས་པའི་མཆོད་སྤྲིན་ཞེས་བྱ་བ་བཞུགས་སོ། །
༄༅། །ན་མཿཤྲཱི་གུ་རུ་བཛྲ་ར་མ་ནི་བྷ་དྲ་ནི་བྷོ་གཱ་ཡ། ལྷག་བསམ་དབང་
སྔོན་མདངས་ཀྱིས་རབ་མཛེས་གསལ་སྟོང་རྒྱ་ཆེན་ཀུན་གསལ་དབྱིངས་ལས་སྒྱུ་
འཕྲུལ་འོད་བརྒྱའི་ཟློས་གར་ཅན། །གཏན་འདུན་དཔལ་གྱི་ལག་པའི་དགའ་སྟོན་བདེ་
ཆེན་རྟ་ལྗང་དབང་པོའི་དཀྱིལ་འཁོར་ནམ་མཁའི་མཐར་ཡང་འགག་མེད་ཅིང་། །དད་
གསུམ་མངར་ལྡན་སྙིང་པོའི་ལེགས་ཕྱུག་བློ་ལྡན་དཔལ་ཁང་དགྱེས་པའི་མགོ་ལྕོག་
ཕྱོགས་སུ་རབ་ལྡེམ་དབྱར་སྐྱེས་དབང་། །ཁྱོད་ཀོ་ངེས་དོན་རྡོ་རྗེའི་རང་མདངས་
མཐའ་དག་འགྲོ་འདིའི་ཡིད་དགེའི་དཔྱིད་དུ་དགེ་བའི་བཤེས་སུ་ཤར་བར་ངེས། །ཁྱབ་
བདག་དབང་ཆེན་ལྷ་ཡི་སྒྲོན་མེའི་གར། །ཆེར་སྙིགས་དུས་ཀྱི་གོ་ལར་བསྒྱུར་བ་
ལས༑ ༑འགྲོ་ཕན་ཆུ་འཐུང་ཕོད་དུ་འབར་བ་ཉིད། །རྒྱལ་གསུང་ཉིན་བྱེད་འདྲེན་
པའི་གཏམ་དུ་བྱས། །ཚུལ་དེ་སྙན་ཚིག་དཔལ་བརྒྱ་འཇོ་བའི་དཔྱིད། །བློ་ཆེན་རྡོ་
རྗེ་ཐེག་པའི་རྣལ་འབྱོར་པས། །རྟ་མཆོག་རོལ་པའི་རྒྱུད་ལས་བཏུས་པ་ལ། །གསལ་
བྱེད་ཡི་གེའི་ཕྲེང་བ་ཉུང་ངུ་བྱ། །
ཇི་སྐད་དུ། རྟོགས་བརྗོད་རྡོ་རྗེའི་གླུ་དབྱངས་ལས། ལོངས་སྤྱོད་རྫོགས་དང་
ཁ་སྦྱོར་བདེ་སྟོང་སོགས། །མི་སློབ་རྒྱལ་བའི་ཡོན་ཏན་རྣམ་པ་བདུན། །ཁོ་བོས་
ལེགས་པར་མངོན་དུ་བྱས་ཟིན་གྱི། །ད་ནི་བདག་ལ་བསྒྲུབ་བྱ་ཅི་ཡང་མེད། །ཅེས་
དང་༑ ཨེ་ཧོ། ཡེ་དག་སྟོང་པ་ཆེན་པོའི་ནམ་མཁའ་ལ། །བདེ་ཆེན་བཅུ་གཉིས་བདག་
པོའི་རྩེ་འཇོ་ཅན། །མི་སློབ་ཟུང་འཇུག་གྲུབ་པའི་རྣལ་འབྱོར་ངས། །གནས་ཚུལ་སླར་
བྱེད་སྒྲའི་རྣལ་འབྱོར་པས། སྙན་ཚིག་དཔལ་བརྒྱ་འརྫས་གསུང་ཉིན་བྱེད་འདྲེ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཡང་རབ་གསལ་གཏམ་གྱིས་འཆད། །ཅེས་སོགས། རྗེ་རང་ཉིད་སྔོན་རིང་མོ་ཞིག་
ནས༑ མི་སློབ་ཟུང་འཇུག་ཁ་སྦྱོར་ཡན་ལག་བདུན་ལྡན་གྱི་བདག་ཉིད་དུ་གྲོལ་ཟིན་
པའི། བསྙིངས་བྲལ་རྡོ་རྗེའི་ཞལ་འཆེས་རླབས་པོ་ཆེས། ལྷ་དང་བཅས་པའི་འགྲོ་བ་
ཐམས་ཅད་ཀྱི་དབུགས་དབྱུང་བར་མཛད་པའི་གྲུབ་པའི་སྐྱེས་མཆོག་ཆེན་པོ། དཔལ་
དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེ་ཞེས། ཉི་མ་དང༌། ཟླ་བ་ལྟར་ཕྱོགས་
ཀུན་ལ་ཡོངས་སུ་གྲགས་པའི། སྲིད་ཞིའི་རྣམ་འདྲེན་དམ་པ་འདི་ཉིད། ཁྲོ་བོའི་རྒྱལ་
པོ་དབང་ཆེན་ཡང་གསང་ཁྲོས་པའི་སྒྱུ་འཕྲུལ་གྱི་རོལ་གར་ཁོ་ན་ཡིན་པའི་ཚུལ་
སོགས། ཐོག་མའི་མགོན་པོ་ཁྱབ་བདག་ཀུན་ཏུ་བཟང་པོས། རྙིང་རྒྱུད་བཀའ་མ།
དཔལ་རྟ་མཆོག་རོལ་པའི་རྒྱུད་ཀྱི། ལེའུ་བཅུ་པ་དང༌། བཅུ་གཉིས་པ་ལས་ལུང་དུ་
བསྟན་པ་ཉིད། རྗེ་རང་ཉིད་ཀྱི་ཐུགས་སྲས་རྣལ་འབྱོར་པ། དཔལ་ཆེན་རྡོ་རྗེས་བཏུས་
པ་ནི། འདིར་གང་བཤད་པར་བྱ་བའི་གཞུང་ཡིན་ལ།
ལུང་འགོད་པ།
དེས་ན་ཚུལ་འདི་ཉིད་ཅུང་ཟད་ཅིག་བཤད་པ་ལ་གཉིས། སྤྱིར་ལུང་འགོད་པ་
དང་༑ ལུང་གི་ཚིགས་སོ་སོར་ཕྲལ་ནས་བཤད་པའོ། །དང་པོ་ལ་གཉིས། ལེའུ་བཅུ་
པའི་ལུང་འགོད་པ་དང་། ལེའུ་བཅུ་གཉིས་པའི་ལུང་འགོད་པའོ། །དང་པོ་ནི། ཐབས་
ཆེན་རྣམ་དག་པདྨོའི་དོན། །ཤེས་རབ་སྤྲུལ་པའི་མཆོག་གྱུར་པ། །གར་གྱི་དབང་ཕྱུག་
བདེ་བ་ཆེ། །རྡོ་རྗེ་རྟ་ཉིད་སྤྲུལ་པ་མཛད། །གཞན་ཡང་མཛད་པ་རྒྱ་ཆེན་པོ། །སྣ་ཚོགས་
མཐུ་ཡིས་འདུལ་མཛད་དེ། །དག་པའི་འགྲོ་ལ་མཐུན་བྱས་སྐུ། །གསེར་འོད་མཚན་
དང་དཔེ་བྱད་ལྡན། །གོ་བྱེད་ཐེག་པ་བླ་ན་མེད། །ཟབ་མོ་གསང་སྔགས་ཇི་བཞིན་
པར། །རྒྱལ་བ་བདེ་གཤེགས་ཕྱག་རྒྱའི་སྐུ། །རབ་སྤྲུལ་དཀྱིལ་འཁོར་སྣ་ཚོགས་བདག



ལུང་བསྟན་རྣམ་བཤད།
།ཅེས་པའོ། །གཉིས་པ་ནི། དེ་ནས་པདྨོ་ཆགས་པའི་སྐུས། །གསུང་གི་གཟི་མདངས་
རྒྱས་མཛད་དོ། །ཕྱག་རྒྱ་རྫུ་འཕྲུལ་གནས་སྦྱོར་བ། །གསེར་མིག་འདབ་བཟང་གྲོང་
ཁྱེར་དང་། །ལངྐའི་གནས་ཚོགས་སྲིན་པོ་སྟེ། །ཀླུ་རྒྱལ་དབང་དུ་བསྡུ་བའི་ཕྱིར། ། རྫུ་
འཕྲུལ་ཀུན་སྟོབས་འཁོར་ལོ་ཡིས། །ལྷ་ཆེན་ལ་སོགས་འདུལ་བར་དགོངས། །ཏིང་
ངེ་འཛིན་ལ་སྙོམས་ཞུགས་ཏེ། །པདྨ་རྟ་མཆོག་སྤྲུལ་པར་མཛད། །དེ་བཞིན་ཉིད་
དབྱིངས་སྙོམས་འཇུག་ལས། །སེམས་དཔའ་རྒྱལ་བ་ཀུན་གྱི་ཡབ། །རྡོ་རྗེ་འཛིན་
དབང་ཐུབ་ཉིད་དང་། །རིགས་ཉིད་སྤྲུལ་པའི་ལུང་ལས་གྲུབ། །ཅེས་པའོ། །
ལུང་གི་ཚིགས་སོ་སོར་ཕྲལ་ནས་བཤད་པ།
གཉིས་པ་ལ་གཉིས། ལེའུ་བཅུ་པའི་ལུང་དོན་བཤད་པ་དང་། ལེའུ་བཅུ་
གཉིས་པའི་ལུང་དོན་བཤད་པའོ། །དང་པོ་ལ་གཉིས། སྤྲུལ་པའི་སྐུར་ལུང་དུ་བསྟན་
པ་དང་། དེ་ལ་ཡིད་ཆེས་བསྐྱེད་པར་གདམས་པའོ། །དང་པོ་ལ་གཉིས། གཞི་གང་ལ་
སྤྲུལ་པ་སོགས་ལུང་དུ་བསྟན་པ་དང་། སྤྲུལ་པའི་རྟེན་དང་མཛད་པ་སོགས་ལུང་དུ་
བསྟན་པའོ། །དང་པོ་ལ་གཉིས། བརྗོད་བྱ་དོན་གྱི་སྒོ་ནས་སྤྲུལ་གཞི་གཙོ་བོར་ལུང་
དུ་བསྟན་པ་དང༌། རྗོད་བྱེད་ཚིག་གི་སྒོ་ནས་སྤྲུལ་པ་ཉིད་གཙོ་བོར་ལུང་དུ་བསྟན་
པའོ། །དང་པོ་ལ་གཉིས། སྤྲུལ་གཞི་ཙམ་པོ་བ་བསྟན་པའི་དབང་དུ་བྱས་པ་དང་།
སྤྲུལ་གཞི་དང་སྤྲུལ་པ་གཉིས་ཀ་བསྟན་པའི་དབང་དུ་བྱས་པའོ། །དང་པོ་ལ། བཤད་
བྱའི་ལུང་འགོད་པ་དང༌། ལུང་གི་དོན་བཤད་པའོ། །དང་པོ་ནི། ཐབས་ཆེན་རྣམ་དག་
པདྨོའི་དོན། །ཤེས་རབ་སྤྲུལ་པའི་མཆོག་གྱུར་པ། །གར་གྱི་དབང་ཕྱུག་བདེ་བ་ཆེ། །རྡོ་
རྗེ་རྟ་ཉིད་སྤྲུལ་པ་མཛད། །ཅེས་པའོ། །གཉིས་པ་ལ་གཉིས། ཐབས་ཆེན་པོ་སྟེ་ཡབ་
སྒྲིབ་པ་གཉིས་ཀྱི་རྣམ་པར་དག་པ་གང་གིས། རིག་པའི་པདྨོའི་བདེ་བ་སྤྱོད་པའི་དོན་
དུ༑ ཤེས་རབ་ལ་ལྕགས་ཀྱུ་མ་སོགས་སྒྲུབ་པའི་ནང་ནས་མཆོག་ཏུ་གྱུར་པ། པདྨ་
Hur KTO



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཀྱིས། ཐོག་མགང་འདིར་སྒྲོལ་བའི་བཤ
གར་གྱི་དབང་ཕྱུག་བདེ་བ་ཆེན་པོའི་རང་བཞིན་ཅན་ཉིད། རྡོ་རྗེ་རྟ་མཆོག་རོལ་པ་ཉིད་
ཀྱིས། ཐོག་མར་སྤྲུལ་པར་མཛད་དོ། །ཞེས་དངོས་སུ་གསུངས་ནས། དེ་ལྟ་བུའི་ཡབ་
ཡུམ་གཉིས་ཀའང་འདིར་སྤྲུལ་གཞིའོ་ཞེས་པ་དངོས་སུ་མ་གསུངས་ཀྱང་དོན་གྱིས་
ཐོབ་པ་སྟེ། དྲང་དོན་དུ་འགྲེལ་བའི་བཤད་པ་དང་། ཐབས་ཆེན་ཏེ་ཡུལ་ཅན་བདེ་བ་
ཆེན་པོ་ཉིད། རྣམ་དག་སྟེ་ཡུལ་སྟོང་པ་ཉིད་ལ་ཉེ་བར་ཞུགས་པའི་ཡེ་ཤེས་ནི། པདྨོའི་
དོན་ཏེ་ཡབ་ཡུམ་གྱི་གསང་བའི་པདྨ་ལ། རྡོ་རྗེ་མཉམ་པར་སྦྱར་བའི་དོན་གྱི་སྙིང་པོ་
ཡིན་ལ། དེ་ལྟ་བུའི་ཤེས་རབ་ཀྱི་སྒྲས་བསྟན་པའི་ལྷན་སྐྱེས་ཀྱི་བདེ་བ་ཆེན་པོའི་སྒྱུ་
འཕྲུལ་གྱི་རོལ་གར་མཆོག་ཏུ་གྱུར་པ། གར་གྱི་དབང་ཕྱུག་མའི་བདེ་བ་ཆེན་པོ་ལ་
རྣམ་པར་རོལ་པའི་ངེས་དོན་གྱི་རྡོ་རྗེ། དཔལ་རྟ་མཆོག་རོལ་པ་ཉིད་ནི་འདིར་སྤྲུལ་
པའི་གཞི་སྟེ། དེས་སྤྲུལ་པར་མཛད་དོ་ཞེས་པ་ནི་ངེས་དོན་གྱི་བཤད་པའི་ཕྱོགས་
སོ༑ ༑ཡང་ཐབས་ཆེན་ནི་སྒྱུ་ལུས་དང་། རྣམ་དག་ནི་འོད་གསལ་ཏེ། དེ་ལྟ་བུའི་
པདྨོའི་བདེ་བའི་ལྷན་སྐྱེས་བསྐྱེད་པའི་དོན་ཅན་གྱི། ཤེས་རབ་མའི་ལམ་གྱི་བསྒྲུབ་བྱ་
མཆོག་ཏུ་གྱུར་པ། སྐུ་ཐུགས་ངོ་བོ་གཅིག་པའི་གར་གྱི་རྣམ་པར་རོལ་ཅིང་། རིགས་
དུ་མའི་དབང་ཕྱུག་ཏུ་གྱུར་པའི་བདེ་ཆེན་རྒྱལ་པོ་རྡོ་རྗེ་འཛིན་པ་ཉིད། རྟ་སྐད་སྤྱི་བོར་
བཞད་པའི་ཤཱཀྱའི་དགེ་སྦྱོང་ཉིད་དུ་སྤྲུལ་པར་མཛད་དོ། །ཞེས་པ་ནི་དགོངས་པའི་
བཤད་པའི་ཕྱོགས་སོ། ། ་
གཉིས་པ་ལ་གཉིས། སྤྲུལ་གཞི་ངོས་བཟུང་བ་དང་། དེ་ཅི་འདྲ་ཞིག་ཏུ་སྤྲུལ་པར་
ལུང་དུ་བསྟན་པའོ། །དང་པོ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་
ནི༑ ཐབས་ཆེན་རྣམ་དག་པདྨོའི་དོན། །ཤེས་རབ་ཅེས་པའོ། །གཉིས་པ་ནི། ཐབས་ཆེན་
པོ་སྒྲིབ་པ་གཉིས་ཀྱིས་རྣམ་པར་དག་པ་རྟ་མཆོག་རོལ་པ་དང་། དེས་པདྨོའི་ཉེ་བར་
མཚོན་པའི་དོན་མཛེས་སྡུག་གི་ལང་ཚོ་རབ་ཏུ་རྒྱས་པའི་ཤེས་རབ་བམ། རིག་མ་
གར་དབང་མ་སྟེ། ཡབ་ཡུམ་གཉིས་ཀའང་འདིར་སྤྲུལ་གཞིའོ། །ཞེས་པ་ནི་དྲང་དོན་



ལུང་བསྟན་རྣམ་བཤད།
17
གྱི་བཤད་པའི་ཕྱོགས་གཅིག་དང་། ཐབས་ཆེན་ནི་བདེ་བ་ཆེན་པོའི་ཡེ་ཤེས་དང་། རྣམ་
དག་ནི་དེའི་ཡུལ་སྟོང་པ་ཉིད་དེ། དེ་གཉིས་རོ་གཅིག་ཏུ་གྱུར་པའི་བདེ་སྟོང་གི་ཡེ་ཤེས་
ནི༑ པདྨོའི་ལྷན་སྐྱེས་བསྐྱེད་པའི་དོན་ཅན་གྱི། ཤེས་རབ་མའི་ཟབ་ལམ་ཕུལ་དུ་བྱུང་
བ་སྟེ། དེ་ཉིད་འདིར་སྤྲུལ་གཞིའོ་ཞེས་པ་ནི། ངེས་དོན་གྱི་བཤད་པའི་ཕྱོགས་གཅིག་
ཡིན་ལ། དེ་བཞིན་དུ་ཐབས་ཆེན་ནི་སྒྱུ་ལུས་དང་། རྣམ་དག་ནི་འོད་གསལ་སྟེ། དཔེ་
པདྨ་འདམ་ལས་སྐྱེས་ཀྱང་། འདམ་གྱི་དྲི་མས་མ་གོས་པ་ལྟར། དཔེ་ཅན་ནམ་དོན་
སྒྱུ་འོད་གཉིས་ཀྱང་། ཤེས་རབ་མའི་འདོད་ཡོན་ལམ་ལས་སྐྱེས་ཀྱང་། འདོད་ཡོན་
ལ་ཆགས་པའི་སྐྱོན་གྱིས་མ་སྦྲགས་ལ། དེ་ལྟ་བུའི་བདེན་གཉིས་དབྱེར་མེད་ཀྱི་ཟབ་
ལམ་ཉིད་འདིར་སྤྲུལ་གཞིའོ། །ཞེས་པ་ཡང་ཕྱོགས་མཐུན་ཙམ་གྱི་སྒོ་ནས་དགོངས་
པའི་བཤད་པ་ལུགས་གཅིག་ཏུ་སྦྱར་ཏོ། །
གཉིས་པ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་ནི།
སྤྲུལ་པའི་མཆོག་གྱུར་པ། །གར་གྱི་དབང་ཕྱུག་བདེ་བ་ཆེ། །རྡོ་རྗེ་རྟ་ཉིད་སྤྲུལ་པ་
མཛད། །ཅེས་པའོ། །གཉིས་པ་ནི། བཤད་མ་ཐག་པའི་སྤྲུལ་གཞི་ཉིད། འདིར་གདུལ་
བྱའི་དབང་གིས། རྟེན་མཆོག་ཏུ་གྱུར་པ། གསུམ་ལྡན་དགེ་སྦྱོང་གི་གར་གྱི། འཁོར་
ལོའི་དབང་ཕྱུག་བདེ་བ་ཆེན་པོའི་བདག་ཉིད་དུ་བཞེངས་ཏེ། དེ་ཡང་ངེས་དོན་གྱི་རྡོ་
རྗེའི་རང་མདངས་ལས་ཤར་བའི། རྟ་མགོའི་ཅོད་པཎ་མཐོན་པོ་ནམ་མཁའི་དབྱིངས་
ལ་འཚེར་བ་ཉིད་དུ་སྤྲུལ་པར་མཛད་དོ། །ཞེས་པ་ནི། དྲང་དོན་དང་ཕྱོགས་མཐུན་
དུ་རུང་བ་ཙམ་གྱི་བཤད་པ་ཡིན་ལ། རྗེ་འདིའི་དབུ་གཙུག་ཏུ་རྟ་མགོ་ལྗང་ཞུར་གྱི་
རྟ་སྐད་མངོན་པར་བཞད་པ་ནི་གྲུབ་དབང་བྱང་ཆུབ་སྨོན་ལམ་དང༌། རྣལ་འབྱོར་པ་
མཁའ་ལྡིང་རྡོ་རྗེའི་གཟིགས་ལམ་དུ་གྱུར་པ་སྟེ། ཤེས་པར་འདོད་ན་རྣམ་ཐར་གྱི་ཡི་
གེ་རྣམས་སུ་གསལ་བས། དེར་བལྟ་བར་བྱ་ཡི། འདིར་ནི་ལུང་དོན་ཙམ་ཞིག་འགྲེལ་
བ་ཡིན་པས། ཉ་དང་ཉུང་མ་གཉིས་ཀ་མ་བསྲེས་སོ། ། ཡང་བཤད་ཟིན་པའི་སྤྲུལ་གཞི་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཉིད་ཀྱི། སྣ་ཚོགས་པའི་སྒྱུ་འཕྲུལ་གྱི་རོལ་གར་ལས། འདི་རྟེན་མཆོག་ཏུ་གྱུར་པ།
གར་གྱི་དབང་ཕྱུག་དང་མཉམ་པར་སྦྱར་བའི་བདེ་བ་ཆེན་པོས། སྟོང་པ་ཉིད་ཡུལ་དུ་
བྱས་པའི། ངེས་དོན་གྱི་རྡོ་རྗེ་རང་གི་བདག་ཉིད་དུ་འཛིན་ཅིང་། རྟ་སྐད་ཐེངས་གཅིག་
ལ་སོགས་པའི་ཟབ་ལམ་གཞན་རྒྱུད་ལ་བསྐྲུན་པ་ཉིད་ཀྱི། རྣལ་འབྱོར་པ་ཆེན་པོའི་
རྟེན་དུ་སྤྲུལ་པར་མཛད་དོ། །ཞེས་པ་ནི་ངེས་དོན་གྱི་བཤད་པའི་ཕྱོགས་སོ། །
གཉིས་པ་ལ་གཉིས། བཏུ་གཞིའི་ལུང་འགོད་པ་དང་། དེ་ལས་ལུང་བསྟན་གྱི་
ཡི་གེ་བཏུ་བའོ། །དང་པོ་ནི། ཐབས་ཆེན་རྣམ་དག་སོགས་རྐང་པ་བཞི་སྟེ། གོང་དུ་
དྲངས་ཟིན་པ་ལྟར་རོ། །གཉིས་པ་ལ་གཉིས། གང་ཞིག་བཏུ་བ་དང་། དེ་ཇི་ལྟར་བཏུ་
བའི་ཚུལ་ལོ། །དང་པོ་ནི། ཡི་དམ་གྱི་ལྷ་དཔལ་ཆེན་རྟ་མཆོག་རོལ་པས་ཞལ་མངོན་
སུམ་བསྟན་ཏེ་གསུངས་པའི་མཚན། དྷཱི༔ དཔལ་དབང་ཆེན་གར་གྱི་དབང་ཕྱུག་ཆེ། །དེང་
དགྱེས་པ་རྡོ་རྗེ་སྤྲོ་ཞིང་ཉོན། །ཕྱོགས་རང་ཡིད་མོས་པའི་བདེ་ཡངས་པར། །མ་རྨོས་
པའི་གསེར་གྱི་ལོ་ཏོག་བཏབས། །རྒྱ་གར་གྱི་ཙནྡན་ལྗོན་ཤིང་འཁྲུངས། །རང་གཞན་
གྱི་རྒྱན་དང་དོན་དུ་ཆེ། །ཞེས་པ་དང་། དེ་མཚུངས་མཁའ་འགྲོ་མ་རྣམས་ཀྱིས་ཕྱག་
སྐོར་བྱེད་ཀྱིན་གསོལ་བ་འདེབས་པའི་ཚིགས་སུ་བཅད་པ། ཐེག་ཆེན་ཆོས་
འཕེ ལ་ནས་དབང་ཆེན་དགྱེས་རབ་རྡོ་རྗེ་ལ་གསོལ་བ་འདེབས་ཞེས་པའི་མཚན་
དེ་ཉིད་བཏུ་བ་བྱ་བ་ཉིད་དོ། །གཉིས་པ་ལ། བཏུ་བྱའི་ཐོག་མའི་དབང་ཞེས་པ་ནི་
གཞན་ལ་ཡང་བཤད་དུ་ཡོད་མོད། འདིར་གཙོ་བོར་དྲེགས་པ་དབང་དུ་བསྡུ་བའི་དོན་
ཡིན་ལ། དེ་ནི་སྟོང་ཉིད་སྙིང་རྗེའི་སྙིང་པོ་ཅན་གྱི་ཐབས་བདེ་བ་ཆེན་པོའི་ཡེ་ཤེས་ཀྱི་
སྟོབས་ཀྱིས་བསྡུ་དགོས་པས། འདིར་ཐོག་མའི་དབང་གི་དོད་ལ་ཐབས་ཞེས་འབྱུང་བ་
ཡིན་ཏེ། འབྲས་མིང་རྒྱུ་ལ་བཏགས་པ་ལྟ་བུ་ཡིན་ལ། དེའི་ཕྱིར་སྐབས་འདིའི་ཐབས་
ཞེས་པ་ནི། དབང་ཞེས་པ་ཉིད་དུ་ཅིས་ཀྱང་འདོན་པ་སྤོར་རུང་ངོ༌། །ཡང་རྣམ་པ་
གཅིག་ཏུ་ན་སྐབས་འདིའི་ཐབས་ཆེན་ཞེས་པ། དྲང་དོན་གྱི་དབང་དུ་བྱས་ན། གོང་



ལུང་བསྟན་རྣམ་བཤད།
དུ་བཤད་ཟིན་པ་ལྟར། བཞིན་ལག་གི་རྣམ་པ་ཅན་གྱི་ཡབ་ཉིད་ཀྱི་གསལ་བྱེད་ཡིན་
ཅིང་། ཡབ་ནི་འདིར་པདྨ་དབང་ཆེན་ཉིད་ཡིན་པས། དོན་དུ་ན་འདིའི་སྐབས་ཀྱི་ཐབས་
ཆེན་ཞེས་པ། དབང་ཆེན་ཁོ་རང་ཡིན་ལ། དེས་ན་དབང་ཆེན་ལ། དབང་ཆེན་དུ་སྨྲ་
ཅིའི་ཕྱིར་མི་རུང་སྟེ། རུང་ངོ་སྙམ་དུ་གོ་བར་བྱའོ། །ཆེན་ཞེས་པ་ནི། དེའི་འཕྲོ་ཉིད་
ན་དངོས་སུ་ཡོད་ལ། གར་གྱི་དབང་ཕྱུག ཅེས་པ་ཡང་རྐང་པ་གསུམ་པ་ན་དངོས་སུ་
ཡོད་དོ། །དགྱེས་རབ་ཅེས་པ་དངོས་སུ་མ་ཐོན་པ་ནི། ཡི་གེ་ལ་སྐྱོན་ཞུགས་པ་ཡང་
མིན་ལ། ལོ་ཙཱ་བས་འགྱུར་གྱིས་མ་ཐོན་པ་ཡང་མིན་གྱི། ལྷན་སྐྱེས་ཀྱི་བདེ་བ་ཆེན་
པོ་ཉིད། དགྱེས་པ་རབ་ཏུ་བསྐྱེད་པའི་རྒྱུའི་གཙོ་བོ་ཡིན་པའི་རྒྱུ་མཚན་གྱིས། འདིར་
དགྱེས་རབ་ཀྱི་དོད་ལ་བདེ་ཆེན་ཞེས་པ་ཞིག་བྱུང་བ་ཡིན་ཏེ། རྒྱུས་འབྲས་བུ་མཚོན་
པའི་དབང་དུ་བྱས་པ་ཡིན་ལ། དེའི་ཕྱིར་འདིའི་སྐབས་ཀྱི་བདེ་ཆེན་ཞེས་པ་ནི། དོན་
ཐོབ་དང་སྦྱར་བས། དགྱེས་རབ་ཅེས་པ་ཉིད་དུ་འདོན་པ་ཉིད་དུ་འདོན་པ་སྤོ་བ་ཅིས་
ཀྱང་རུང་ཞིང་། འདི་གོ་ན། རྐང་པ་གཉིས་པའི་ཤེས་རབ་ཀྱི་རབ་སོགས་ཀྱང་འདིར་
མི་འགྲིག་བཞིན་དུ་འཐེན་མི་དགོས་པར་འགྱུར་རོ། །བཏུ་བྱའི་མཐའི་རྡོ་རྗེ་ཞེས་པ་ནི།
རྐང་པ་བཞི་པའི་ཐོག་མ་ན་དངོས་སུ་ཡོད་ལ། དེས་ན། དབང་ཆེན་ཞེས་པ་རྐང་པ་
དང་པོ་ནས་བཏུ་ལ། གར་གྱི་དབང་ཕྱུག་དགྱེས་རབ་ཅེས་པ་རྐང་པ་གསུམ་པ་ནས་
བཏུ་ཞིང་། རྡོ་རྗེ་ཞེས་པ་རྐང་པ་བཞི་པ་ནས་བཏུས་ཏེ། བཏུ་བྱའི་ཡི་གེ་ཚང་བར་
བྱའོ། །མཚན་སྒྲའི་སྒོ་ནས་ལུང་དུ་བསྟན་པ་ཞིག་ལ་ཡང་། འདི་ཉིད་ཧ་ཅང་གསལ་
བ་ཡིན་ཏེ། སྔོན་གྱི་འཛམ་གླིང་རྒྱན་དྲུག་ལྟ་བུའི་ལུང་བསྟན་གྱི་ཁྲོད་ན་ཡང་། རྡོ་རྗེའི་
ཚིག་གི་ཟུར་རེ་རེ་ཙམ་གྱིས་ལུང་དུ་བསྟན་པ་དུ་མ་སྣང་བའི་ཕྱིར་རོ། །
གཉིས་པ་ལ་གཉིས། མཛད་པ་འཕྲིན་ལས་ལུང་དུ་བསྟན་པ་དང་། རྟེན་ལུང་
དུ་བསྟན་པའོ། །དང་པོ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་
ནི༑ གཞན་ཡང་མཛད་པ་རྒྱ་ཆེན་པོ། །སྣ་ཚོགས་མཐུ་ཡིས་འདུལ་མཛད་དེ། །ཞེས་
པའོ། །གཉིས་པ་ལ། གཞན་ཡང་ཞེས་པ་ནས། དེ་ལྟ་བུའི་སྤྲུལ་གཞི་དེ་ཉིད་ཀྱི་སྒྱུ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
འཕྲུལ་གྱི་རོལ་གར་བཤད་མ་ཐག་པ་དེ་ལ་ནི། བཤད་ཟིན་པའི་རྟ་མགོའི་ཅོད་པཎ་ལ་
སོགས་པའི་ཁྱད་པར་དེ་དག་དང་ལྡན་པར་མ་ཟད། འཆད་འགྱུར་གྱི་རྟེན་དང་མཛད་
པ་ལ་སོགས་པའི་གདུལ་བྱ་ཐུན་མོང་ལ་སྣང་དུ་རུང་བས་ཁྱད་པར་གཞན་ཡང་ཅི་
རིགས་པ་ཡོད་དོ། །ཞེས་པའི་དོན་ནོ། །ལྷག་མའི་དོན་ནི་དེ་ལ་སྐལ་བ་དང་ལྡན་
པའི་གདུལ་བྱ་རྣམས་ཀྱི་རྒྱུད་ལེགས་པར་འདུལ་བར་མཛད་དེ་ཞེས་དྲང་ངོ་། །གང་
གིས་ན། མཛད་པ་རྒྱ་ཆེན་པོས་དང་། ཚུལ་ཇི་ལྟར་ན། སྣ་ཚོགས་པའི་མཐུ་ཡིས་ཏེ།
གདུལ་བྱ་རང་རང་གི་ཁམས་དང་བསམ་པ་དང་། བག་ལ་ཉལ་རྣམས་དང་། རྗེས་སུ་
མཐུན་པའི་ཚུལ་གྱིས་འདུལ་བར་མཛད་དོ། །ཞེས་པ་སྟེ། སྒྲ་ཇི་བཞིན་པའི་བཤད་
པའི་ཕྱོགས་སོ། །
གཉིས་པ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་ནི།
དག་པའི་འགྲོ་ལ་མཐུན་བྱས་སྐུ། །གསེར་འོད་མཚན་དང་དཔེ་བྱད་ལྡན། །ཅེས་
པའོ། །གཉིས་པ་ལ་གཉིས། དག་པའི་འགྲོ་བའི་དོན་བཤད་པ་དང་། ལྷག་མའི་དོན་
བཤད་པའོ། །དང་པོ་ནི། དག་པའི་འགྲོ་བ་ཞེས་པའི་དོན། ལྷའི་ང་རྒྱལ་དང་གསལ་
སྣང་ལེགས་པར་གོམས་པ་ལས། ཐ་མལ་གྱི་སྣང་ཞེན་དག་སྟེ། ཕྲ་མོའི་རྣལ་འབྱོར་
སོགས་ཀྱི་ལམ་གོང་མ་ལ་རིམ་གྱིས་འགྲོ་བའམ་བགྲོད་པར་བྱེད་པ་ལ་བཤད་པ་
ནི། དྲང་དོན་གྱི་བཤད་པ་དང་། ལུས་ལ་གནད་དུ་བསྣུན་པ་ལས། མཚན་འཛིན་
གྱི་རྒྱུན་བཅིང་པར་དག་པའི། བདེ་བ་ཆེན་པོ་ལམ་ལ་འགྲོ་བའམ་བགྲོད་པར་བྱེད་པ་
ལ་བཤད་པ་ནི། ངེས་དོན་གྱི་བཤད་པའི་ཕྱོགས་སོ། །ཡང་དག་པའི་སྐད་དོད་ཤུདྡྷ་
ཞེས་པ། མེད་པའམ་སྟོང་པའི་དོན་ལ་འཇུག་པ་ཡིན་པས། དག་པའི་འགྲོ་བ་ཞེས་པ།
ཆོས་དང་གང་ཟག་གི་བདག་མེད་པའི་སྟོང་པ་ཉིད་ཀྱི་དོན་མངོན་སུམ་དུ་མཐོང་བའི་
གང་ཟག་ལ་བཤད་པ་ནི། ཡིག་དོན་གྱི་བཤད་པ་དང༌། དེ་བཞིན་དུ་སྟོང་པ་ཉིད་ཡུལ་
དུ་བྱས་ནས་མཉམ་པར་བཞག་པའི་ཚེ། གཉིས་སྣང་གི་རྒྱུན་ཕྲ་མོས་ཀྱང་དག་པ་སྟེ།



ལུང་བསྟན་རྣམ་བཤད།
དེས་སྟོང་པའི་གང་ཟག་ལ་བཤད་པ་ནི། སྤྱི་དོན་གྱི་བཤད་པའོ། །ཡང་དག་པའི་འགྲོ་
བའི་དོན། ཕྱག་རྒྱ་དང་མཉམ་པར་སྦྱར་ནས་ལུས་ལ་གནད་དུ་བསྣུན་པ་ལས། ཉི་
ཟླའི་རླུང་གི་རྒྱུ་བ་རིམ་གྱིས་དག་པའི་ངང་ནས། རླུང་དྷུ་ཏཱིར་འགྲོ་བ་སྟེ། ཚུད་པ་ལ་
བཤད་པ་ནི། སྦས་བཤད་ལས། ལམ་གྱི་འདོད་ཆགས་ཆོས་སྦས་དང་། ཕྱི་ནང་གི་
ཐབས་ཁྱད་པར་ཅན་ལ་བརྟེན་ནས། རགས་པ་ཉེར་ལྔ་སོགས་རིམ་གྱིས་དག་པའི་
མཐར། འོད་གསལ་ལ་འགྲོ་བ་སྟེ། དེ་ལ་རེག་པའམ། དེ་མངོན་དུ་བྱས་པ་ལ་བཤད་
པ་ནི་མཐར་ཐུག་གི་བཤད་པའོ། །གཉིས་པ་ལ། དེ་དང་མཐུན་པར་བྱས་པའི་སྐུ་ནི།
དེ་ལྟ་བུའི་འགྲོ་བའམ། གདུལ་བྱ་དེ་དག་གི་མོས་པ་སོགས་དང་ཅི་རིགས་པར་རྗེས་
སུ་མཐུན་པའི་རྟེན་དུ་སྤྲུལ་པའི་དོན་ཏེ། དེ་ཡང་། ཐུན་མོང་དུ་གསེར་གྱི་འོད་དེ། དེའི་
ཁ་དོག་དང་ལྡན་པའི། པཎ་ཞྭ་དང་བླ་གོས་སོགས་ཀྱིས་མཛེས་པའི་དགེ་སྦྱོང་གི་རྣམ་
པ་ལ། ནང་དུ་མཚན་དང་དཔེ་བྱད་ལ་སོགས་པ། ངོ་མཚར་བའི་ཡོན་ཏན་གྱི་རྒྱན་
དང་ལྡན་པའི། ལྷའི་ང་རྒྱལ་དང་། གསལ་སྣང་བཅོས་མིན་ལ་གནས་པ་ཉིད་ཀྱིས།
གསུམ་ལྡན་རྡོ་རྗེ་འཛིན་པ་ཆེན་པོའི་རྟེན་དུ་སྤྲུལ་པའི་དོན་དུ་བཤད་པ་ནི། ཅུང་ཟད་
དྲང་དོན་དང་འགྲེལ་བའི་བཤད་པ་དང་། ཕྱི་རོལ་དུ་སྔར་བཤད་པའི་འགྲོ་བ་རྣམས་
ཀྱི་བློ་དང་ཅི་རིགས་པར་རྗེས་སུ་མཐུན་པའི་རྟེན་དུ་སྤྲུལ་ན་ཡང་། ནང་དུ། ཤིན་ཏུ་
ཕྲ་བའི་རླུང་སེམས་ཀྱིས་ཉེར་ལེན་བྱས་པ་ལས། པགས་པ་གསེར་མདོག་སོགས་
ཀྱི་མཚན་དང་། དཔེ་བྱད་ཀྱི་རྒྱན་དང་ལྡན་ཞིང་། རིགས་འདྲ་རྒྱུན་མི་ཆད་པའི་རང་
བཞིན་ཅན་གྱི་བདེ་བ་ཆེན་པོའི་ཡེ་ཤེས་ཀྱི་སྐུའི་བདག་ཉིད་ལས་མི་འདའ་བའི་དོན་དུ་
བཤད་པ་ནི། ངེས་དོན་དང་འགྲེལ་བའི་བཤད་པའོ། །
གཉིས་པ་ལ་གཉིས། ལུང་འགོད་པ་དང༌། དོན་བཤད་པའོ། །དང་པོ་ནི། གོ་
བྱེད་ཐེག་པ་བླ་ན་མེད། །ཟབ་མོ་གསང་སྔགས་ཇི་བཞིན་པར། ། རྒྱལ་བ་བདེ་གཤེགས་
ཕྱག་རྒྱའི་སྐུ། །རབ་སྤྲུལ་དཀྱིལ་འཁོར་སྣ་ཚོགས་བདག །ཅེས་པའོ། །གཉིས་པ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ནི༑ གོང་དུ་དྲངས་ཟིན་པའི་ལུང་། ཐབས་ཆེན་རྣམ་དག་པདྨོའི་དོན། །ཅེས་པ་ནས།
གསེར་འོད་མཚན་དང་དཔེ་བྱད་ལྡན། །ཞེས་པའི་བར་གྱི་ཤོ་ལོ་ཀ་གཉིས་པོ་འདི་
ནི༑ ཚིག་དོན་གཉིས་ཀའི་སྒོ་ནས་ལུང་དུ་བསྟན་ཟིན་མ་ཐག་པའི་མཁས་གྲུབ་ཆེན་
པོ་འདི་ཉིད། ཁྱབ་བདག་ཡང་གསང་ཁྲོས་པའི་སྒྱུ་འཕྲུལ་གྱི་རོལ་གར་ཁོ་ན་ཡིན་པ་
དེ་ཉིད། གདུལ་བྱ་རྣམས་ཀྱིས། གོ་བྱེད་དེ། ཤེས་པར་བྱེད་པའི། ཐེག་པ་སྟེ། ཨ་ཏི་
ཡོ་གའི་རྒྱུད་ཀྱི་ལུང་། བླ་ན་མེད་པ་སྟེ། མཆོག་ཏུ་གསལ་བ་ཡིན་ནོ། །དེས་ན་ཆེས་
ཆེར་ཟབ་ཅིང་རབ་ཏུ་གསང་བའི་ཡིད་སྐྱོབ་བམ། སྔགས་ཀྱི་རྒྱུད་འདི་ཉིད་ལས་ལུང་
དུ་བསྟན་པའི་དོན་ཇི་ལྟ་བ་བཞིན་ངེས་པར་བྱས་ཏེ། རྗེ་འདི་ཉིད་བདུད་བཞི་ལས་
རྒྱལ་ཞིང་། རང་དོན་སྤངས་པ་བདེ་གཤེགས་སོགས་མཉེས་པའི་ཕྱག་རྒྱ་ཆེན་པོ་ཡེ་
ཤེས་ཀྱི་སྐུ། ཁྲོ་རྒྱལ་རྟ་མཆོག་རོལ་པ་ཉིད། གདུལ་བྱའི་དབང་གིས། མིའི་རྣམ་པར་
རབ་ཏུ་སྤྲུལ་པ་ཙམ་མ་གཏོགས། དོན་དུ་ན། དཀྱིལ་འཁོར་སྣ་ཚོགས་ཀྱི་བདག་པོ་
སྟེ༑ རིགས་ཐམས་ཅད་ཀྱི་སྤྲོ་བསྡུའི་བྱེད་པོ་ཉིད་ཡིན་ནོ་སྙམ་དུ། ཡིད་ཆེས་པར་གྱིས་
ཤིག ཅེས་པ་སྟེ། ཕལ་ཆེར་སྒྲ་ཇི་བཞིན་པའི་བཤད་པའི་ཕྱོགས་ཡིན་ནོ། །
ལེའུ་བཅུ་གཉིས་པའི་ལུང་དོན་བཤད་པ།
གཉིས་པ་ལེའུ་བཅུ་གཉིས་པའི་ལུང་དོན་བཤད་པ་ལ་དྲུག གཞི་གང་ལས་
སྤྲུལ་པ་དང་། ཅི་ལ་དགོངས་ནས་སྤྲུལ་པ་དང༌། གདུལ་བྱ་གང་འདུལ་བ་དང༌། དེ་
ཐབས་གང་གིས་འདུལ་བ་དང་། ཇི་ལྟར་སྤྲུལ་པའི་ཚུལ་དང༌། ཡོན་ཏན་གྱི་ཁྱད་པར་
བཤད་པའོ། །དང་པོ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་ནི། དེ་
ནས་པདྨོ་ཆགས་པའི་སྐུས། །གསུང་གི་གཟི་མདངས་རྒྱས་མཛད་དོ། །ཞེས་པའོ། །གཉིས་
པ་ལ་གཉིས། དེ་ནས་ཀྱི་དོན་བཤད་པ་དང་། པདྨོ་སོགས་ལྷག་མའི་དོན་བཤད་པའོ། །དང་
པོ་ནི། དེ་ནས་ཀྱི་སྐད་དོད། ཨཱ་ཐ་ཞེས་པ། བར་མ་ཆད་པའི་དོན་ཅན་དེ། རྒྱུད་འདིའི་ལེའུ་



ལུང་བསྟན་རྣམ་བཤད།
བཅུ་གཅིག་པ་ཡན་ཆད་རྫོགས་ཤིང༌། བཅུ་གཉིས་པའི་ཡང་རྐང་པ་སྔ་མ་རྣམས་
གསུངས་ཟིན་ནས། དེའི་ཕྱི་མ་རྣམས་འཆད་པའི་སྐབས་སྦྱོར་བ་སྟེ། ཡིག་དོན་
གྱི་བཤད་པ་དང་། ཡང་ཨཱ་ཐ་ཞེས་པའི། ཨཱ་ལ་ཡི་གེ་བསྣན་པའི། ཨཱ་ཀ་རོ་མུ་ཁཾ་
སརྦ་དྷརྨ་ནམ། ཞེས་པས། ཆོས་ཐམས་ཅད་རང་བཞིན་གྱིས་སྐྱེ་བ་མེད་པའི། ཟབ་
མོའི་དོན་ཡུལ་དུ་བྱས་པའི་ཡེ་ཤེས་ཀྱི་ཚོགས་སྟོན་ཅིང་། ཡི་གེ་སྔ་མའི་ཡེ་ཤེས་ཀྱི་
ཚོགས་སྟོན་པའི་ཟླ་སྟོབས་ཀྱིས། ཡི་གེ་ཕྱི་མ་ཐས་ཀྱང་བསོད་ནམས་ཀྱི་ཚོགས་
སྟོན་པར་བཤད་པ་ནི། སྤྱི་དོན་གྱི་བཤད་པའོ། །ཡང་ཨཱས་ཤེས་རབ་ཀྱི་གསང་བ་
པདྨ་དང་། ཐས་ཐབས་ཀྱི་རྡོ་རྗེ་བསྟན་པར་བཤད་པ་ནི། སྦས་བཤད་ལས། འདོད་
ཆགས་ཆོས་སྦས་དང༌། ཨཱས་རྣམ་པར་དག་པའི་ཤེས་རབ་དང་། ཐས་དམིགས་པ་
མེད་པའི་སྙིང་རྗེ་བདེ་བ་ཆེན་པོའི་ཡེ་ཤེས་སྟོན་པར་བཤད་པ་ནི་མཐར་ཐུག་གི་བཤད་
པའོ། །ཡང་། ཨཱ་ཐ་ཞེས་པ། བཀྲ་ཤིས་པ་དང་། ཚིག་ཕྲད་ཀྱི་དོན་དང་། དེ་མ་ཐག་
པའི་དོན་དང་། དབང་དུ་བྱས་པའི་དོན་ཏེ། བཞི་ལ་འཇུག་པར་རྗེ་བདག་ཉིད་ཆེན་
པོས་གསུངས་པ་ལས། འདིར་ཚིག་ཕྲད་ཀྱི་དོན་ལ་འཇུག་ཚུལ་ནི། རྒྱུད་ཀྱི་ཚིག་སྔ་
མ་རྣམས་གསུངས་ཟིན་པ་དེ་ནས། མ་འོངས་པ་ན་སྤྲུལ་པ་ཇི་ལྟར་འབྱུང་བའི་ཚུལ་
འཆད་པ་ན། ལུང་འདི་ལྟར་གསུངས་ཞེས་པའི་དོན་ཡིན་ལ། དེ་མ་ཐག་པའི་དོན་ལ་
འཇུག་ཚུལ་ནི། ལུང་སྔ་མ་རྣམས་གསུངས་ཟིན་པའི་དེ་ནས་ཏེ། དེ་མ་ཐག་ཏུ་ལུང་
འདི་གསུངས་ཞེས་བར་མ་ཆད་པའི་གསལ་བྱེད་དུ་གོ་དགོས་སོ། །གཉིས་པ་ནི། པདྨོ་
ཆགས་པའི་སྐུས་ཏེ། ཨུཏྤལ་དམར་པོའི་མདངས་སམ། ཁ་དོག་རབ་ཏུ་ཆགས་པའི་
ཡེ་ཤེས་ཀྱི་སྐུ་སྐབས་ཀྱི་སྤྲུལ་གཞི་རྟ་མཆོག་རོལ་པས། གསུང་གི་སྟེ་པདྨ་གསུང་གི་
རིགས་ཀྱི། གཟི་མདངས་ཏེ། འདིར་ལམ་དང་ཆོས་ཚུལ་རྣམས། རྒྱས་མཛད་དོ་སྟེ།
དེ་སྟོན་པའི་སློབ་དཔོན་སོགས་སུ་སྤྲུལ་པའི་སྒོ་ནས་སྤེལ་བར་མཛད་དོ། །ཞེས་པ་ནི་
དྲང་དོན་དང་འགྲེལ་བའི་བཤད་པ་ཡིན་ལ། ཡང་རྐང་པ་དང་པོའི་དོན། སྐབས་འདིར།
པདྨའི་ཕྱག་མཚན་ཅན་གྱི་འདོད་ཆགས་རྡོ་རྗེའི་སྐུས་ཞེས་པའམ། པདྨ་སྟེ་ཨུཏྤལ་
ཆགསུངས་ཞེས་བར་མ་ཆད་པ་གསུངས་ཟིན་པའི་དེ་ནས



༠
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
དམར་པོའི་ཁ་དོག་ཅན་གྱི་འདོད་ཆགས་རྡོ་རྗེའི་སྐུས་ཞེས་བཤད་ཀྱང་འགྲིག་རྒྱུ་ཙམ་
དུ་སྣང་ངོ་། །ཡང་པདྨོ་ནི་གསང་བའི་པདྨ་སྟེ་བྷ་ག་ཡིན་ལ། དེ་གང་ལ་ཆགས་པའམ་
ལྡན་པའི་སྐུ་ནི་གར་དབང་མའི་སྐུ་སྟེ་དེས། གསུང་གི་སྟེ། སྐབས་ཀྱི་སྤྲུལ་གཞི་པདྨ་
གསུང་གི་ལྷ། རྟ་མཆོག་རོལ་པའི་གཟི་མདངས་ཏེ། ཐུགས་རྒྱུད་ཀྱི་ལྷན་སྐྱེས་ཀྱི་བདེ་
བ་ཆེན་པོ་ཉིད། རྒྱས་མཛད་དོ་སྟེ། ཆེས་ཆེར་འཕེལ་བར་མཛད་དོ། །ཞེས་པ་ནི་ངེས་
དོན་གྱི་བཤད་པའོ། །
གཉིས་པ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་ནི།
ལུང་ཕྱི་མ་ལེའུ་བཅུ་གཉིས་པའི་ལུང་གི་རྐང་པ་གསུམ་པ། ཕྱག་རྒྱ་རྫུ་འཕྲུལ་གནས་
སྦྱོར་བས། །ཞེས་པ་འདི་ཉིད་ཡིན་མོད་ཀྱི། འོན་ཀྱང་འདི་ལ། ལུང་མཚན་ཉིད་ཀྱི།
རྐང་པ་དྲུག་པའི་ཚེག་བར་ཕྱི་མ་ལྔ་དང་། བརྒྱད་པའི་ཚེག་བར་ཕྱི་མ་གསུམ་གྱིས་
ཀྱང་ཁ་བསྐངས་ནས་བཤད་ན་བདེའོ། །གཉིས་པ་ནི། ལྷའི་སྐུ་ཕྱག་རྒྱ་ཆེན་པོའི་རྣལ་
འབྱོར་གྱི་ངང་ནས། རྫུ་འཕྲུལ་གྱི་རོལ་གར་འབྱམས་ཀླས་སུ་སྤྲོ་བའི་གནས་ཆེན་
པོ༑ རྫུ་འཕྲུལ་ཕུག་ཏུ་གྲགས་པ། ཁམས་གསུམ་དབང་སྡུད་འཇིགས་མེད་རྡོ་རྗེ་ཀི་ལ་
ཡའི་རྫོང་། ཉེ་བར་སྦྱོར་བ་སྟེ། གསར་དུ་སྒྲུབ་པའི་སྒོ་ནས། འཆད་འགྱུར་གྱི་གདུལ་
བྱ་རྣམས། ཐོག་མར་དབང་དུ་བསྡུས་ཏེ། དེ་ནས་རྒྱུད་ལེགས་པར་འདུལ་བའི་དོན་དུ།
རིགས་སྔགས་འཆང་གི་དབང་ཕྱུག་ཆེན་པོའི་རྣམ་པར་སྤྲུལ་ཏོ། །ཞེས་པ་ནི། དྲང་
དོན་གྱི་བཤད་པའི་ཕྱོགས་སུ་གཏོགས་རུང་བ་ཙམ་དང་། ཡང་དོན་དམ་པའི་ཕྱག་རྒྱ་
ཟབ་མོ་སྟོང་པ་ཉིད་དང་། རྫུ་འཕྲུལ་གྱི་རོལ་པ་མཐའ་ཀླས་སུ་སྤྲོ་ཞིང་སྡུད་པའི་གནས་
སམ་གཞི་གཅིག་པུ། ལྷན་སྐྱེས་ཀྱི་བདེ་བ་ཆེན་པོ་གཉིས་མཉམ་པར་སྦྱོར་བའི། བདེ་
སྟོང་དབྱེར་མེད་ཀྱི་ངང་ནས། འཆད་འགྱུར་གྱི་གདུལ་བྱ་རྣམས། དབང་དུ་བསྡུས་ཏེ་
འདུལ་བར་དགོངས་ནས། རྡོ་རྗེ་འཛིན་པ་ཆེན་པོའི་རྟེན་དུ་སྤྲུལ་ཏོ། །ཞེས་པ་ནི་ངེས་
དོན་དང་འགྲེལ་བའི་བཤད་པའོ། །



ལུང་བསྟན་རྣམ་བཤད།
གསུམ་པ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་ནི།
གསེར་མིག་འདབ་བཟང་གྲོང་ཁྱེར་དང་། ལངྐའི་གནས་ཚེགས་སྲིན་པོའི་སྡེ། །ཞེས་
དང་༑ ལུང་ཕྱི་མའི་རྐང་པ་དྲུག་པའི། ཀླུ་རྒྱལ་ཞེས་པ་དང་། བརྒྱད་པའི་ལྷ་ཆེན་ལ་
སོགས་ཞེས་པ་ཡང་འདིར་བསྣན་ནས་བཤད་དགོས་སོ། །གཉིས་པ་ནི། མཁའ་ལྡིང་
སོགས་གཉིས་དང་། ཀླུ་རྒྱལ་དང༌། འོག་ནས་འབྱུང་བའི་ལྷ་ཆེན་ལ་སོགས་པ་སྟེ།
འདིའི་སོགས་ཁོངས་ནས། དྲེགས་པའི་སྡེ་གཞན་དང་། མིའི་གདུལ་བྱ་རྣམས་ཀྱང་
བཏོན་ན་ལེགས་ཏེ་སྒྲ་ཇི་བཞིན་པའི་བཤད་པའི་ཕྱོགས་སོ། ། །
བཞི་པ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་ནི། རྫུ་
འཕྲུལ་ཀུན་སྟོབས་འཁོར་ལོ་ཡིས། །ཞེས་པའོ། །གཉིས་པ་ནི། རྟེན་དང་བརྟེན་པའི་
རྫུ་འཕྲུལ་གྱི་རོལ་པ་ཀུན་ཏུ་སྟོབས་པ་སྟེ་སྟོན་པའི། དཀྱིལ་འཁོར་གྱི་འཁོར་ལོ་ཆེན་
པོ་ཉེ་བར་སྤྲུལ་ཏེ། དེར་གདུལ་བྱ་རྣམས་བཅུག་ནས། དབང་དང་དམ་ཚིག་ལ་འགོད་
པ་སོགས་ཀྱི་སྒོ་ནས་འདུལ་བར་མཛད་དོ། །ཞེས་པ་ནི་དྲང་དོན་དང་འགྲེལ་བའི་
བཤད་པ་དང་། རྫུ་འཕྲུལ་གྱི་རོལ་པ་ཀུན་ཏུ་སྟོབས་པ་སྟེ། རྣམ་པ་ཅིར་ཡང་འཆར་
བའི༑ བླ་ན་མེད་པའི་ཚོགས་ཀྱི་འཁོར་ལོ་ལྷན་སྐྱེས་ཀྱི་བདེ་བ་ཆེན་པོ་ལ་རོལ་བཞིན་
པ་ཡི་ངང་ནས། བཤད་ཟིན་པའི་གདུལ་བྱ་རྣམས། ཅི་རིགས་པའི་ཐབས་ཀྱི་འདུལ་
བར་མཛད་དོ། །ཞེས་པ་ནི་ངེས་དོན་དང་འགྲེལ་བའི་བཤད་པའོ། །
ལྔ་པ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་ནི། ཏིང་ངེ་
འཛིན་ལ་སྙོམས་ཞུགས་ཏེ། །པདྨ་རྟ་མཆོག་སྤྲུལ་པར་མཛད། །ཅེས་པའོ། །གཉིས་
པ་ལ། ཚུལ་ཇི་ལྟར་སྤྲུལ་པ་ནི། འདིར་གང་ཡང་སྒྲིབ་པ་དང་བྲལ་བའི་དོན་གྱི་འོད་
གསལ་ལ་རྩེ་གཅིག་ཏུ་མཉམ་པར་བཞག་སྟེ། དེ་ལས་གཡོ་བ་མེད་བཞིན་པའི་ངང་
ནས་དང༌། སྤྲུལ་པ་པོ་གང་གིས་ན། པདྨ་རྟ་མཆོག་སྟེ། པདྨ་གསུང་གི་ལྷ། ཁྲོ་བོ་
ཆེན་པོ་རྟ་མཆོག་རོལ་པས་དང༌། རྟེན་གང་དུ་སྤྲུལ་པ་ནི་འདིར་དངོས་སུ་མི་གསལ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཡང་༑ ལུང་སྔ་ཕྱིའི་བཤད་པའི་སྒོ་དུ་མར། རྟེན་མཆོག་ཏུ་སྤྲུལ་པར་བཤད་པ་དང་།
དགེ་སྦྱོང་དང་། དགེ་སློང་གི་རྟེན་དུ་སྤྲུལ་པར་བཤད་པ་རྣམས་འདིར་ཡང་འདྲ་བས།
གསུམ་ལྡན་རྡོ་རྗེ་འཛིན་པ་ཆེན་པོའི་རྟེན་དུ་སྤྲུལ་པར་མཛད་དོ། །ཞེས་བཤད་པར་
བྱ་སྟེ། དགོངས་པ་མིན་པ་གཙོ་ཆེ་བའི་བཤད་པའོ། །
དྲུག་པ་ལ་གསུམ། མཉམ་རྗེས་ཀྱི་ཁྱད་པར་དང་། གདུལ་བྱ་བསྐྲུན་པའི་ཁྱད་
པར་དང་། སྤངས་རྟོགས་ཀྱི་ཁྱད་པར་དོན་བརྡ་དང་བཅས་པའོ། །དང་པོ་ལ་གཉིས།
ལུང་འགོད་པ་དང༌། དོན་བཤད་པའོ། །དང་པོ་ནི། དེ་བཞིན་ཉིད་དབྱིངས་སྙོམས་
ཞུགས་ལས། །ཞེས་པའོ། །གཉིས་པ་ནི། རྗེ་རང་ཉིད་ཀྱིས། སྟོང་ལ་སླར་མི་ཟློག་
པར་བླ་ཞུགས་བཞིན། །ཐ་སྙད་རེས་འཇོག་མེད་པར་མཐོང་བ་ཡི། །བདེན་གཉིས་
ལག་མཐིལ་སྐུ་རུ་ར་ལྟར་རིག །ད་ནི་བདག་ལ་མཉམ་རྗེས་དབྱེ་བ་མེད། །ཅེས་ཇི་
ལྟར་ཞལ་གྱིས་བཞེས་པ་ལྟར། རྗེ་འདི་ཉིད་ཟབ་མོའི་དོན་ལ་གཉིས་སྣང་ནུབ་པའི།
འོད་གསལ་ལྷན་སྐྱེས་ཀྱི་བདེ་བ་ཆེན་པོའི་དབྱིངས་ལ། སྙོམས་པར་ཞུགས་པ་ལས་
ཏེ༑ འདིར་མི་ལྡང་བའི་ཚུལ་གྱིས་མཉམ་པར་བཞག་པ་ལས། གཡོ་བ་མེད་བཞིན་དུ་
ཡང་། འཆད་འགྱུར་གྱི་གདུལ་བྱ་བསྐྲུན་པ་སོགས་ཀྱི་རྗེས་ཐོབ་ཀྱི་མཛད་པ་རྣམས་
མཛད་དོ། །ཞེས་པ་སྟེ། དགོངས་པ་མིན་པ་གཙོ་ཆེ་བའི་བཤད་པའོ། །
གཉིས་པ་ལ་གཉིས། ལུང་འགོད་པ་དང་། དོན་བཤད་པའོ། །དང་པོ་ནི།
སེམས་དཔའ་རྒྱལ་བ་ཀུན་གྱི་ཡབ། །ཅེས་པའོ། །གཉིས་པ་ནི། རྗེ་འདི་ཉིད་སེམས་
དཔའ་སྟེ། ཨུཏྤལ་ལྟ་བུ་དང༌། པད་དཀར་ལྟ་བུ་དང་། པདྨ་ལྟ་བུ་དང་། ཙནྡན་ལྟ་
བུའི་གདུལ་བྱ་རྣམས་དང་། རྒྱལ་བ་སྟེ་རིན་པོ་ཆེ་ལྟ་བུའི་གདུལ་བྱ་ཡང་གསུང་གིས་
བསྐྱེད་པས་ན། དེ་དག་ཀུན་གྱི་ཡབ་སྟེ། འཇིག་རྟེན་ན་བུ་བསྐྱེད་པའི་ཕ་ལྟ་བུར་གྱུར་
པའོ། །ཞེས་པའོ། །དགོངས་པའི་བཤད་པའོ། །



ལུང་བསྟན་རྣམ་བཤད།
གསུམ་པ་ལ་གཉིས། ལུང་འགོད་པ་དང༌། དོན་བཤད་པའོ། །དང་པོ་ནི།
རྡོ་རྗེ་འཛིན་དབང་ཐུབ་ཉིད་དང༌། །རིགས་ཉིད་སྤྲུལ་པའི་ལུང་ལས་གྲུབ། །ཅེས་
པའོ། །གཉིས་པ་ནི། འདིར་མཚོན་བྱེད་རྟགས་ཀྱི་རྡོ་རྗེ་རང་ལྷར་གསལ་བའི་ཕྱག་
མཚན་དུ་འཛིན་པའམ། གསོར་བ་སོགས་ཀྱི་དམ་ཚིག་ལ་གནས་པའི་རིག་སྔགས་
འཆང་བའི་དབང་ཕྱུག་ཆེན་པོ། ཚངས་པར་སྤྱོད་པ་ལ་སོགས་པའི་ཐུབ་པའི་བརྟུལ་
ཞུགས་ལ་གནས་པ་ཉིད་དང་། དོན་བསྡུ་ན་རིགས་ཐམས་ཅད་ཀྱི་དཀྱིལ་འཁོར་བྲི་
བ་ལ་སོགས་པའི་དེ་ཉིད་བཅུ་ཟུང་གི་ཡོན་ཏན་དང་ལྡན་པའི་རྟེན་དུ་སྤྲུལ་པ་སྟེ། དེའི་
ཚུལ་ནི་བཤད་མ་ཐག་པའི་ལུང་འདི་ཉིད་ལས་གྲུབ་པ་སྟེ། རྟོགས་པར་འགྱུར་རོ་ཞེས་
པ་ནི། དྲང་དོན་དང་འགྲེལ་བའི་བཤད་པ་དང༌། ཡང་རྗེ་འདི་ཉིད་གཞན་དོན་རྟོགས་པ་
མཐར་ཐུག་མཚོན་བྱ་དོན་གྱི་རྡོ་རྗེ། བདེ་ཆེན་ཆོས་ཀྱི་སྐུ་རང་གི་བདག་ཉིད་དུ་འཛིན་
པའི་རྣལ་འབྱོར་གྱི་དབང་ཕྱུག་དང༌། རང་དོན་སྤངས་པ་མཐར་ཐུག བདུད་བཞི་དང་
སྒྲིབ་པ་གཉིས་ལ་སོགས་པ་ཐུབ་པ་སྟེ། ལྷག་མེད་དུ་བཅོམ་ནས། སླར་མི་སྐྱེ་བའི་
ཆོས་ཅན་དུ་བྱས་པ་ཉིད་ཀྱི། འགོག་པ་མཐར་ཐུག་མངོན་དུ་གྱུར་པ་དང་། མདོར་ན་
རིགས་ཐམས་ཅད་ཀྱི་སྤྲོ་བསྡུའི་བྱེད་པོ་ཉིད་དུ་བཞུགས་པ་ནི། གང་ཡང་སྤྲུལ་གཞི་
འབྲས་དུས་ཀྱིས་བདེ་སྟོང་ལྷན་ཅིག་སྐྱེས་པའི་ཡེ་ཤེས་ལས། ཇི་ལྟར་སྤྲུལ་པའི་ཚུལ་
སོགས་ལེགས་པར་བཤད་པའི་ལུང་སྔ་ཕྱི་འདི་དག་ལས་གྲུབ་པ་སྟེ། རྟོགས་པར་
འགྱུར་རོ། །ཞེས་པ་ནི་ངེས་དོན་དང་འགྲེལ་བའི་བཤད་པའོ། །དེ་དག་གིས་ལུང་གི་
དོན་རྣམས། སྐབས་ཀྱི་དོན་དང་འགྲིག་པར་བྱས་ཏེ། ཆེ་ལོང་ཙམ་ཞིག་བཤད་ཟིན་
ལ༑ འོན་ཀྱང་ལུང་གི་ཚིག་སོ་སོར་ཕྲལ་ནས་བཤད་པའི། ལུང་ཚན་རེ་རེའི་ནང་དུ་
ཡང་༑ ད་དུང་ཚིག་ཁ་ཅིག་ལ། དྲང་ངེས་ཀྱི་བཤད་པ་ལྟ་བུ་འཇུག་ཅིང་། ཁ་ཅིག་ལ་
སྒྲ་ཇི་བཞིན་པའི་བཤད་པ་ལྟ་བུ་འཇུག་ཏུ་རུང་བའང་འགའ་རེ་ཡོད་དེ། གལ་ཆེ་བ་
རེ་གཉིས་ཙམ་མ་གཏོགས། ཐམས་ཅད་སོ་སོར་ཕྲལ་ཏེ་བཤད་ན་ཚིག་ཚོགས་ཆེས་
ལྕི་བར་འགྱུར་བས། འདིར་དེ་འདྲ་བའི་རིགས་ལ། བཤད་པའི་འགྲོ་ཤུགས་འགངས་



ནA
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
ཆེ་བ་ཉིད་གཙོ་བོར་བྱས་ནས་ཅུང་ཟད་རེ་བཤད་དེ། ཁ་བྱང་ཡང་དེ་དང་མཐུན་པར་
བཏབ་ནས། ཚིག་གཞན་གྱི་དངོས་ཐོབ་ཀྱི་བཤད་པ་བཏང་སྙོམས་སུ་བཞག་པའང་
འགའ་རེ་ཡོད་དོ། །རྙིང་མའི་རྒྱུད་ཀྱི་ལུང་ལས། མཐའ་དྲུག་དང་ཚུལ་བཞིའི་བཤད་
པར་སྦྱར་བ་ནི། ཁོ་བོའི་མནོ་བསམ་ལ། སྤྱིར་རྙིང་རྒྱུད་སླད་མེད་འདི་དག་ཀྱང་བོད་
དུ་འགྱུར་སྔ་བ་ཙམ་མ་གཏོགས། རྡོ་རྗེ་འཆང་གིས་གསུངས་པའི་རྒྱུད་ནི་ཡིན་དུ་
ངེས་ལ། དེ་ཡིན་ན། སྐབས་ཀྱི་ལུང་བཏུ་བའི་གཞི་རྟ་མཆོག་རོལ་པའི་རྒྱུད་འདི་
ཡང་༑ རྒྱུད་རྩོད་མེད་དུ་ཁས་བླང་དགོས་པར་འགྱུར་རོ། །དེ་ཡང་ཁས་ལེན་ན་ནི།
རྒྱུད་འདི་ཉིད་དབང་པོ་གཉིས་སྦྱོར་གྱི་འདོད་ཆགས་ལམ་དུ་བྱེད་ཚུལ་གསལ་བར་
སྟོན་པའི་རྒྱུད་དུ་འདུག་པས། རྒྱུད་སྡེ་འོག་མ་གསུམ་པོའི་གང་རུང་དུ་བགྲང་ན་ན་
མི་འགྲིག་ལ། རྒྱུད་སྡེ་ལྔ་པའི་རྣམ་གཞག་ཀྱང་བྱ་རོག་ལུས་དཀར་གྱི་གྲུབ་མཐའ་ཡིན་
པས༑ རྣལ་འབྱོར་ཆེན་པོའི་རྒྱུད་ཀྱི་གྲལ་དུ་བཞག་པ་ལས་འོས་མེད་དོ། །དེ་ལྟར་ན་
ཡང་༑ མཐའ་དྲུག་དང་ཚུལ་བཞིའི་བཤད་པ་རྫོགས་པར་འཇུག་པ་ལ། བླ་མེད་ཀྱི་རྩ་
རྒྱུད་ཞིག་དགོས་པར་གསུངས་པས། སྤྱིར་བླ་མེད་ཀྱི་རྒྱུད་ཡིན་པ་ཙམ་ཞིག་གིས་
ཀྱང་མི་ཕན་མོད། འོན་ཀྱང་རྟ་མཆོག་རོལ་པའི་རྒྱུད་འདི་ནི། རྩ་བཤད་གཉིས་ཀྱི་
ནང་ནས་རྩ་རྒྱུད་ཡིན་པའི་ཚུལ། རྙིང་མ་བ་ལ་ཡོངས་གྲགས་ལྟ་བུར་སྣང་ཞིང་། རྒྱུད་
ཁོ་རང་བཀླག་པ་ཉིད་ཀྱིས་ཀྱང་ཤེས་ནུས་ལ། དེས་ན་ལུང་འདི་དག་ཀྱང་བླ་མེད་ཀྱི་
རྩ་རྒྱུད་སྤྱིའི་བཤད་ཚུལ་དང་། དབྱིབས་མཚུངས་པ་ཙམ་དུ་བཤད་ཀྱང་མི་འགལ་
ལམ་སྙམ་པ་དང་། འདུས་པའི་རྒྱུད་འགྲེལ་གྱི་མཐའ་དཔྱོད་ཆེན་པོ་ལས། དེ་ལྟར་རྗེ་
བཙུན་ཡབ་སྲས་ཀྱི་མན་ངག་གི་གཞུང་རྣམས་ལ་རིང་དུ་འདྲིས་པའི་དོན་གྱི་གནད་
ལེགས་པོར་ཐོན་པའི་ལྡེ་མིག་གིས། རྩ་བཤད་ཀྱི་སྒོ་ལ་མཐའ་དྲུག་དང་ཚུལ་བཞིའི་
རྒྱས་བཏབ་པའི་དོན། བཤད་རྒྱུད་རྣམས་དང་ལེགས་པར་ཤན་སྦྱར་བས། རྩ་རྒྱུད་ཀྱི་
སྒོ་ཕྱེད་པ་ཅིག་བྱུང་ན། རྒྱུད་ཀྱི་གདམས་ངག་ལ་མི་འཇིགས་པ་ཐོབ་པའི་གདམས་
ངག་ཅན་དུ་འགྲོ་བ་ཡིན་ལ། དེ་ལྟར་ཤེས་ན་རྒྱུད་གཞན་ལ་ཡང་དེ་བཞིན་རིགས་པ་



ལུང་བསྟན་རྣམ་བཤད།
སྦྱོར་ཤེས་པས། རྒྱུད་སྡེ་ཀུན་ལ་མཁས་པར་འགྱུར་རོ། །ཞེས་གསུངས་པའི་རྒྱུད་
གཞན་དེ་ལ་ཡང་། སྔགས་གསར་མའི་རྒྱུད་ཞིག་ཁོ་ན་དགོས་པའི་ངེས་པ་མེད་དེ་
འོང་སྙམ་པ་དང་། ལུང་འགྲེལ་འདི་ཡང་བསྙེན་མཚམས་དམ་པོ་ཞིག་གི་ཐུན་བར་
ཅི་རིགས་ལ་འཕྲལ་དུ་བྲི་དགོས་པ་བྱུང་བས། འདིའི་བཤད་རྒྱུད་དང་འགྲེལ་བའི་
དཔེ་རྒྱུན་འདྲ་ཡང་། ད་གཟོད་རྩད་གཅོད་པར་རྔོ་མ་ཐོག་སྟེ། སྔར་རང་ཕྱོགས་ཀྱི་
བདེ་གསང་གི་རྒྱུད་ཀྱི་རྣམ་བཤད་ཆེན་མོ་འགའ་ཞིག་ལ། སྦྱངས་པ་ཐན་ཐུན་རེ་བྱེད་
ཁུལ་གྱི་སྐབས། ཅུང་ཟད་ཡིད་ལ་ངེས་པ་རྣམས་ཀྱི་རྗེས་སུ་འབྲངས་ནས། འདིར་
གང་ཡང་སྒྲ་ཇི་བཞིན་པ་མིན་པ་མ་གཏོགས་པས། མཐའ་གཞན་དང་། ཚུལ་བཞིའི་
བཤད་པ་འོལ་སྤྱི་ཙམ་རེ། དངོས་དང་ཕྱོགས་མཐུན་ཅི་རིགས་སུ་སྦྱར་ནས། བཤད་
ཁུལ་བགྱིས་མོད་ཀྱི། ནོར་བར་འདུག་ན་མཁས་པ་རྣམས་ཀྱིས། ལུང་དང་རིགས་པ་
དྲི་མ་མེད་པས་ཚུལ་བཞིན་དུ་བཀག་ནས། ལེགས་པའི་ཕྱོགས་གསལ་བར་མཛོད་
ཅིག་དང་། སྙིང་ཐག་པ་ནས་རྗེས་སུ་ཡི་རངས་པ་འབུལ་ལོ། །
སྨྲས་པ། ཡིད་དབང་སྟོང་ཆེན་གཤིས་ལ་ལེགས་ཞུགས་པའི། །ཤེས་རབ་པདྨ་
གར་གྱི་དབང་ཕྱུག་ལ། །དགྱེས་མགུར་རབ་རྩེན་ལྷན་སྐྱེས་བདེ་བའི་དཔྱིད། །ཁྱོད་ཉིད་
ངེས་དོན་རྡོ་རྗེའི་རང་མདངས་དངོས། །སྙིགས་ལྔའི་རང་རྟགས་ཐུན་གསུམ་མུན་པའི་
མཐུས། །རྩོད་དུས་ཡིད་དགའི་དཔལ་ཁང་ཟུམ་པའི་ཁ། །གྲུབ་མཆོག་ནམ་མཁའི་
ནོར་བུས་ཕྱེ་བ་ཉིད། །གསུང་རབ་མཁའ་ལྡིང་ཕུ་བོས་རིང་ནས་སྨོན། །འོན་ཏེ་
བསོད་ནམས་དཔལ་གྱིས་མངོན་མཐོ་ཞིང་། །གསང་ཆེན་ཆོས་ཚུལ་སྨྲ་བའི་སྤོབས་
པ་ཅན། །ངེས་དོན་རྡོ་རྗེའི་བརྟུལ་ཞུགས་འཆང་བ་ལས། །གཞན་ན་ཟབ་མོའི་དོན་
དེ་ཤེས་པ་ཉུང་། །ཅུང་ཟད་དཀའ་གནད་ས་ཡི་གདུ་བུའི་ཁ། །བཤད་རྒྱུད་ནོར་བུ་ཆུ་
ཤེལ་ལས་འོང་པས། །མན་ངག་ག་བུར་ཟེགས་པས་ཕྱེ་བ་ནི། །དྲན་དབང་རི་སྐྱེས་
དགའ་བའི་དཔྱིད་ཡིན་མོད། །ཁོ་བོ་རྒྱུད་འགྲེལ་ཙམ་ཡང་མཐོང་མིན་པར། །ཆེས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཟབ་རྡོ་རྗེའི་ཚིག་གི་དཀའ་བའི་གནད། །རང་བློའི་རྩལ་གྱིས་བཤད་ཁུལ་འདི་འདྲ་
བ༑ ༑སྙིགས་མའི་རང་རྟགས་ཉིད་དུ་ངེས་པ་རྙེད། །འོན་ཏེ་གཙུག་ལག་བལྟ་བའི་བློ་
མིག་ཅན། །སྙིང་ལ་སྡུག་པའི་གྲོགས་ཀྱིས་བསྐུལ་བ་དང་། །དམ་པའི་གསང་གསུམ་
ཡོན་ཏན་བརྗོད་པ་ཉིད། །དགེ་བའི་ལས་སུ་བསམ་ནས་ཚུལ་འདི་བཤད། །གསུང་
རབ་དགོངས་དོན་ཕྲ་ཞིང་ཞིབ་པས་ན། །ཅུང་ཟད་བརྟགས་ནས་སྦྱར་བ་ཡིན་མོད་
ཀྱི༑ ༑ཚུ་རོལ་མཐོང་བའི་བློ་གྲོགས་འཁྲུལ་སྲིད་པས། །ད་དུང་ནོར་ན་མཁས་རྣམས་
འཆོས་པར་མཛོད། །བློ་ཆེན་ལུགས་བཟང་ཀུན་འགྲོའི་ཁྱོན་ཡངས་པོར། །སྒྲུབ་རྒྱུད་
བསྟན་པའི་ཉི་མ་རབ་གསལ་བས། །ཆོས་སྤྱོད་རྣམ་བཅུའི་མེ་ཏོག་ཁ་ཕྱེ་སྟེ། །གཏན་
བདེའི་དྲི་བསུང་རིང་དུ་འཕེལ་གྱུར་ཅིག །འདིར་འབད་ལེགས་བྱས་ས་མོས་དགའ་
བའི་ན་ཆུང་མས། །ངོ་མཚར་འབྲས་བཟང་རབ་དཀར་སྣང་བའི་ལང་ཚོ་ཡིས། །རིས་
བྲལ་སྐྱེ་ལྡན་ཟླ་འོད་འཐུང་བའི་གཞོན་ནུ་ལ། །གྲུབ་གཉིས་གེ་སར་ངོམ་པའི་རྩེ་དགའ་
སྦྱིན་པར་ཤོག །
ཅེས་པ་འདི་ནི། སྐྱབས་མགོན་ལྷ་མིའི་འདྲེན་པ་མཆོག་གི་ཞབས་གྲལ་ལས། ཆོས་
འབྱོར་ལང་ཚོའི་དཔལ་གྱིས་མངོན་པར་མཐོ་བ། དྲུང་ཡིག་ཕུན་ཚོགས་སྟོབས་རྒྱལ་ལམ། ཐ་
སྙད་པའི་གཙུག་ལག་ལ་སྦྱངས་པའི་ངེས་ཚིག་གི་མིང་། འཇམ་དབྱངས་དཔལ་འབྱོར་རབ་བརྟན་
དུ་འབོད་པ་གང་གིས། སྔ་ཕྱིར་ཡང་ཡང་ནན་ཆེན་པོས་བསྐུལ་བ་ལ་བརྟེན་ནས། དུས་གསུམ་
སངས་རྒྱས་ཐམས་ཅད་ཀྱི་ངོ་བོ། རིགས་དང་དཀྱིལ་འཁོར་ཀུན་གྱི་དབང་ཕྱུག་ཁྱབ་བདག་
འཁོར་ལོའི་མགོན་པོ། ཆོས་ཀྱི་རྒྱལ་པོ་ཁྲི་རིན་པོ་ཆེ་རྡོ་རྗེ་འཆང་། ༧རྗེ་བཙུན་བློ་བཟང་ལྷུན་
གྲུབ་དཔལ་བཟང་པོའི་ཞལ་སྔ་ནས་སོགས། བཤེས་གཉེན་དམ་པ་བཅུ་ཕྲག་དྲུག་ལས། དམ་
པའི་ཆོས་ཀྱི་བགོ་སྐལ་བླངས་པའི་གྱི་ན་པ། སྤྲང་བན་ཡེ་ཤེས་ཚུལ་ཁྲིམས་ཀྱིས་བསྙེན་མཚམས་
དམ་པོ་ཞིག་གི་ཐུན་བར་ལ་སུག་བྲིས་སུ་བགྱིས་པའོ། །ཤུ་བྷཾ་མསྟུ་སརྦ་ཛ་ག་ཏཾ། །དགེའོ།། །།



༄༅། །དཔལ་དབང་ཆེ ན་གར་གྱི་
དབང་ཕྱུག་དགྱེས་རབ་རྡོ་རྗེའི་
རྟོགས་བརྗོད་འཇིགས་མེད་སྙན་
འགྱུར་རྡོ་རྗེའི་གླུ་དབྱངས་
ཞེས་བྱ་བ་བཞུགས་སོ། །



རྟོགས་བརྗོད་འཇིགས་མེད་སྙན་འགྱུར།
༄༅། །དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་རྟོགས་
བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས་
ཞེས་བྱ་བ་བཞུགས་སོ། །
༄༅། །ཨ་ཧོ། སྟོང་པའི་མཁའ་ལ་འདོད་པའི་འོ་མ་འཇོ། །སེམས་ཉིད་མོ་གཤམ་
བུ་མོར་ཞེན་མེད་བྱིན། །ཉམས་མྱོང་ནམ་མཁའི་པདྨོའི་མགོ་ལྕོག་ལྡེམ། །ཨེ་མ་དེ་
འདྲའི་སྒྱུ་མ་མཁན་དེ་མཚར། །
ལེའུ་དང་པོ།
བློ་ཡི་རི་དྭགས་ཉམས་མྱོང་བཏུང་བས་ཕོངས། །ཟིན་མེད་ཚིག་གི་སྨིག་རྒྱུའི་
རྗེས་ལ་བསྙེགས། །སླེབ་ཚེ་མོ་གཤམ་བུ་ཡི་འགྱིང་བག་མཐོང་། །སྐྲག་ཅིང་སྐོམ་པའི་
གདུངས་བས་དེའུ་གུམ། །དེ་ནས་ཡ་མ་བརླ་ཡི་དགོན་པར་སོང་། །གྲོགས་གཞན་
ཕྱོགས་ཅན་པད་རྩ་ཟ་མཐོང་ཚེ། །ཁོ་བོས་ཕྱོགས་མེད་ཆུ་ཡི་ཟླ་བ་ཟོས། །ལུས་རྩལ་
རྫོགས་ཏེ་ནམ་མཁའི་མཐོངས་ལ་བལྟས། །ཡིད་འོང་བ་གམ་མཐོན་པོས་ནམ་མཁའ་
ཉིད། །འབིགས་སྙམ་བྱེད་པས་རེ་ཞིག་དེ་ལ་ཡེངས། །བལྟས་ཀྱིན་བལྟས་ཀྱིན་དེ་
ཡང་རི་བོང་གི །རུ་ལས་བཅོས་པར་མཐོང་ནས་ཞེན་པ་བྲལ། །འོན་ཀྱང་དེ་ཡི་རྩེ་ན་
ལུས་སེམས་ཀྱི། །རྩལ་ཀུན་མངོན་རྫོགས་རི་དྭགས་རྒྱལ་པོ་འགའ། །ནམ་མཁའི་
པདྨོའི་ཚལ་དུ་རྩེན་མཐོང་ནས། །འགྲོ་བ་མེད་བཞིན་འགྲོ་ལ་སྤྲོ་བ་བྱུང༌། །ཕྱིན་པས་
བགྲོད་དཀའི་ཆུ་ཀླུང་འཕྱི་བར་སྣང་། །བརྒལ་ཀྱིན་བརྒལ་ཀྱིན་གང་ཡང་རེག་པ་
མེད། །བལྟས་པས་སྨིག་རྒྱུ་ཆུ་རུ་འཁྲུལ་མཐོང་སྟེ། །འཇིགས་མེད་ངང་ལ་རེ་ཞིག་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཉལ་ཏེ་བསྡད། །དེ་ནས་ཕྱོགས་ཀུན་མུན་པས་ཁེབས་པ་མཐོང་། །སྐྲག་སྟེ་བལྟས་
པས་གར་སོང་ཆ་མེད་ཡལ། །ཤིན་ཏུ་དགའ་སྟེ་སྒྱུ་མ་ལ་སོགས་ཀྱི། །དཔེས་མཚོན་
གར་སྟབས་དུ་མ་བསྒྱུར་ཏེ་བཞག །དེ་རྗེས་སྒྱུ་མའི་གྲོང་ཁྱེར་ཆེན་པོ་རུ། །ལུས་མེད་
ལུས་ཀྱི་མཛེས་པ་ངོམ་པའི་ཕྱིར། །ཕྱིན་པས་མིག་དང་བྲལ་བའི་སྐྱེ་བོ་དག །ཧ་
ཅང་ལྟད་མོར་ཡེངས་པས་བྱ་བ་ཤོར། །ཀྱེ་ཧོ་ནམ་མཁར་ཉི་མ་ཤར་བ་ལ། །ལྟ་བ་
སེམས་ཀྱི་བུ་དེས་བཏུང་བའི་ཕྱིར། །ནམ་མཁའི་མཐོངས་ལ་གནས་པའི་འོ་རྒྱལ་
ལ༑ ༑རྩེ་ལྔའི་མདུང་ཐུང་ངར་མ་བརྒྱབ་སྟེ་བཞག །དབུས་ཀྱི་སྤོ་མཐོའི་བང་རིམ་རྣམ་
པ་བཞིར། །བདེ་ཆེན་འོ་མས་མྱོས་པའི་ཁྱེའུ་དེ། །མོ་གཤམ་བུ་མོའི་གྲོགས་དང་
རྩེ་བ་ན། །ཁྱོ་ཤུག་སོ་སོའི་བྱེ་བ་ངས་མ་ཤེས། །ཨ་ཧོ་ནམ་མཁའི་དབྱིངས་ལ་རྡོ་
རྗེ་བསྣན། །རིགས་བཞིའི་པདྨ་རྒྱས་པའི་སྦྲང་རྩི་དེ། །འཐུང་ཞིང་འཐུང་ཞིང་ངོམས་
པ་མེད་པའི་ངང་། །བརྗོད་མེད་ཉམས་བརྒྱ་འཕེལ་བ་ཨེ་མ་ཧོ། །དེ་ཚེ་ཕྱོགས་རིས་
བྲལ་བའི་ཐ་གྲུ་ལ། །སྤྲིན་པ་གཡོ་བ་གཡོ་བར་ཆགས་པ་གང་། །མོད་ལ་ཐིམ་པས་
དབྱིངས་སུ་དབང་པོའི་གཞུ། ། རྣམ་པར་བཀྲ་ཡང་བལྟས་ན་མཐོང་བ་མེད། །འཇའ་
དེ་ནམ་མཁའ་སྟོང་པ་ཡལ་ཡལ་ཏེ། །སློང་བྱེད་སྐྱོན་བྲལ་ནམ་མཁའི་མདངས་ངོམ་
ཚེ༑ ༑བསྒྲིམས་ནས་བལྟས་ཀྱང་གང་ཡང་མ་མཐོང་ནས། །བྱ་རྩལ་སྨྲ་བརྗོད་བྲལ་
བའི་ངང་ལ་ཡུར། །གཡའ་དག་མཁའ་ལ་འཇའ་ཚོན་དཀར་པོས་བྲེས། །བལྟས་པས་
མཁའ་ཡང་འཇའ་ལ་འཇའ་ཡང་མཁའ། །འདི་ཡི་དབྱེ་བ་ངས་ཀྱང་མ་ཤེས་ཏེ། །དེ་ཚེ་
ང་ཡང་ནམ་མཁའི་མཐོངས་ལ་ཡིབས། །དེ་ནས་ཤིན་ཏུ་རྣམ་དག་ནམ་མཁའ་ལ། །འོད་
སྟོང་དྲ་བ་གཡོ་བའི་ཉི་མ་ཤར། །ཉི་མ་དེ་ཡང་མཁའ་ལས་ཐ་མི་དད། །ནམ་མཁའ་དེ་
ཡང་ཉི་མར་ངོ་བོ་གཅིག །ཨེ་མ་བལྟ་བྱའི་ཡུལ་དང་ལྟ་བྱེད་མིག །གང་ཡང་མེད་ཀྱང་
སྔོན་ཆད་མ་མཐོང་བའི། །ངོ་མཚར་ལྟད་མོ་ཆེན་པོ་འདི་མཐོང་གིས། །ད་ནི་བདག་
ལ་བལྟ་བྱ་ཅི་ཡང་མེད། །གལ་གནད་རི་བོང་རྭ་ཡི་ཐེམ་སྐས་ལ། །རྐང་ལག་སྐྱོད་པ་
མེད་པར་འཛེགས་པ་ཡིས། །ནམ་མཁའི་པདྨོའི་དགའ་ཚལ་ཉམས་དགའ་བར། །ཕྱིན་



རྟོགས་བརྗོད་འཇིགས་མེད་སྙན་འགྱུར།
ནས་བདེ་བར་ཉལ་བའི་རྣལ་འབྱོར་ངས། །དམིགས་མེད་སྐུ་གསུམ་གངས་རིའི་རྩེ་མོ་
ནས༑ །ཟླ་མེད་སྟོབས་བཅུའི་སྦྲ་ཁྱིམ་གཡོ་བཞིན་དུ། །ཚད་མེད་སྤངས་རྟོགས་ཡོན་
ཏན་མངོན་གྱུར་ཚུལ། །འཇིགས་མེད་སྙན་འགྱུར་རྡོ་རྗེའི་གླུ་རུ་བླངས། །ཐུན་མོང་
མིན་པའི་རྣམ་ཐར་ཤིན་ཏུ་གསང་བ་ལས། །བཤེས་གཉེན་བསྟེན་པ་ནས་མི་སློབ་
པའི་ཟུང་འཇུག་གི་བར་གྱི་རྟོགས་པའི་ཡོན་ཏན་རྒྱུད་ལ་སྐྱེས་ཚུལ། བརྡའི་སྒོ་ནས་
འཇིགས་མེད་རྡོ་རྗེའི་གླུ་རུ་བླངས་པའི་ལེའུ་སྟེ་དང་པོའོ།། །།
ལེའུ་གཉིས་པ།
གུབྱ། ཨེ་ཧོ། ཡེ་དག་སྟོང་པ་ཆེན་པོའི་ནམ་མཁའ་ལ། །བདེ་ཆེན་བཅུ་གཉིས་
བདག་པོའི་རྩེ་འཇོ་ཅན། །མི་སློབ་ཟུང་འཇུག་གྲུབ་པའི་རྣལ་འབྱོར་ངའི། །གནས་
ཚུལ་སླར་ཡང་རབ་གསལ་གཏམ་གྱིས་འཆད། །བཤེས་གཉེན་བསྟེན་ནས་མི་སློབ་
ལམ་གྱི་བར། །ངོ་མཚར་ས་ལམ་ཇི་ལྟར་བགྲོད་པའི་ཚུལ། །རྣམ་ཐར་ལེའུ་དང་པོར་
བཤད་ཟིན་ཕྱིར། །འདི་ན་ད་ལྟའི་གནས་ཚུལ་དྲང་པོར་སྨྲ། །ལོངས་སྤྱོད་རྫོགས་དང་
ཁ་སྦྱོར་བདེ་ཆེན་སོགས། །མི་སློབ་རྒྱལ་བའི་ཡོན་ཏན་རྣམ་པ་བདུན། །ཁོ་བོས་
ལེགས་པར་མངོན་དུ་བྱས་ཟིན་གྱི། །ད་ནི་བདག་ལ་བསྒྲུབ་བྱ་ཅི་ཡང་མེད། །སྟོང་
ལ་སླར་མི་ལྡོག་པར་བློ་ཞུགས་བཞིན། །ཐ་སྙད་རེས་འཇོག་མེད་པར་མཐོང་བ་
ཡིས། །བདེན་གཉིས་ལག་མཐིལ་སྐྱུ་རུ་ར་ལྟར་རིག །ད་ནི་བདག་ལ་མཉམ་རྗེས་
དབྱེ་བ་མེད། །རྣམ་ཀུན་མཁྱེན་པའི་ཉི་མ་བདག་རྒྱུད་ལ། །ཤར་ཟིན་དེ་ཕྱིར་དུས་
གསུམ་དངོས་པོ་ཀུན། །རེས་འཇོག་མེད་པར་མངོན་སུམ་རྟོགས་ཟིན་པས། །ད་
ནི་བདག་ལ་དཔྱད་བྱ་ཏིལ་ཙམ་མེད། །ཐུབ་པའི་གསུང་རབ་མདོ་སྔགས་མ་ལུས་
པའི། །དགོངས་དོན་ཚུལ་བཞིན་རྟོགས་ཏེ་ཉམས་བླང་མཐུས། །ཉིང་དགོས་མཐར་
ཐུག་རྒྱུད་ལ་སྐྱེས་ཟིན་ཕྱིར། །ད་ནི་བདག་ལ་ཐེ་ཚོམ་རྡུལ་ཙམ་མེད། །བགྲང་ཡས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
རིག་པའི་གནས་རྣམས་རྒྱ་ཆེ་ཡང་། །དེ་ཀུན་རྣམ་ཀུན་མཁྱེན་པས་མངོན་གཟིགས་
ལ༑ །ཡེ་ཤེས་དེ་ཡང་བདག་ལ་སྐྱེས་ཟིན་ཕྱིར། །ད་ནི་བདག་ལ་ལྐོག་གྱུར་འགའ་ཡང་
མེད། །འདི་ན་ཐམས་ཅད་མཁྱེན་པར་ཁས་འཆེ་འགའ། །ཚིག་རྐང་རེ་རེའི་དོན་ཙམ་
དྲིས་ནའང་། །ཁྲོའམ་ཡང་ན་ཐབས་ཀྱིས་བཟློག་རྣམས་ཀྱིས། །ད་ནི་བདག་ལ་ནམ་
ཡང་བསྒྲུན་དུ་མེད། །དེས་ན་བཅུ་ཕྲག་རིག་པའི་དཀའ་གནས་སམ། །བྱུང་དང་འབྱུང་
འགྱུར་ལུང་དུ་སྟོན་པ་སོགས། །འདྲི་བར་འདོད་རྣམས་བདག་ལ་དྲིས་ཤིག་དང་། །ད་ནི་
བདག་ལ་ལན་གྱི་ཐོགས་པ་མེད། །དེ་བཞིན་སྒྱུ་མའི་འཕྲུལ་ལ་དད་ན་ཡང་། །བདག་
ལ་དེ་མཐུན་གསོལ་བ་ཐོབ་ཅིག་དང༌། །གྲུབ་ཐོབ་བརྒྱ་ཕྲག་ཐོས་པ་དགའ་སོགས་
དང་༑ །ད་ནི་བདག་ལ་ཁྱད་པར་ཏིལ་ཙམ་མེད། །མཐུ་སྟོབས་ནུས་པའི་རྩལ་ལ་
མོས་གྱུར་ཀྱང་། །གམ་དུ་ཤོག་ལ་འདོད་དོན་སྨྲོས་ཤིག་དང་། །རི་རབ་སོར་མོའི་
རྩེ་ལ་བླང་དགོས་ཀྱང་། །ད་ནི་བདག་ལ་ཉམ་ང་སྤུ་ཙམ་མེད། །གཏམ་འདི་ནམ་ཡང་
དབྱུང་བྱ་མིན་མོད་ཀྱང་། །མིག་འདྲའི་སློབ་མ་ཁྱོད་ཀྱི་ཞལ་མ་ལྡོག །མ་སྦས་གསང་
པོར་བཤད་ན་དེ་ཡིན་ཏེ། །ད་ནི་བདག་ལ་རྣམ་ཐར་དེ་ལས་མེད། །དེང་དུས་སྐྱེ་
བོའི་བློ་གྲོས་གྱོ་མོག་གིས། །ངོ་མཚར་གསང་ལས་ཆེས་གསང་གདོང་ལྔ་པའི། །ནུ་
སྐྱེས་ནམ་ཡང་ཐུབ་པར་དཀའ་བས་ན། །ཁྱོད་ཀྱིས་ཚུལ་འདི་བརྐུས་པའི་ནོར་བཞིན་
སྦོས། །ཐུན་མོང་མིན་པའི་རྣམ་ཐར་ཤིན་ཏུ་གསང་བ་ལས། འབྲས་བུ་མངོན་དུ་བྱས་
ཟིན་པའི་སྐབས་ཀྱི་ཡོན་ཏན་གྱི་ཁྱད་པར་འགའ་ཞིག་དྲང་པོར་སྨྲས་ཟིན་པའི་ལེའུ་སྟེ་
གཉིས་པའོ།། །།
ལེའུ་གསུམ་པ།
ག་བཞིན་དུ་སངས་ལྟ་བུ་ ཨེ་ཧོ། རྣགས་པའི་འཇིགས་ཝིན་
ཤིན་ཏུ་གསང་མ་བ་གུབྱ། ཨེ་ཧོ། སྟོབས་བཅུ་མི་འཇིགས་བཞི་ཡི་དཔའ་
གདེང་བརྟན། །སྐུ་གཉིས་ཟུང་དུ་འཇུག་པའི་དོ་ཀེར་ལྡེམ། །བདེན་དོན་སྟོང་པ་ཆེན་



རྟོགས་བརྗོད་འཇིགས་མེད་སྙན་འགྱུར།
པོའི་ཅང་ཏེའུ་ཁྲོལ། །འཇིགས་མེད་རྣལ་འབྱོར་ང་ཡི་བཞེད་དོན་སྨྲ། །སརྒ་སྔ་མ་
གཉིས་སུ་བཤད་པ་ཡི། །གང་ཡང་ཚད་བཟུང་བྲལ་བའི་ཡོན་ཏན་ཀུན། །སེམས་ཅན་
ཁོ་ནའི་དོན་དུ་བསྒྲུབས་བསྒྲུབས་ནས། །ད་གཟོད་དེ་ལ་སྦས་ཏེ་སུ་ལ་སྟོན། །དེ་ཕྱིར་
ཐམས་ཅད་མཁྱེན་པ་འགྲོ་འདོད་རྣམས། །བདག་ལས་གདམས་པའི་བགོ་སྐལ་ལོངས་
ཤིག་དང་། །ཁོ་བོས་རང་ཉིད་གང་ལ་ཕྱིན་པ་ཡི། །ལམ་དེ་སྦས་གསང་མེད་པར་
གསལ་པོར་སྟོན། །ཁྱེད་ཅག་མདོ་ཁམས་སྒང་དྲུག་སྐྱེ་བོ་ཀུན། །ཕལ་ཆེར་ཁོ་བོའི་
དངོས་ཀྱི་གདུལ་བྱ་ཡིན། །དེ་ཕྱིར་ཀུན་གྱིས་འདུན་པ་སྐྱེད་ཅིག་དང་། །ད་རེས་ཡང་
དག་ལམ་ལ་ང་ཡིས་བཀྲི། །བདག་ལ་དགེ་འབྲེལ་དངོས་སུ་གྲུབ་རྣམས་ཀྱིས། །གལ་
ཏེ་ཚེ་འདིར་ལམ་སྣ་མ་ཟིན་ཀྱང་། །ཁོ་བོ་མ་འོངས་ཤམྦྷ་ལར་བགྲོད་ཚེ། །ངེས་པར་
རྗེས་འཛིན་གསང་ཆེན་ལམ་ལ་འགོད། །དེ་ཡང་བློན་པོ་ཧ་ནུ་མན་དྷ་དང༌། །རུ་
པའི་མཆོག་གམ་དམག་དཔོན་ཧུ་ནུའི་ཞབས། །བགྲང་ཡས་དག་པའི་དཔུང་ཚོགས་
བཅས་པ་ཀུན། །བདག་གི་སྒྱུ་འཕྲུལ་རོལ་པ་ཁོ་ན་ཡིན། །ཁོ་བོའི་རྣམ་ཐར་རྣ་བར་
ཐོས་པའམ། །མིང་ཙམ་རང་གར་ངག་ཏུ་ཟློ་བའམ། །འཁྲུགས་བཞིན་མིག་གིས་མཐོང་
བ་ཡན་ཆད་ཀྱང་། །དེ་ཚེ་ཕལ་ཆེར་ངེས་པར་རྗེས་འཛིན་བྱེད། །གལ་ཏེ་དུས་འདིར་
ལས་གཞན་དབང་གྱུར་ཀྱང་། །མ་འོངས་སངས་རྒྱས་ཟླ་བ་ཀླུ་ཡི་ངོར། །ཁོ་བོ་མཆོག་
གི་སྤྲུལ་སྐུར་སངས་རྒྱས་ཚེ། །ངེས་པར་ཐེག་པ་ཆེན་པོའི་ལམ་ལ་འགོད། །ནམ་
ཡང་ཕྱོགས་བཅུའི་རྒྱལ་བ་ཐམས་ཅད་དང་། །གསང་གསུམ་སྒྱུ་མའི་རྩེ་འཇོས་དུས་
འདའ་བས། །རེས་འགའ་ཟ་དང་རེས་འགའ་ཉལ་སོགས་སུ། །སྣང་ཡང་ཟ་ཉལ་ཕལ་
བར་རྟོགས་མི་རུང་། །སྟོད་སྨད་ཀུན་ཏུ་བགྲོད་ཅིང་སྐལ་ལྡན་ལ། །མན་ངག་སྟོན་
དང་འབུལ་སྐྱེས་ལེན་སོགས་ཀྱང་། །གདུལ་བྱའི་བསོད་ནམས་སྤེལ་བ་ཁོ་ནའི་
ཆེད། །ཡིན་ཕྱིར་སྲེད་པ་ཅན་དུ་འཁྲུལ་མི་འཚལ། །མདོར་ན་བདག་གི་མཐའ་ཡས་
གསང་གསུམ་འཕྲུལ། །མཁའ་བས་རྒྱ་ཆེ་ཆུ་སྲིན་གྲོང་ལས་ཟབས། །ལྷུན་པོ་ལས་
མཐོ་ཕྲ་རབ་རྡུལ་ལས་ཞིབ། །དེ་ཕྱིར་སུས་ཀྱང་ཚད་བཟུང་བྱར་མི་བཏུབ། །གཞལ་



༸ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཡས་སྐྱེ་ལྡན་བླ་ན་འཕྱོ་བ་ཡི། །མྱོང་བའི་དཔྱིད་གྱུར་སོར་མོ་ཁ་འབྱེད་ཕྱིར། །བྱང་
ཆེན་སྣང་བ་རྙེད་པའི་རྣལ་འབྱོར་པ། །མ་ཧོ་ངོ་མཚར་བས་ཀྱང་ངོ་མཚར་ཆེ། །དེ་
ལྟར་མཐའ་ཡས་ཡོན་ཏན་འཇིག་རྟེན་མིག །བདག་རྒྱུད་ཀུན་གསལ་ཡངས་པོར་ཤར་
བ་ཡི། །གསང་ལས་ཡང་གསང་རྣམ་ཐར་ཆུ་འཐུང་ཕོད། །ད་རེས་དམ་ལྡན་ཐོས་
འཛིན་པདྨར་སྤྲོས། །སྙན་འགྱུར་ཚངས་བྱུང་སྐྱེད་མེད་ཁ་ཆུ་ན་ཆུང་མས། །གསང་
ལས་ཡང་གསང་སིནྡྷ་ཝཱ་རའི་ལང་ཚོ་ཅན། །གསལ་དཀྲོལ་འདབ་ཕྲེང་འབྱེད་པའི་
མཛའ་བོར་བཀུག་པ་འདིས། །འཇོ་སྟེར་བསུང་མངར་འཕྲོ་བའི་རྩེ་དགའ་འཕེལ་བར་
ཤོག །ཐུན་མོང་མིན་པའི་རྣམ་ཐར་ཤིན་ཏུ་གསང་བ་ལས། འབྲེལ་ཚད་དོན་ལྡན་གྱི་
རྣམ་ཐར་ཟུར་ཙམ་ཤིན་ཏུ་གསལ་བར་བཤད་པའི་ལེའུ་སྟེ་གསུམ་པའོ།། །། །
རྣམ་ཐར་ཤིན་ཏུ་གསང་བ་འདི་ནི། ཐུན་མོང་དང་ཐུན་མོང་མ་ཡིན་པའི་ཤེས་བྱའི་
གནས་མཐའ་དག་ལ་རྣམ་པར་དཔྱོད་པའི་བློ་གྲོས་ཀྱི་རྩལ་ཀུན་མངོན་པར་རྫོགས་པའི་མཁས་
པ་ཆེན་པོ། དད་པ་དང་གཏོང་བ་ལ་སོགས་པའི་ཡོན་ཏན་གྱི་དཔལ་གྱིས་མཐོ་ཞིང་། བསླབ་པ་
རིན་པོ་ཆེས་ཐུགས་ཀྱི་བང་མཛོད་ཁེངས་པ། སེར་ཤུལ་གྲྭ་རིགས་དགེ་སློང་བསྟན་པ་དོན་འགྲུབ་
པས། ཁྱོད་ཀྱི་གསང་བའི་རྣམ་ཐར་རྣམས་ཅིས་ཀྱང་ཡི་གེར་འཁོད་པ་ཞིག་དགོས་ཞེས་ཡང་ཡང་
ནན་ཆེན་པོས་སྐུལ་ཚེ། སྙིང་དང་འདྲ་བའི་གདུལ་བྱ་རིན་པོ་ཆེ་ལྟ་བུས་གང་ཟག་འདི་ལ། རྣམ་
ཐར་ཤིན་ཏུ་གསང་བ་རྣམས་ངེས་པར་འཆད་འོས་པར་མཐོང་ནས་འཆད་འདོད་ཀྱི་ཁར་དགའ་
ལྡན་བྱང་རྩེ་བ་ངེས་པ་དོན་གྱི་མཁས་གྲུབ་ཆེན་པོ་དགེ་བཤེས་རིན་པོ་ཆེ་བྱང་ཆུབ་མཐའ་ཡས་
ཀྱིས་ཀྱང་། སྔ་སོར་དཀའ་བཅུ་པ་བྱམས་པ་ཆོས་གྲགས་ལ་སྩལ་བའི་བསླབ་བྱར། མི་སློབ་ཟུང་
འཇུག་ག་པུར་དབང་པོ། །བདག་རྒྱུད་ཁྱབ་འཇུག་རྫིང་དུ་ཤར་མཐུས། །ཟབ་གསང་
འོད་དཀར་སྤྲོ་བར་སྤོབས་ཀྱང་། །རེ་ཞིག་འདི་ཡིས་ཆོག་གོ་གྲོགས་སོ། །ཞེས་མི་སློབ་
ཟུང་འཇུག་གྲུབ་པའི་འགྱུར་མེད་རྡོ་རྗེའི་ཞལ་བཞེས་ཀྱི་བཀའ་དྲིན་རླབས་པོ་ཆེ་ཁུར་དུ་སྩལ་བ་
འདི་དང་མཐུན་པའི་གསང་བའི་རྣམ་ཐར་ཞིག་ངེས་པར་གནང་དགོས་སོ་ཞེས་ཡང་ཡང་བཀས་



རྟོགས་བརྗོད་འཇིགས་མེད་སྙན་འགྱུར།
སྩོལ་བས་ཀྱང་མཚམས་སྦྱར་ཏེ། མདོ་ཁམས་ཀྱི་སྔགས་སྨྱོན་༧དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེ་ཞེས་གྲགས་པས། ལམ་འབྲས་སྤྱོད་ཚུལ་རྣམས་ཉམས་མཚར་དུ་རྡོ་རྗེའི་
གླུའི་ལམ་ནས་དྲངས་ཤིང་། སརྒ་ཕྱི་མ་གཉིས་གོ་བདེ་བའི་ལུགས་སུ་བགྱིས་ཏེ་བཤད་པའི་རྣམ་
ཐར་སརྒ་གསུམ་པ་འདི་རེ་ཞིག་རྫོགས་སོ། །གཉྫི་ར་གུ་ཧྱ། ཨོཾཐ། དགེའོ།། །།



༄༅། །ཐུན་མོང་མིན་པའི་རྣམ་ཐར་
ཤིན་ཏུ་གསང་བ་རྟོགས་བརྗོད་འཇིགས་
མེ ད་སྙན་འགྱུར་རྡོ་རྗེའི་གླུ་དབྱངས་
ཀྱི་འགྲེལ་པ་ཟབ་གསང་དབང་ཆེ ན་
བཞད་པའི་སྒྲ་དབྱངས་
ཞེས་བྱ་བ་བཞུགས་སོ། །



རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་བ།
༄༅། །ཐུན་མོང་མིན་པའི་རྣམ་ཐར་ཤིན་ཏུ་གསང་བ་རྟོགས་བརྗོད་
འཇིགས་མེད་སྙན་འགྱུར་རྡོ་རྗེའི་གླུ་དབྱངས་ཀྱི་འགྲེལ་པ་ཟབ་གསང་
དབང་ཆེན་བཞད་པའི་སྒྲ་དབྱངས་ཞེས་བྱ་བ་བཞུགས་སོ། །
༄༅། །རྗེ་བཙུན་བླ་མ་དམ་པ་ཐུགས་རྗེ་ཆེན་པོ་དང་ལྡན་པ་རྣམས་ཀྱི་
ཞབས་ལ་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་རྗེས་སུ་བཟུང་དུ་
གསོལ། ཁྱབ་བདག་པདྨ་དབང་གི་རྒྱལ་པོ་དང༌། ། དབྱེར་མེད་དཔལ་ལྡན་བླ་མར་
མགོས་བཏུད་ནས། །ཆེས་ཆེར་གསང་བ་རྡོ་རྗེའི་གླུ་ཡི་དོན། །གོ་སླའི་ངག་གིས་
ཅུང་ཟད་དབྱེ་བར་བྱ། །འདིར་གང་བཤད་པ་སྐབས་སུ་བབས་པའི་གཞུང་ནི། ཁོ་
བོའི་རང་རྣམ་འཇིགས་མེད་སྙན་འགྱུར་རྡོ་རྗེའི་གླུ་དབྱངས་སུ་གྲགས་པ་འདི་ཉིད་
ཡིན་ལ། དེས་ན་འདི་འཆད་པ་ལ་གསུམ། ཀླད་ཀྱི་དོན། གཞུང་གི་དོན། མཇུག་གི་
དོན་ནོ། །དང་པོ་ནི། ཨ་ཧོ་ནས་མཚར་གྱི་བར་ཡི་གེ་འབྲུ་གཉིས་དང་རྐང་པ་བཞིས་
སྟོན་ཏེ། དེ་ཡང་ཨ་ཧོའི་མས་ནི་ཡུལ་སྟོང་པ་ཉིད་མཚོན་ལ་ཧོས་ནི་ཡུལ་ཅན་བདེ་
བ་ཆེན་པོའི་ཡེ་ཤེས་མཚོན་ནོ། །འདིར་ཐོག་མར་སྦྱར་བ་ནི་གཞུང་འདི་འདིའི་བརྗོད་
བྱའི་གཙོ་བོ་བདེ་སྟོང་གི་ཡེ་ཤེས་ཡིན་པ་ཉིད་གོ་བའི་ཆེད་དུའོ། །ཚིགས་བཅད་ཀྱི་
སྟོང་པའི་ནམ་མཁའ་ནི། བརྟན་པ་དང་གཡོ་བའི་ཆོས་ཐམས་ཅད་རང་བཞིན་གྱིས་
རྣམ་པར་དག་པའི་གསལ་བྱེད་དང༌། འདོད་པའི་འོ་མ་འཇོ་བ་ནི་སྟོང་བཞིན་དུ་བླ་
མས་གདམས་ངག་གི་རྒྱུན་ལེགས་པར་སྩལ་བའི་དོན་ནོ། །སེམས་ཉིད་མོ་གཤམ་
བུ་མོ་ཞེས་པ་ནི། དཔེ་མོ་གཤམ་གྱི་བུ་མོ་ཐ་སྙད་དུ་ཡང་མེད་པ་བཞིན་དུ། དཔེ་ཅན་
སེམས་སམ་རྣམ་པར་རིག་པ་ཡང་རང་བཞིན་གྱིས་མེད་པའི་དོན་དང་། དེ་ལ་ཞེན་མེད་
དུ་བྱིན་པ་ནི། གདམས་དོན་བདེན་ཞེན་དང་བྲལ་བ་ཉམས་སུ་བླངས་པའི་དོན་ནོ། །ཉམས་



44
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
མྱོང་ནམ་མཁའི་པདྨོའི་མགོ་ལྕོགས་ལྡེམ་པ་ནི། དཔེ་ནམ་མཁའི་མེ་ཏོག་ཐ་སྙད་དུ་ཡང་
མེད་པ་བཞིན་དུ། དཔེ་ཅན་ཉམས་རྟོགས་ཀྱི་ཡོན་ཏན་རྣམས་ཀྱང་དོན་དམ་པར་དཔྱད་
བཟོད་དུ་མེད་པའི་དོན་དང་། མགོ་ལྕོགས་ལྡེམ་པ་ནི། དཔེ་ཅན་དུ་ལེགས་པར་སྐྱེས་པའི་
དོན་དུ་སྦྱར་ཡང་རུང་ངོ་། །རྐང་པ་བཞི་པའི་ཨེ་མ་ནི། ངོ་མཚར་བའི་ཆོ་ག་དང༌། དེ་
འདྲའི་སྒྱུ་མ་མཁན་དེ་ནི་བླ་མ་སྟེ། དཔེ་དེ་ཉིད་ཀྱིས་མེད་བཞིན་དུ་རྡེའུ་ཤིང་སོགས་
རྟ་གླང་དུ་སྤྲུལ་ནུས་པ་བཞིན་དུ། དཔེ་ཅན་གྱིས་ཀྱང་བརྟག་བཟོད་པ་མེད་བཞིན་དུ་
གདམས་ངག་བསྟན་ནས་གཞན་རྒྱུད་གྲོལ་དུ་གཞུག་ནུས་པའི་དོན་དང་། མཚར་བ་
ནི་འདིར་ཡོན་ཏན་གྱི་ཁྱད་པར་དེ་ལྟ་བུ་མཐོང་བ་ལ་ལྷག་པར་མགུ་བའི་དོན་ཏེ་ཆེ་བ་
བརྗོད་པའི་གསལ་བྱེད་དོ། །
གཉིས་པ་ལ་གསུམ། ལམ་སྐྱེས་པའི་ཚུལ་བཤད་པ། འབྲས་དུས་ཀྱི་ཡོན་
ཏན་གྱི་ཁྱད་པར་བཤད་པ། འབྲེལ་ཚད་དོན་ལྡན་དུ་འགྱུར་ཚུལ་བཤད་པའོ། །དང་
པོ་ལ་གཉིས། ཐོས་བསམ་ཇི་ལྟར་བྱས་པ་དང་། ཉམས་མྱོང་ཇི་ལྟར་སྐྱེས་པའི་
ཚུལ་ལོ། །དང་པོ་ནི་བློ་ཡི་རི་དྭགས་སོགས་རྐང་པ་བཞིས་བསྟན་ཏོ། །དེ་ལ་རྐང་
པ་དང་པོའི་བློ་ཡི་རི་དྭགས་ནི། དཔེ་དེ་ཉིད་ཁྱི་དང་རྔོན་པ་དང་རིས་མཐུན་གྱི་འཚེ་
བ་སོགས་ལ་འཇིགས་ནས། ཕལ་ཆེར་བག་ཕེབས་དང་བྲལ་བ་བཞིན་དུ། དཔེ་ཅན་
ཀྱང་སྐྱེ་རྒ་ན་འཆི་སོགས་ཀྱི་སྡུག་བསྔལ་ལ་འཇིགས་ནས་བག་ཕེབས་དང་བྲལ་བ་
ཅིག་ཐོས་པའི་སྔ་རོལ་དུ་ཡང་ཡོད་པའི་དོན་ནོ། །ཉམས་མྱོང་བཏུང་བས་ཕོངས་པ་
ནི༑ དཔེ་ལ་རྔོན་པ་སོགས་ཀྱི་སྐམ་ལ་དེད་པའི་ཚེ་བཏུང་བས་ཕོངས་པ་བཞིན་དུ། དཔེ་
ཅན་ཡང་ཐོས་པ་མེད་པའི་གནད་ཀྱིས། ཉམས་མྱོང་གིས་ཕོངས་པའི་དོན་ནོ། །རྐང་
པ་གཉིས་པའི་དོན་ནི། དཔེ་ཉིད་ཀྱིས་སྨིག་རྒྱུ་ཆུ་རུ་འཁྲུལ་ནས་ཐག་རིང་པོ་སྒྲོད་པ་
བཞིན་དུ། དཔེ་ཅན་གྱིས་ཀྱང་ཟིན་པ་མེད་པའི་ཚིག་གི་རྗེས་སུ་འབྲང་བས་ཐོས་བསམ་
ཁོར་ཡུག་ཏུ་བྱས་པའི་དོན་ནོ། །སླེབས་ཚེ་ནི་དཔེ་ལ་གང་དུ་བསྙེག་པའི་སར་སླེབས་



རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་པ།
པ་དང་དཔེ་ཅན་ལ་འདིར་ཚིག་དོན་ཕུགས་ཆོད་པའི་དོན་དང་སྦྱར་རོ། །མོ་གཤམ་བུ་
ཡི་འགྱིང་བག་མཐོང་བ་ནི། དཔེ་ལ་ཆུ་ཉིད་མོ་གཤམ་གྱི་བུ་མོ་འགྱིང་བའི་དཔེར་སོན་
པ་དང་། དཔེ་ཅན་ལ་དེའི་ཚེ་ལྟ་བ་ལ་འཕྲིག་ཚུད་དེ། སྟོང་པའི་དོན་གསལ་བ་ཞིག་
རྟོག་པའི་དོན་ནོ། །རྐང་པ་བཞི་པའི་དོན། དཔེ་ཉིད་ཆུ་མེད་དེ་སྐོམ་པས་གདུངས་
བས་འཆི་ཚད་ཚད་པ་བྱུང་བའི་དོན་དང་། དཔེ་ཅན་ལ་ཐོག་མེད་ནས་ཡོད་ཡོད་དུ་
བཟུངས་བའི་ད་གློ་བུར་དུ་ཡལ་བས་འཇིགས་ཆུམ་ཆུམ་དང་། ལས་འབྲས་ཀྱི་རྟེན་དུ་
གྱུར་པའི་ང་ཡང་བརླགས་སམ་སྙམ་དུ་ཐེ་ཚོམ་ཆེན་པོ་སྐྱེས་པའི་དོན་ནོ། །
གཉིས་པ་ལ་གཉིས། ལམ་ཐུན་མོང་བ་རྒྱུད་ལ་སྐྱེས་པའི་ཚུལ་དང་། སྔགས་
ཀྱི་མངོན་རྟོགས་རྒྱུད་ལ་སྐྱེས་པའི་ཚུལ་ལོ། །དང་པོ་ནི། དེ་ནས་ཡ་མ་བརླ་སོགས་རྐང་
པ་བཞིས་སྟོན་ནོ། །དེ་ལ་རྐང་པ་དང་པོའི་དེ་ནས་ནི། མཚམས་སྦྱོར་བའི་ཚིག་གོ །ཡ་
མ་བརླ་ཡི་དགོན་པར་སོང་བ་ནི་སྣང་ཚུལ་ལ་བདེན་པར་སྣང་ཡང་། གནས་ཚུལ་ལ་
རྫུན་པའི་གསོག་གསོབ་ཀྱི་ཉམས་ལེན་ལ་ཞུགས་པའི་དོན་ནོ། །རྐང་པ་གཉིས་པའི་
གྲོགས་གཞན་ནི། དེང་དུས་ཀྱི་དགེ་སྦྱོར་ལ་ཞུགས་པ་ཕལ་ཆེ་བའོ། །ཕྱོགས་ཅན་
གྱི་པད་རྩ་ཟ་བར་མཐོང་བ་ནི། དེ་རྣམས་རྟག་ཆད་གང་རུང་གི་ཕྱོགས་ལ་ཞེན་པའི་
ཉམས་ལེན་ལ་ཞུགས་པའི་དོན་དང་། དེ་ཡང་རགས་པ་པདྨའི་རྩ་བ་ཟ་བ་སྟེ། ཕལ་
ཆེར་རྟག་མཐའི་ཕྱོགས་ཅན་གྱི་དགེ་སྦྱོར་ལ་ཞེན་པའི་དོན་ནོ། །རྐང་པ་གསུམ་པའི་
ཁོ་བོ་ནི། གོ་བར་ཟད་ལ། ཕྱོགས་མེད་པ་ནི་རྟག་ཆད་ཀྱི་ཕྱོགས་ཡོངས་སུ་བཟུང་
བ་མེད་པ་དང་། ཆུ་ཡི་ཟླ་བ་བྲོས་པ་ནི། སྣང་སྟོང་ཟུང་དུ་འཇུག་པའི་དགེ་སྦྱོར་ལ་
ཞུགས་པའི་དོན་ནོ། །རྐང་པ་བཞི་པའི་ལུས་རྩལ་རྫོགས་པ་ནི། བསྒོམས་སྟོབས་
ཀྱིས་བློ་གྲོས་ཀྱི་ལུས་རྩལ་རྒྱས་པ་སྟེ། ནང་དུ་ཉམས་རྟོགས་ཀྱི་ཁྱད་པར་འགའ་ཞིག་
སྐྱེས་པའི་དོན་དང༌། དེ་ནས་ནམ་མཁའི་མཐོངས་ལ་བལྟས་པ་ནི། སྔར་ཉམས་རྟོགས་
སྐྱེས་པ་དེ་ཙམ་གྱིས་ཆོག་ཤེས་པ་མ་བྱས་པར། ད་དུང་ལམ་གོང་མ་ལ་བགྲོད་འདོད་



46
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཀྱིས་བློ་ཁ་གྱེན་ལ་ཕྱོགས་པའི་དོན་ནོ། །
གཉིས་པ་ལ་གཉིས། ཚོགས་བསྒྲུབས་པ་དང༌། རྟོགས་པ་སྐྱེས་པའི་ཚུལ་
ལོ༑ ༑དང་པོ་ལ་གཉིས། ལམ་གཏན་ལ་ཕབ་པའི་ཚུལ་དང༌། འབྲས་བུ་ལ་ཐོབ་
འདོད་སྐྱེས་པའི་ཚུལ་ལོ། །དང་པོ་ལ་གཉིས། ལམ་གཏན་ལ་ཕབ་པ་དངོས་དང་།
ལམ་གྱི་གནས་ལུགས་རིག་པའི་ཚུལ་ལོ། །དང་པོ་ནི། ཡིད་འོང་ཞེས་སོགས། རྐང་
པ་གཉིས་ཀྱིས་སྟོན་ནོ། །དེ་ལ་རྐང་པ་དང་པོའི་ཡིད་འོང་བ་གམ་མཐོན་པོ་ནི། རིམ་
པ་དང་པོའི་དྲན་པ་གཅིག་པའི་རྣལ་འབྱོར་ནས་སློབ་མཐའི་འོད་གསལ་གྱི་བར་གྱི་
བླ་མེད་ཀྱི་མངོན་པར་རྟོགས་པའི་རིམ་པའོ། །ནམ་མཁའ་ནི་ཤིན་ཏུ་མཐོ་བའི་མཚོན་
བྱེད་དེ། འདིར་སངས་རྒྱས་ཀྱི་གོ་འཕང་ཁོ་ན་ལ་གོ་བར་བྱ་བ་ཡིན་ལ། དེ་འབིག་
སྙམ་བྱེད་པ་ནི། རྫོགས་རིམ་གྱི་ཡར་སྣེ་སློབ་མཐའི་འོད་གསལ་གྱིས། གོ་འཕང་དེ་
ལ་རེག་པ་སྙམ་བྱེད་དོ་ཞེས་པའི་དོན་ནོ། །རེ་ཞིག་དེ་ལ་ཡེངས་པ་ནི། དེ་ལྟ་བུའི་
ལམ་གྱི་རྣམ་གཞག་གཏན་ལ་ཕབས་པའི་ཕྱིར་རེ་ཞིག་ཐོས་བསམ་ལ་ཞུགས་པའི་
དོན་ནོ། ། །
གཉིས་པ་ནི། བལྟས་ཀྱིན་ཞེས་སོགས་རྐང་པ་གཉིས་ཀྱིས་སྟོན་ཏོ། །དེ་ལ་
རྐང་པ་དང་པོའི་བལྟས་ཀྱིན་བལྟས་ཀྱིན་ནི། དེ་ལྟ་བུའི་མངོན་རྟོགས་ཀྱི་རིམ་པ་དེའི་
གནས་ལུགས་ལ་ཡང་དང་ཡང་དུ་དཔྱད་པའི་དོན་ནོ། །དེ་རི་བོང་གི་རྭ་ལས་བཅོས་
པར་མཐོང་བ་ནི། དཔེ་རི་བོང་གི་རྭ་ཉིད་ཐ་སྙད་དུ་ཡང་མེད་པ་བཞིན་དུ། དཔེ་ཅན་
མངོན་རྟོགས་ཀྱི་རིམ་པ་རྣམས་ཀྱང་རང་གི་མཚན་ཉིད་ཀྱིས་མེད་པ་ལ་སྔར་དང་མི་
འདྲ་བའི་ངེས་ཤེས་ཤུགས་ཅན་ཞིག་སྐྱེས་པའི་དོན་དང་། ཞེན་པ་བྲལ་བ་ནི། དེ་ནས་
མངོན་རྟོགས་ཀྱི་རིམ་པ་ལ་བདེན་ཞེན་གྱིས་འཇུག་པ་དང་བྲལ་བའི་དོན་ནོ། །གཉིས་
པ་ནི། འོན་ཀྱང་དེའི་ཞེས་སོགས། རྐང་པ་བཞིས་བསྟན་ཏོ། །དེ་ལ་རྐང་པ་དང་པོའི་
འོན་ཀྱང་ནི་གཞུང་སྔ་ཕྱི་མཚམས་སྦྱོར་བའི་ཚིག་འཕྲད་དང་། དེ་ཡི་ཚེ་ན་ཞེས་པ་



རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་བ།
ནི༑ རིག་པ་འཛིན་པ་རྣམས་ཀྱིས་བསྒྲོད་པར་བྱ་བའི་མངོན་རྟོགས་ཀྱི་རིམ་པ་རྣམས་
རྫོགས་པའི་ཡར་རྩེ་ན་ཞེས་པའི་དོན་ནོ། །ལུས་སེམས་ཀྱི་རྩལ་ཀུན་མངོན་པར་
རྫོགས་པའི་རི་དྭགས་རྒྱལ་པོ་ཞེས་པས་ནི། འདིར་འབྲས་བུ་སངས་རྒྱས་འཕགས་
པ་ཉིད་གསལ་བར་བྱེད་དེ། དེ་ཡང་དཔེ་གདོང་ལྔ་པ་རི་དྭགས་ཀྱི་འཇིགས་པ་ལས་
རྒྱལ་བ་ཉིད། དཔེ་ཅན་སངས་རྒྱས་འཕགས་པ་སྲིད་ཞིའི་འཇིགས་པ་ལས་རྒྱལ་བའི་
དོན་དང་སྦྱར་རོ། །འགའ་ཞེས་པ་ནི་འདིར་མང་པོའི་ཚིག་གོ །ནམ་མཁའི་པདྨོའི་ཚལ་
ཞེས་པ་ནི། སངས་རྒྱས་ཀྱི་ཞིང་གི་གསལ་བྱེད་དེ། དེ་ཡང་དཔེ་ནམ་མཁའི་པདྨོ་ཐ་
སྙད་དུ་ཡང་མེད་པ་བཞིན་དུ། དཔེ་ཅན་སངས་རྒྱས་ཀྱི་ཞིང་རྣམས་ཀྱང་རང་བཞིན་
གྱིས་རྣམ་པར་དག་པའི་དོན་དང་། རྩེན་པ་མཐོང་བ་ནི། དེ་ལྟ་བུའི་ཞིང་དུ་དེ་བཞིན་
གཤེགས་པ་རྣམས་ཀྱི་སྒྱུ་འཕྲུལ་གྱི་རོལ་པས་སེམས་ཅན་གྱི་དོན་མཛད་པར་རྟོགས་
སོ་ཞེས་པའི་དོན་ནོ། ། རྐང་པ་བཞི་པའི་འགྲོ་བ་མེད་བཞིན་པ་ནི། དོན་དམ་པར་འགྲོ་
བ་སྟེ་བསྒྲོད་པ་མེད་བཞིན་དུ་ཞེས་པ་དང་། འགྲོ་བ་ལ་སྤྲོ་བ་བྱུང་བ་ནི། འབྲས་བུའི་
ཁྱད་པར་དེ་མཐོང་ནས་ཐ་སྙད་ཙམ་དུ་ལམ་བསྒྲོད་པ་ལ་སྤྲོ་བ་འབྱུང་ངོ་ཞེས་པའི་
དོན་ནོ། ། །
གཉིས་པ་ལ་གསུམ། མདོར་བསྟན་པ་དང་། རྒྱས་པར་བཤད་པ་དང་། དོན་
བསྡུ་བའོ། །དང་པོ་ནི། ཕྱིན་པས་ཞེས་སོགས་རྐང་པ་བཞིས་བསྟན་ཏོ། །དེ་ལ་རྐང་
པ་དང་པོའི་ཕྱིན་པས་ཞེས་པ་ནི། འདོད་ཡོན་ལམ་དུ་བྱེད་པའི་རྣལ་འབྱོར་ལ་ཞུགས་
པའི་དོན་དང༌། བརྗོད་དཀའི་ཆུ་ཀླུང་འཕྱོ་བར་སྣང་བ་ནི། ཐ་མལ་གྱི་འདོད་ཆགས་
ལ་སོགས་པའི་ཉོན་མོངས་རྣམས་གོམས་པའི་དབང་གིས་ཆེས་བཟློག་དཀའ་བ་བྱུང་
བའི་དོན་ནོ། ། རྐང་པ་གཉིས་པའི་བརྒལ་ན་བརྒལ་ཀྱིན་ཞེས་པ་ནས་འོག་ནས་འབྱུང་
བ་ལྟར། འདོད་ཡོན་ལམ་དུ་བྱེད་པའི་ཚུལ་ཡང་ཡང་བསྒོམས་པའི་དོན་དང༌། གང་
ཡང་རེག་པ་མེད་ཅེས་པ་ནི། དེ་ལྟར་ལེགས་པར་བསྒོམས་པས་ནི། འདོད་ཆགས་ལ་



48
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
]
སོགས་པ་རྣམས་ཀྱང་ལམ་གྱི་གྲོགས་སུ་འགྱུར་བ་མ་གཏོགས། དེའི་སྐྱོན་གྱིས་རང་
རྒྱུད་ལ་རེག་པ་སྟེ་དགོས་པ་མེད་དོ་ཞེས་པའི་དོན་ནོ། །རྐང་པ་གསུམ་པའི་དོན་ནི།
ལམ་ལ་བསྒྲོད་པ་ཁ་ཅིག ། རྒྱང་རིང་པོའི་སྨིག་རྒྱུ་ལ་ཆུ་ཀླུང་དུ་འཁྲུལ་ནས། འཇིགས་
སྐྲག་སྐྱེས་པ་ལྟར། འདིར་ཡང་ལམ་གྱི་གྲོགས་ལ་གེགས་སུ་འཁྲུལ་བ་དེ་གཟོད་
མཐོང་བའི་དོན་ནོ། ། རྐང་པ་བཞི་པའི་དོན་ནི། དེ་ལྟར་འདོད་ཡོན་ལམ་གྱི་གྲོགས་སུ་
འཁྱེར་ནུས་པས་ན་སྲིད་པ་དང་ཞི་བའི་མཐའ་ལ་འཇིགས་པ་མེད་པའི་དཔའ་གདེང་
སྐྱེས་ཏེ། རེ་ཞིག་སེམས་བདེ་བ་ཆེན་པོའི་ངང་ལ་རྩོལ་མེད་དུ་བཞག་ནས་ཉལ་ལོ་
ཞེས་པའི་དོན་ནོ། །
གཉིས་པ་ལ་བཅུ། དབེན་གསུམ་གྱི་རྟོགས་པ་སྐྱེས་པའི་ཚུལ། མ་དག་པའི་
སྒྱུ་ལུས་གྲུབ་ཚུལ། དེ་ཉིད་རྙིང་པ་ལ་ཞུགས་ཚུལ། དགའ་བཞིའི་ཡེ་ཤེས་སྐྱེས་པའི་
ཚུལ། མ་དག་པའི་སྒྱུ་ལུས་ཐིམ་ཚུལ། རིམ་པ་བཞི་པའི་དོན་གྱི་འོད་གསལ་སྐྱེས་
ཚུལ། སྤངས་པ་ཟུང་འཇུག་མངོན་དུ་གྱུར་ཚུལ། རྟོགས་པ་ཟུང་འཇུག་མངོན་དུ་བྱས་
ཚུལ། སློབ་མཐའི་འོད་གསལ་མངོན་དུ་བྱས་ཚུལ། མི་སློབ་ཟུང་འཇུག་མངོན་དུ་
གྱུར་ཚུལ་ལོ། །དེ་ལ་དང་པོ་ནི། དེ་ནས་ཕྱོགས་ཀུན་སོགས། རྐང་པ་གཉིས་ཀྱིས་
མཚོན་པར་བྱས་ལ། དེ་ཡང་རྐང་པ་དང་པོའི་དེ་ནས་ནི་མཚམས་སྦྱོར་བའི་ཚིག་
དང་༑ ཕྱོགས་ཀུན་མུན་པས་ཁེབས་པར་མཐོང་བ་ནི། སྤྱིར་རྟགས་ཅན་སྔ་མ་བདུན་
གྱི་སྐབས་ཀྱི་རྟགས་རྣམས་དང་། དེ་ལས་ཀྱང་བསྒོམས་སྟོབས་ཀྱིས་ནག་ལམ་པ་
ཉམས་སུ་མྱོང་བའི་དོན་ནོ། ། རྐང་པ་གཉིས་པའི་སྐྲག་པ་ནི། དེ་འདྲ་བ་ཡང་བློའི་ཁྱད་
ཀྱིས་ཐ་མལ་དུ་འཁྲུལ་ལ་ཁད་པ་བྱུང་བས་ཅུང་སྐྲག་པའི་དོན་དང་། དེ་ནས་བལྟས་པ་
ནི༑ དེར་ཡང་སྐབས་ཀྱི་སྐྱོང་ཚུལ་ལས་མི་འདའ་བའི་དྲན་ཤེས་ཤུགས་ཅན་བསྟེན་པའི་
དོན་དང་། གར་སོང་ཆ་མེད་དུ་ཡལ་བ་ནི། རྟགས་དང་རྟགས་ཅན་སྔ་མ་རྣམས་ཀྱིས་
མ་བསྒྲིབས་པའི་དབེན་གསུམ་གྱི་འོད་གསལ་རྣམས་མངོན་དུ་གྱུར་པའི་དོན་ནོ། །



རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་པ།
གཉིས་པ་ནི། ཤིན་ཏུ་དགའ་སྟེ་སོགས་རྐང་པ་གཉིས་ཀྱིས་བསྟན་ཏོ། །དེ་ལ་
རྐང་པ་དང་པོའི་ཤིན་ཏུ་དགའ་སྟེ་ནི། སེམས་དབེན་མཐར་ཐུག་གི་དཔེའི་འོད་གསལ་
ལས་ལྡང་དུ་ཆ་བ་ན་འོད་གསལ་གྱི་བཞོན་པའི་རླུང་གིས་ཉེར་ལེན་དང་། འོད་གསལ་
གྱི་སེམས་ཀྱིས་ལྷན་ཅིག་བྱེད་རྐྱེན་ལས་ཕུང་པོ་རྙིང་པ་ལས་གོ་ས་ལོགས་སུ་ཡིད་
ངོ་ཙམ་མ་ཡིན་པའི་སྒྱུ་ལུས་ལྡང་ནུས་པར་མཐོང་ནས་དགའ་སྤྲོ་ཆེན་པོ་སྐྱེས་པའི་
དོན་དང་། སྒྱུ་མ་ལ་སོགས་ཀྱི། དཔེས་མཚོན་གར་སྟབས་དུ་མ་བསྒྱུར་ཏེ་བཞག་པ་
ནི༑ སྒྱུ་མ་ལ་སོགས་པའི་དཔེ་བཅུ་གཉིས་ཀྱིས་ཉེ་བར་མཚོན་པའི་མ་དག་པའི་སྒྱུ་
ལུས་དངོས་གནས་ལ་གྲུབ་སྟེ། སྣང་ངོར་སྒྱུ་འཕྲུལ་གྱི་རོལ་གར་དཔག་མེད་དུ་སྒྱུར་
བའི་དོན་ནོ། །
གསུམ་པ་ལ་གཉིས། སྒྱུ་ལུས་ཕུང་པོ་རྙིང་པ་ལ་ཞུགས་ཚུལ་དང་། ལས་
རླུང་གི་རྒྱུ་བ་འགག་རུང་དུ་བྱས་ཚུལ་ལོ། །དང་པོ་ནི། དེ་རྗེས་སྒྱུ་མའི་སོགས་རྐང་
པ་གཉིས་དང་ཚེག་བར་གཉིས་ཀྱིས་བསྟན་ཏོ། །དེ་ཡང་འདིའི་རྐང་པ་དང་པོའི། དེ་
རྗེས་ནི་མ་དག་པའི་སྒྱུ་ལུས་གྲུབ་པ་དེའི་རྗེས་སུ། ཞེས་པའི་དོན་དང༌། སྒྱུ་མའི་གྲོང་
ཁྱེར་ཆེན་པོ་ནི། འདིར་ཕུང་པོ་རྙིང་པ་ཉིད་ཡིན་ལ། དེ་ཡང་འདི་ལ་སྒྱུ་མའི་གྲོང་ཁྱེར་
གྱི་ཐ་སྙད་སྦྱོར་ཚུལ་ནི་གཉིས་ཏེ། ཡུལ་གྱི་དབང་དུ་བྱས་ན་ནི། ཕུང་པོ་ཉིད་སྣང་
ཚུལ་ལ་བདེན་ཡང་གནས་ཚུལ་ལ་རྫུན་པ་སྒྱུ་མ་དང་འདྲ་ལ། ཁམས་དང་རླུང་ལ་
སོགས་པའི་འདུ་འགོད་རྒྱ་ཆེ་བའི་ཕྱིར་གྲོང་ཁྱེར་དང་འདྲའོ་ཞེས་གོ་བར་བྱ་ལ། རྟེན་
གྱི་དབང་དུ་བྱས་ན་ནི། མ་དག་པའི་སྒྱུ་ལུས་གང་དུ་འཇུག་པའི་གྲོང་ཁྱེར་ལྟ་བུ་ཡིན་
པའི་ཕྱིར་ཞེས་གོ་བར་བྱའོ། །རྐང་པ་གཉིས་པའི་ལུས་མེད་ནི། སྒྱུ་ལུས་དེ་ལ་རྡོས་
བཅས་ཀྱི་ལུས་མེད་པའི་དོན་ཡིན་ལ། ལུས་ཀྱི་ཞེས་པ་ནི། རྡོས་བཅས་ཀྱི་ལུས་མེད་
ཀྱང་༑ དཔེ་བཅུ་གཉིས་ཀྱིས་ཉེ་བར་མཚོན་ཅིང་རླུང་སེམས་ཙམ་ལས་གྲུབ་པའི་ལུས་
དེ་ཉིད་ཀྱིས་ཞེས་པའི་དོན་དང་། མཛེས་པ་ངོམ་པའི་ཕྱིར་ཞེས་པ་ནི། སླར་ཡང་རྟེན་



50
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
རྙིང་པ་ལ་ཞུགས་ནས་ཚོགས་རླབས་པོ་ཆེ་སྡུད་པའི་ཕྱིར། ཞེས་པའི་དོན་ཡིན་ཅིང་།
ཕྱིན་པས་ཞེས་པ་ནི། ཕུང་པོ་རྙིང་པ་ལ་ཞུགས་པས་ཞེས་པའི་དོན་ནོ། །གཉིས་པ་ནི།
མིག་དང་བྲལ་བའི་ཞེས་སོགས་ཚེག་བར་བཅུ་དྲུག་གིས་བསྟན་ཏོ། །དེ་ལ་མིག་དང་
བྲལ་བའི་སྐྱེ་བོ་ནི། ཉོན་སྒྲིབ་ཀུན་རྟོག་གི་བཞོན་པའི་རླུང་རྣམས་ཡིན་ལ། ཧ་ཅང་
ལྟད་མོར་ཡེངས་བས་བྱ་བ་ཤོར་བ་ནི། སྒྱུ་ལུས་པའི་དམིགས་རྟེན་ལ་གནད་དུ་བསྣུན་
པའི་སྟོབས་ཀྱིས། རླུང་དེ་རྣམས་ཀྱང་། དྷ་ར་སེམས་དང་ལྷན་ཅིག་ཏུ་ཡེངས་བ་
སྟེ་ཐིམ་པས། འཕྲོ་འདུའི་བྱ་བ་ཤོར་བ་སྟེ་རེ་ཞིག་འགྲོ་འོང་གི་རྒྱུན་འགགས་པའི་
དོན་ནོ། །
བཞི་པ་ལ་གསུམ། འབར་འཛག་གི་ལམ་བསྒོམས་ཚུལ། དགའ་བཞིའི་ཡེ་
ཤེས་སྐྱེས་ཚུལ་དངོས། དེ་ཕྱིའི་ཕྱག་རྒྱ་ལ་བརྟེན་པའི་ཚུལ་ལོ། །དང་པོ་ནི། ཀྱེ་ཧོ་
ནམ་མཁའ་སོགས་རྐང་པ་བཞིས་བསྟན་ཏོ། །དེ་ལ་རྐང་པ་དང་པོའི་ཀྱེ་ནི་ལྷན་སྐྱེས་
ཀྱི་གྲོགས་ལ་འབོད་པའི་གསལ་བྱེད་དང་། ཀྱེའི་སྲོག་ཏུ་ཞུགས་པའི་ཨེ་གྲུ་གསུམ་
གྱིས་རྣམ་ཐར་སྒོ་གསུམ་གྱིས་བསྡུས་པའི་ཡུལ་སྟོང་པ་ཉིད་དང་། ཧོ་ཡིག་གིས་
སྔར་བཤད་པ་བཞིན་བདེ་བ་ཆེན་པོ་མཚོན་པར་བྱས་ལ། ནམ་མཁའ་ནི་འོད་གསལ་
བ་དང་། དེར་ཉི་མ་ཤར་བ་ནི་ལྷན་སྐྱེས་ཀྱི་ཡེ་ཤེས་མཚན་ཉིད་པ་སྐྱེ་བ་དང་། དེ་
ལ་ལྟ་བ་སེམས་ཀྱི་བུ་ནི། དེ་ཉམས་སུ་མྱོང་བ་ལ་འདུན་པའི་རྣམ་པར་རིག་པ་ཡིན་
ལ༑ དེས་བཏུང་བའི་ཕྱིར་ཞེས་པ་ནི། དེས་ཉམས་སུ་མྱོང་བའི་ཕྱིར་ཞེས་པའོ། །རྐང་
པ་གསུམ་པའི་ནམ་མཁའ་ནི། བདེ་ཆེན་གྱི་འཁོར་ལོའི་ལྟེ་བ་དང༌། དེའི་མཐོངས་ལ་
གནས་པའམ་༼འོ་རྒྱལ་༽ནི། དེ་ལ་གནས་པའི་ཧཾ་ཡིག་དང་། རྩེ་ལྔའི་མདུང་ཐུང་ངར་
མ་ནི། སུམ་མདོའི་ཙཎྜ་ལི་ཡིན་ལ། དེས་དེ་ལ་བརྒྱབ་སྟེ་བཞག་པ་ནི། ཙཎྜ་ལིས་ཧཾ་
ཡིག་རེག་ཅིང་ཟུག་པའི་དོན་ནོ། །གཉིས་པ་ནི། དབུས་ཀྱི་སྤོ་མཐོའི་ཞེས་སོགས་
རྐང་པ་བཞིས་བསྟན་ཏོ། །དེ་ལ་རྐང་པ་དང་པོའི་དབུས་ཀྱི་སྤོ་མཐོ་ནི། དྷཱ་ཏཱི་ཡིན་ལ།



རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་པ།
དེ་ཡང་དཔེ་དབུས་ཀྱི་སྤོ་མཐོ་སྟེ་ལྷུན་པོ་ཉིད་གླིང་བཞིའི་དབུས་དྲང་ཐད་ནས་ཡོད་པ་
བཞིན་དུ། དཔེ་ཅན་རྩ་དྷཱ་ཏཱི་ཡང་སྙིང་དབུས་མ་ནོར་བའི་ཐད་སོའི་ལུས་ཀྱི་དབུས་ན་
ཡར་དྲང་པོར་ཡོད། དེས་ན་དཔེ་འགའ་ཞིག་ལས། རྒྱབ་ལ་ཅུང་ཟད་ཉེ་བར་བཤད་པ་
ནི༔ རྒལ་ཚིགས་ནང་ལ་འབུར་བའི་ཚིགས་སྒང་ལ་ཅུང་ཉེ་བ་ལ་དགོངས་སོ། །བང་
རིམ་རྣམ་པ་བཞི་ནི། མགྲིན་པའི་རྩ་འཁོར་དང་། སྙིང་ཁའི་རྩ་འཁོར་དང་། ལྟེ་བའི་རྩ་
འཁོར་དང༌། གསང་གནས་ཀྱི་རྩ་འཁོར་ཏེ་བཞིའོ། །བདེ་ཆེན་འོ་མས་མྱོས་པའི་ཁྱེའུ་
དེ་ནི། དགའ་བཞིའི་ཡེ་ཤེས་ཡིན་ལ། མོ་གཤམ་བུ་མོའི་གྲོགས་དང་རྩེ་བ་ཞེས་པ་ཡེ་
ཤེས་དེས་སྟོང་ཉིད་ཡུལ་དུ་བྱས་པའི་དོན་ཏེ། དེ་ཡང་དཔེ་མོ་གཤམ་གྱི་བུ་མོ་ཐ་སྙད་
དུ་ཡང་མེད་པ་ཉིད་ཀྱིས། དཔེ་ཅན་སྟོང་པ་ཉིད་ཀྱང་རང་བཞིན་གྱིས་མེད་པར་མཚོན་
པར་བྱས་ལ་དེ་ལྟར་རྩེ་བ་ན། ཁྱོ་ཤུག་སོ་སོའི་དབྱེ་བ་ངས་མ་ཤེས། །ཞེས་པ་ནི།
ཡུལ་སྟོང་པ་ཉིད་དང་ཡུལ་ཅན་དགའ་བཞིའི་ཡེ་ཤེས་གཉིས་ཡིད་དོན་དེ་གཉིས་ཆུ་
ལ་ཆུ་བཞག་པ་བཞིན་དུ་སོང་བ་དེ་ཉིད་ཐ་དད་དུ་དབྱེ་བ་ནི། རྣལ་འབྱོར་པ་ང་རང་
གི་ཉམས་ཀྱིས་མ་ཤེས་སོ་ཞེས་པའོ། །གསུམ་པ་ནི། ཨ་ཧོ་ནམ་མཁའ་ཞེས་སོགས་
རྐང་པ་བཞིས་བསྟན་ཏོ། །དེ་ལ་རྐང་པ་དང་པོའི་ཨ་ཧོའི་དོན་ནི་གོང་དུ་བཤད་ཟིན་
ལ་དེ་འདིར་སྦྱར་བ་ནི། ཕྱག་རྒྱར་བསྟེན་པ་ཉིད་ཡེ་ཤེས་དེ་བསྐྱེད་པའི་ཕྱིར་ཡིན་པ་
གོ་བའི་ཆེད་དུའོ། །ནམ་མཁའི་དབྱིངས་ནི་ཕྱག་རྒྱའི་དྷཱ་ཏཱིའི་མར་སྣ་དང་༑ དེ་ལ་
རྡོ་རྗེ་བསྣུན་པ་ནི། དེ་དང་གསང་བའི་རྡོ་རྗེ་སྦྱར་བའི་དོན་ཡིན་ལ། རྐང་པ་གཉིས་
པའི་རིགས་བཞི་ནི། ལྷན་སྐྱེས་ཀྱི་ཕྱག་རྒྱ་ལ་རིགས་བཞི་སྟེ། པདྨ་ཅན་དང་། དུང་
ཅན་མ་དང་། གླང་པོ་ཅན་མ། རི་དྭགས་ཅན་མའོ། །པདྨ་ནི་དེ་དག་གི་གསང་བའི་
པདྨ་སྟེ་བྷ་ག་ཡིན་ལ། རྒྱས་པ་ནི། པདྨ་དེ་ཉིད་བདེ་བ་ཆེན་པོ་རྒྱས་པའི་བྱེད་ལས་
དང་ལྡན་པའི་དོན་དང་། སྦྲང་རྩི་ནི་འདིར་མཁའ་གསང་སྦྱར་བའི་ཚེ་ཐུར་སེལ་རེངས་
བྱེད་ཀྱི་ཡི་གེའི་སྟོབས་ཀྱིས། ཐིག་ལེ་རྡོ་རྗེའི་སྐྱིལ་ཀྲུང་དུ་འབོད་པའི་དམར་ཆ་ལ་བྱ་
ཞིང་། དེ་འཐུང་ཞིང་འཐུང་ཞིང་ནི། ལམ་གྱི་གྲོགས་སུ་མཁའ་གསང་མཉམ་པར་སྦྱར་
m1



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
བས་སྙོམས་འཇུག་གི་རྩ་རྡོ་རྗེ་སྐྱིལ་ཀྲུང་དང་དེ་ལ་བརྟེན་ནས་ཐུར་སེལ་གྱི་རླུང་རྡོ་
རྗེ་སྐྱིལ་ཀྲུང་དང་དེ་ལ་བརྟེན་ནས་དཀར་དམར་གྱི་ཁམས་རྡོ་རྗེ་སྐྱིལ་ཀྲུང་གི་དགའ་
བ་ཡང་ཡང་བརྩལ་བའི་དོན་ནོ། །ངོམས་པ་མེད་པ་ནི། ལམ་གྱི་སྙིང་པོ་ལྷན་སྐྱེས་ཀྱི་
དགའ་བ་བསྐྱེད་པའི་ཐབས་མཆོག་ཏུ་གྱུར་པ་ཕོ་ཉ་ལ་བརྟེན་པའི་བདེ་སྟོང་རྡོ་རྗེ་སྐྱིལ་
ཀྲུང་གིས་ངོམ་པ་མེད་པའི་དོན་དང་། དེའི་ངང་ལ་བརྗོད་མེད་ཉམས་བརྒྱ་འཕེལ་བ་
ནི༑ དེ་ལྟ་བུའི་ཕྱིའི་ཕྱག་རྒྱ་དང༌། ནང་གི་རྐྱེན་བསྡུ་རིམ་གཉིས་ཟུང་དུ་སྦྲེལ་བ་ལ་
བརྟེན་ནས་ཚིག་གིས་བརྗོད་དུ་མེད་པའི་ལྷན་སྐྱེས་བདེ་བ་ཆེན་པོ་ཉམས་ཀྱི་ཁྱད་
པར་དུ་མ་དང་བཅས་རང་རྒྱུད་ལ་འཕེལ་བའི་དོན་དང༌། ཨེ་མ་ཧོ་ནི། ངོ་མཚར་བའི་
ཚིག་གོ ། །
ལྔ་པ་ནི། དེའི་ཚེ་ཕྱོགས་རིས་ཞེས་སོགས། རྐང་པ་གཉིས་ཀྱིས་བསྟན་
ཏོ༑ །དེ་ལ་རྐང་པ་དང་པོའི་དེའི་ཚེ་ནི། དགའ་བཞིའི་ཡེ་ཤེས་བསྐྱེད་པ་དེའི་ཚེ་
ཞེས་པའི་དོན་དང་། ཕྱོགས་རིས་བྲལ་བའི་ཐ་གྲུ་ནི། འདིར་སྒྱུ་ལུས་པའི་སྣང་ངོར་
རིས་མེད་པའི་གདུལ་བྱ་དང་། སྤྲིན་པ་གཡོ་བ་གཡོ་བར་ཆགས་པ་ནི། སྒྱུ་ལུས་པའི་
སྣང་ངོའི་སྒྱུ་འཕྲུལ་གྱི་རོལ་གར་ཇི་སྙེད་ཅིག་སྒྱུར་བ་རྣམས་ལ་སྦྱར་རོ། ། །
དྲུག་པ་ནི། མོད་ལ་ཐིམ་པའི་དབྱིངས། ཞེས་པས་བསྟན་ཏེ། དེ་ཡང་གོང་
གི་ཕྱི་ནང་གི་རྐྱེན་གཉིས་ལ་བརྟེན་པའི་རྟགས་ཅན་བདུན་པའི་རྗེས་སུ། མ་དག་པའི་
སྒྱུ་ལུས་ཉིད་དང༌། གོང་མ་དག་པའི་སྒྱུ་ལུས་ཀྱི་སྣང་ངོའི་སྒྱུ་འཕྲུལ་གྱི་རོལ་གར་དང་
བཅས་པ་ཐམས་ཅད་ནམ་མཁའ་ལ་སྤྲིན་ཡལ་བ་ལྟར་ལྷག་མེད་དུ་ཐིམ་པའི་དབྱིངས།
རིམ་པ་བཞི་པའི་དོན་གྱི་འོད་གསལ་ཞེས་པ། ཁམས་གསུམ་གྱི་ཉོན་སྒྲིབ་ཀུན་
བཏགས་དང་ལྷན་སྐྱེས་ཐམས་ཅད་ཀྱི་དངོས་གཉེན་དུ་གྱུར་པའི། སྔགས་བླ་མེད་ཀྱི་
མཐོང་ལམ་བར་ཆད་མེད་ལམ་དེ་ཉིད་རང་རྒྱུད་ལ་མངོན་དུ་གྱུར་པའི་ཚུལ་གསལ་
བར་མཚོན་པར་བྱས་པ་ཡིན་ནོ། །



རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་པ།
བདུན་པ་ནི། དབང་པོའི་གཞུ་ཞེས་སོགས་རྐང་པ་གཅིག་དང་ཚེག་བར་
གསུམ་གྱིས་བསྟན་ཏོ། །དེ་ལ་དབང་པོའི་གཞུ་རྣམ་པར་བཀྲ་བ་ནི། དག་པའི་སྒྱུ་
ལུས་ཏེ། དེ་ཡང་རིམ་པ་བཞི་པའི་དོན་གྱི་འོད་གསལ་ལས་ལངས་པའི་ལུགས་ལྡོག་
གི་ཉེར་ཐོབ་གྲུབ་པ་དང་། མཉམ་དུ་འོད་གསལ་གྱི་བཞོན་པའི་རླུང་གིས་ཉེར་ལེན་
དང་༑ སེམས་ཀྱིས་ལྷན་ཅིག་བྱེད་རྐྱེན་ལས། མཚན་དང་དཔེ་བྱད་ཀྱིས་བརྒྱན་ཅིང་
སྣང་ལ་རང་བཞིན་མེད་པ་འཇའ་ཚོན་གྱི་སེམས་མཚོན་པའི་སྒྱུ་ལུས་དངོས་གནས་
ལ་གྲུབ་པའི་དོན་དང་། བལྟས་ན་མཐོང་བ་མེད་པ་ནི། ཕལ་བའི་སྐྱེ་བོ་གཞན་ལྟ་ཅི།
སྲིད་ན་ཆེ་བ་འཇིག་རྟེན་གྱི་མེས་པོ་གསེར་མངལ་ཅན་ལ་སོགས་པས་ཀྱང་མཐོང་
བའི་སྤྱོད་ཡུལ་མ་ཡིན་ནོ། །ཞེས་པའི་དོན་ནོ། ། །
བརྒྱད་པ་ལ་གཉིས། དག་པའི་སྒྱུ་ལུས་པ་དེས་སླར་ཡང་འོད་གསལ་མངོན་
དུ་བྱས་པའི་ཚུལ་དང་། དེ་ལ་བརྟེན་ནས་སློབ་པའི་ཟུང་འཇུག་ཐོབ་པའི་ཚུལ་ལོ། །དང་
པོ་ནི། འཇའ་དེ་ནམ་མཁའ་ཞེས་སོགས་རྐང་པ་བཞིས་བསྟན་ཏོ། །དེ་ལ་རྐང་པ་དང་
པོའི། འཇའ་དེ་ནི་དག་པའི་སྒྱུ་མའི་སྐུ་ཉིད་ཡིན་ལ། དེ་ཉིད་ནམ་མཁའ་སྟོང་པ་ཡལ་
ཡལ་བ་ཞེས་པ་ནི། སྤྱིར་དག་པའི་སྒྱུ་ལུས་འདི་ཉིད་འཁོར་བ་མ་སྟོངས་ཀྱི་བར་དུ་
རིགས་འདྲ་རྒྱུན་མི་ཆད་པའི་རྡོ་རྗེའི་སྐུ་མཚན་ཉིད་པ་ཡིན་པས། དེའི་རིགས་འདྲའི་
རྒྱུན་ཡལ་ལོ། །ཞེས་པའི་དོན་མིན་གྱི། དེ་ཉིད་ཀྱི་སླར་ཕྱི་ནང་གི་རྐྱེན་གཉིས་ལ་
བརྟེན་ནས་འོད་གསལ་མངོན་དུ་བྱས་པའི་ཚེ་རྟགས་དང་རྟགས་ཅན་སྔ་མ་རྣམས་
རིམ་གྱིས་ཡལ་བ་སྟེ་ཐིམ་པའི་དོན་ཡིན་ལ། སློང་བྱེད་སྐྱོན་བྲལ་ནམ་མཁའི་མདངས་
ངོམ་པ་ནི། རྟགས་ཅན་བདུན་པའི་རྟགས་ཡལ་བའི་ཚེ་ན། སློང་བྱེད་ཀྱི་སྐྱོན་གསུམ་
དང་བྲལ་བའི་ནམ་མཁའ་ལྟ་བུའི་འོད་གསལ་གྱི་རང་མདངས་མངོན་དུ་གྱུར་བའི་
དོན་ནོ། །བསྒྲིམས་ནས་བལྟས་ཀྱང་གང་ཡང་མ་མཐོང་བ་ནི། དེ་ལྟ་བུའི་ཡུལ་སྟོང་
པ་ཉིད་དང་ཡུལ་ཅན་བདེ་བ་ཆེན་པོའི་ཡེ་ཤེས་ཞུགས་པའི་འོད་གསལ་གྱི་སྣང་ཆ་ལ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཐུགས་དེ་དང་ཟུང་དུ་འཇུག་རྒྱུའི་སྒྱུ་ལུས་སོགས་ཀྱི་གཉིས་སྣང་ཕྲ་རགས་གང་ཡང་
མ་མཐོང་བ་སྟེ་མེད་པའི་དོན་དང་། རྐང་པ་བཞི་པའི་དོན་ནི། དེ་ནས་འདུ་བྱ་བ་དང་
རྩོལ་བ་བརྟེན་པ་དང་། ངག་གི་སྨྲ་བ་དང༌། ཡིད་ཀྱི་བརྗོད་པ་སྟེ་དཔྱད་པ་ལ་སོགས་
པ་གང་ཡང་མེད་པའི་འོད་གསལ་བདེ་བ་ཆེན་པོའི་ངང་ལ་སེམས་ཡུར་བ་སྟེ་མཉམ་
པར་བཞག་གོ་ཞེས་པའི་དོན་ནོ། །གཉིས་པ་ནི། གཡའ་དག་མཁའ་ལ་ཞེས་སོགས།
རྐང་པ་བཞིས་བསྟན་ཏོ། །དེ་ལ་རྐང་པ་དང་པོའི་གཡའ་དག་པའི་ནམ་མཁའ་ནི། སློབ་
པའི་ཟུང་འཇུག་གི་ཟུང་དུ་འཇུག་རྒྱུའི་ཡ་གྱལ་ཐུགས་ཀྱི་འོད་གསལ་ཡིན་ལ། གཞའ་
ཚོན་ནམ་འཇའ་ཚོན་དཀར་པོ་བྲིས་པ་ནི། འདིར་ཟུང་འཇུག་གི་ཡ་གྱལ་སྐུ་དག་པ་སྒྱུ་
མའི་སྐུ་ལ་གོ་བར་བྱའོ། །བལྟས་པས་མཁའ་ཡང་འཇའ་ལ་འཇའ་ཡང་མཁའ། །ཞེས་
པ་ནི། དེ་ལྟ་བུའི་ནམ་མཁའི་དཔེས་མཚོན་པའི་ཐུགས་དོན་གྱི་འོད་གསལ་ཡང་སྒྱུ་
ལུས་ཀྱི་སྣང་ཆ་དང་། འཇའ་ཚོན་གྱི་དཔེས་མཚོན་པའི་སྒྱུ་ལུས་ཀྱང་ལྷན་སྐྱེས་ཀྱི་
རང་མདངས་ལས་མ་འདས་པར་རྟོགས་པའི་དོན་དང་། འདི་ཡི་དབྱེ་བ་ངས་ཀྱང་མ་
ཤེས་པ་ནི། དེ་ལྟ་བུའི་ཕྱིའི་སྐུ་དག་པ་སྒྱུ་མའི་སྐུ་དང་། ནང་གི་ཐུགས་དག་པ་དོན་གྱི་
འོད་གསལ་གཉིས་སྐུ་ཐུགས་ཟུང་འཇུག་ཏུ་སོན་པ་དེ་ཉིད་རང་གི་བློ་ངོར་རྣམ་དབྱེ་
དང་བྲལ་བ་ལྟ་བུར་སྣང་བའི་དོན་ནོ། ། རྐང་པ་བཞི་པའི་དོན་ནི། སྐབས་དེ་དག་གི་ཚེ་
སྤྱོད་པའི་ཁྱད་པར་མང་པོ་རྩོམ་པའི་སྐབས་མ་གཏོགས་པ་ཕལ་ཆེར་ངའི་མིང་གིས་
ཉེ་བར་བསྟན་པའི་རྣམ་པར་རིག་པ་ཉིད་ནམ་མཁའི་མཐོངས་ལ་སྟེ། བདེ་སྟོང་ལྷན་ཅིག་
སྐྱེས་པའི་འོད་གསལ་གྱི་དབྱིངས་ལ་ཡིབ་པ་སྟེ་མཉམ་པར་བཞག་པའི་དོན་ནོ། །
དགུ་པ་ནི། དེ་ནས་ཤིན་ཏུ་སོགས་རྐང་པ་གཅིག་གིས་བསྟན་ཏོ། །དེ་ལ་དོན་
ནི་ཟུང་འཇུག་པ་དེའི་ཟླ་བ་བཅོ་བརྒྱད་ལྷག་དང་བཅས་པ་ཞིག་ཏུ་སྤྱོད་པ་ལེགས་
པར་བརྩམས་ཏེ། སྐབས་འདིར་ཕྱིའི་རྐྱེན་པདྨ་ཅན་གྱི་རིགས་སུ་གྱུར་པའི་ལས་རྒྱ་
ཚད་ལྡན་དང་སྙོམས་པར་ཞུགས་པ་དང༌། ནང་གི་རྐྱེན་ལྷན་སྐྱེས་ཀྱི་བདེ་བ་ཆེན་



རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་པ།
པོའི་སྟོང་ཉིད་ཡུལ་དུ་བྱས་པའི་བདེ་སྟོང་སྦྱོར་བ་གཉིས་ཟུང་དུ་སྦྲེལ་བས། རླུང་དབུ་
མར་ཞུགས་གནས་ཐིམ་གསུམ་བྱས་པ་ལ་བརྟེན་ནས་སྨིག་རྒྱུ་ནས་ཉེར་ཐོབ་ཀྱི་བར་
གྱི་རྟགས་རྣམས་ལུགས་འབྱུང་དུ་ཤར་བའི་རྗེས་ལ། ཤེས་སྒྲིབ་ཕྲ་མོའི་དངོས་གཉེན་
བར་ཆད་མེད་ལམ་དུ་གྱུར་པའི་སློབ་པ་མཐའི་དོན་གྱི་འོད་གསལ་ཞེས་པ། ཤིན་ཏུ་
རྣམ་པར་དག་པའི་ནམ་མཁའི་དཔེས་མཚོན་པར་བྱ་བ་དེ་ཉིད་རང་རྒྱུད་ལ་མངོན་དུ་
གྱུར་པའི་དོན་ནོ། །
བཅུ་པ་ལ་གཉིས། འབྲས་བུ་མངོན་དུ་གྱུར་པའི་ཚུལ་དང༌། འབད་རྩོལ་གྱི་
ཁུར་དང་བྲལ་བའི་ཚུལ་ལོ། །དང་པོ་ནི། འོད་སྟོང་དྲ་བ་སོགས་རྐང་པ་དྲུག་གིས་
བསྟན་ཏོ། །དེ་ལ་རྐང་པ་དང་པོའི་ཟུར་ཕྱི་མའི། ཉི་མ་ནི་འདིར་སྔགས་བླ་མེད་ཀྱི་
ལམ་གྱི་བསྒྲུབ་བྱ་མཐར་ཐུག་ཁ་སྦྱོར་ཡན་ལག་བདུན་ལྡན་མི་སློབ་པའི་ཟུང་འཇུག་
ཡིན་ལ། དཔེ་ལ་ཤར་བ་ཞེས་སྒྲ་སྦྱར་བ་ནི། དཔེ་ཅན་མི་སློབ་པའི་ཟུང་འཇུག་དེ་ཉིད་
རང་རྒྱུད་ལ་མངོན་དུ་གྱུར་པའི་མཚོན་བྱེད་དང་། ཟུར་སྔ་མའི་འོད་སྟོང་དྲྭ་བ་ཞེས་
པའི་དོན། དཔེ་ལ་སྦྱོར་ཚུལ་ནི་གོ་སླ་ལ། དཔེ་ཅན་ལ་སྦྱོར་བའི་ཚུལ་ནི། དེ་ལྟ་བུའི་
ཟུང་འཇུག་གྲུབ་པ་དང་སེམས་ཅན་རང་རང་གི་སྐལ་བ་དང་འཚམ་པའི་སྒྱུ་འཕྲུལ་གྱི་
རོལ་བར་རམ། སྤྲུལ་སྐུ་བྱེ་བ་ཐེར་འབུམ་དུས་གཅིག་ལ་འབད་མེད་དུ་འཆར་བའི་དོན་
ཡིན་ལ། གཡོ་བ་ཞེས་པ་ནི། དཔེ་ཅན་ལ་དེ་ལྟ་བུའི་སྤྲུལ་སྐུའི་འཕྲོ་འདུ་ལ་སོགས་
པའི་སྒྱུ་འཕྲུལ་གྱི་རོལ་པ་འབྱམས་སུ་ཀླས་པའི་དོན་ནོ། །རྐང་པ་གཉིས་པའི་དོན་ནི།
དེ་ལྟ་བུའི་ཉི་མའི་དཔེས་མཚོན་པའི་མི་སློབ་པའི་ཟུང་འཇུག་ཐོབ་པ་དེ་ཡང་བརྟགས་
ན་དགག་བྱ་རང་བཞིན་གྱིས་རྣམ་པར་དག་པ་ལས་ངོ་བོ་ཐ་དད་དུ་མེད་པའི་དོན་དང་།
རྐང་པ་གཉིས་པའི་དོན་ནི། ནམ་མཁའི་དཔེས་མཚོན་པའི་འབྲས་སྐྱབས་མངོན་དུ་གྱུར་
ཟིན་པ་ཉིད་ཀྱིས་རང་བཞིན་རྣམ་དག་གི་ཆའི་ངོ་བོ་ཉིད་སྐུ་ཡང་། ཟུང་འཇུག་རྟེན་འབྲེལ་
ཙམ་དུ་ཤར་བ་ལས་ངོ་བོ་ཐ་དད་དུ་མེད་པར་རྟོགས་པའི་དོན་ནོ། །རྐང་པ་བཞི་པའི་



56 ྋ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཨེ་མ་ནི་ངོ་མཚར་བའི་ཚིག་སྟེ། དེ་ལྟ་བུའི་འབྲས་བུ་ཕུན་སུམ་ཚོགས་པ་ཐོབ་པ་ལ་
ཤིན་ཏུ་དགའ་བའི་ཉམས་ཀྱི་ཁྱད་པར་རྒྱས་པའི་གསལ་བྱེད་དང་། བལྟ་བྱའི་ཡུལ་ནི།
འདིར་ཇི་ལྟ་བ་དང་ཇི་སྙེད་པའི་ཆོས་ཐམས་ཅད་དང་། ལྟ་བྱེད་ཀྱི་མིག་ནི། རྣམ་པ་
ཐམས་ཅད་མཁྱེན་པ་བདེ་ཆེན་ཆོས་ཀྱི་སྐུ་ལ་གོ་བར་བྱའོ། ། རྐང་པ་ལྔ་པའི་གང་ཡང་
མེད་པ་ནི། དེ་ལྟ་བུའི་ཡུལ་ཡུལ་ཅན་གཉིས་ཀའང་། མིང་རྐྱང་བཏགས་ཡོད་ཙམ་མ་
གཏོགས། དོན་དམ་དཔྱོད་བྱེད་ཀྱི་རིགས་པ་ཡང་དག་གིས་དཔྱད་བཟོད་དུ་གྲུབ་པ་
ནི་རྡུལ་ཙམ་ཡང་མེད་པའི་དོན་དང་། འདི་དང་རྐང་པ་འོག་མའི་ཟུར་སྔ་མ་ཡན་ཆད་
ཀྱི༑ སྔོན་ཆད་མ་མཐོང་བའི། ངོ་མཚར་ལྟད་མོ་ཆེན་པོ་ནི། བཀོད་ཟིན་པའི་ཇི་ལྟ་བ་
དང་ཇི་སྙེད་པའི་ཆོས་ཐམས་ཅད་དམ། བདེན་པ་གཉིས་ཀྱི་གནས་ལུགས་སོ། །འདི་
མཐོང་བ་ནི། དེ་ལྟ་བུའི་བདེན་གཉིས་ངོ་བོ་གཅིག་པའི་གནས་ལུགས་དེ་སླར་མི་ལྡང་
བའི་ཚུལ་གྱིས་གཉིས་སྣང་ནུབ་པའི་དོན་ནོ། །གཉིས་པ་ནི། ད་ནི་བདག་ལ་སོགས།
རྐང་པ་གཅིག་གིས་བསྟན་ཏོ། །དེ་ལ་དང་པོ་ནི། གསང་སྔགས་བླ་ན་མེད་པའི་ཟབ་
ལམ་ལ་བརྟེན་ནས་མི་སློབ་པའི་ཟུང་འཇུག་དབང་གི་རྒྱལ་པོའི་གོ་འཕང་སྙིགས་དུས་
ཀྱི་ཚེ་ཐུང་གཅིག་འདི་གཅིག་པུ་ལ་མངོན་དུ་བྱས་ཟིན་གྱིས། ད་ནི་བདག་ལ། སྔར་
མ་རྟོགས་པའི་དོན་འབད་རྩོལ་གྱིས་གསར་དུ་བལྟ་བྱ་སྟེ། རྟོགས་པར་བྱ་བ་དང་།
དཔྱད་པར་བྱ་བ་དང༌། བསྒྲུབ་པར་བྱ་བ་གཞན་ཅི་ཡང་མེད་དོ། །ཞེས་པའི་དོན་ནོ། །
གསུམ་པ་ལ་གཉིས། ལམ་བགྲོད་པའི་ཚུལ་གྱིས་དོན་བསྡུ་བ་དང་། གཞུང་
ཇི་ལྟར་བྱས་པའི་ཚུལ་བཤད་པའོ། །དང་པོ་ནི། གལ་གནད་རི་བོང་རྭ་ཞེས་སོགས་
རྐང་པ་བཞིས་བསྟན་ཏོ། །དེ་ལ་རྐང་པ་དང་པོའི་གལ་གནད་ནི། བཤེས་གཉེན་བསྟེན་
ནས༑ སློབ་པ་མཐའི་འོད་གསལ་གྱི་བར་ཏེ། དེ་ལྟ་བུའི་ལམ་གྱི་རིམ་པ་འདི་ཉིད་དོ་
གལ་ཆེ་ཞིང་གནད་ཟབ་པས་ན་གལ་གནད་ཀྱི་སྒྲས་སྟོན་པ་ཡིན་ལ། དེ་ཉིད་རི་བོང་
རྭའི་ཐེམ་སྐས་ཀྱི་གཟུགས་སུ་བཀོད་པ་ནི། དཔེ་རི་བོང་རྭ་ཐ་སྙད་ཙམ་དུ་ཡང་མེད་



རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་པ།
པ་བཞིན་དུ། དཔེ་ཅན་མངོན་རྟོགས་ཀྱི་རིམ་པ་རྣམས་ཀྱང་རང་བཞིན་གྱིས་མེད་
པའི་དོན་ནོ། །རྐང་པ་གཉིས་པའི་དོན་ནི། དེ་ལྟ་བུའི་ཐེམ་སྐས་དེ་ལ། ཡ་གད་ཕལ་བ་
ལ་འཛེགས་པ་ལྟར་ཕྱིའི་རྐང་ལག་སྐྱོད་པ་ལ་སོགས་པའི་བྱ་བ་གང་ཡང་མི་དགོས་
པར༑ ནང་རིག་པའི་རང་རྩལ་གྱིས་འཛེགས་པ་ཡིན་ཏེ། བསྒྲོད་པ་ཡིས་ཞེས་པའི་དོན་
ནོ༑ །ནམ་མཁའི་པདྨོའི་དགའ་ཚལ་ནི། སངས་རྒྱས་ཀྱི་གོ་འཕང་སྟེ། འདི་ཉིད་ནམ་
མཁའི་པདྨོའི་དགའ་ཚལ་སྒྲས་བསྟན་པ་ནི། དཔེ་ལ་ཁྱད་གཞི་དགའ་ཚལ་མེད་པས་
ནི༑ དེའི་ཁྱད་ཆོས་དྲི་བསུང་སོགས་ཀྱང་། དམིགས་སུ་མེད་པ་བཞིན་དུ། དཔེ་ཅན་
ལ་ཡང་གཞི་གཉིས་སྣང་འཁྲུལ་བའི་ཆ་ཕྲ་མོ་ཙམ་ཡང་མི་མངའ་བས་ན་ཁྱད་ཆོས་ཕྱི་
ནང་གི་ཉེ་ཞོ་ཕྲ་མོ་ཙམ་ཡང་སྐྱེ་མི་སྲིད་པའི་དོན་དང་། ཉམས་དགའ་བ་ནི་དཔེ་ཅན་
ལ༑ གནས་ལུས་ལོངས་སྤྱོད་ཕུན་སུམ་ཚོགས་པ་ལ་སྤྱོད་པའི་དགའ་སྟོན་གྱི་གསལ་
བྱེད་དོ། ། རྐང་པ་བཞི་པའི་དོན་ནི། དེ་ལྟ་བུའི་སྲིད་ཞི་གཉིས་ཀའི་མཐའ་ལ་མི་གནས་
པའི་གོ་འཕང་མཐོན་པོ་ལ་ཕྱིན་ནས། ཡུལ་ཟབ་མོ་རྟེན་འབྱུང་གི་དེ་ཁོ་ན་ཉིད་ལ་ཆུ་
ལ་ཆུ་བཞག་པ་བཞིན་དུ་གཉིས་སྣང་ནུབ་པའི་འབྲས་དུས་ཀྱི་ལྷན་སྐྱེས་ཀྱི་བདེ་བ་
ཆེན་པོའི་ངང་ལ་ཉལ་བ་སྟེ། ནམ་མཁའ་ཇི་སྲིད་ཀྱི་བར་དུ་རྣམ་པ་ཀུན་ཏུ་སླར་མི་
ལྡང་བའི་ཚུལ་གྱིས་མཉམ་པར་བཞག་པའི་རྣལ་འབྱོར་པ། དཔལ་དབང་ཆེན་གར་
གྱི་དབང་ཕྱུག་དགྱེས་རབ་རྡོ་རྗེར་འབོད་པ་ཁོ་བོས་ཞེས་པའི་དོན་ནོ། །གཉིས་པ་
ནི༑ དམིགས་མེད་སྐུ་གསུམ་སོགས་རྐང་པ་བཞིས་བསྟན་ཏོ། །དེ་ལ་རྐང་པ་དང་པོ་
གཉིས་ཀྱི་དོན་ནི། དེ་ཡང་རང་བཞིན་གྱི་དམིགས་པ་མེད་པའི་སྐུ་གསུམ་གྱི་གོ་འཕང་
ཉིད་གངས་རིའི་གཟུགས་སུ་བཀོད་ལ། འགྲན་ཟླ་མེད་པའི་རྒྱལ་བའི་སྟོབས་བཅུ་ནི།
སྦར་ཁྱིམ་གྱི་གཟུགས་སུ་བཀོད་དེ་དེ་གཉིས་ཀྱི་ཤུགས་ལ། གོང་དུ་མིང་གསལ་བར་
སྨོས་པའི་རྣལ་འབྱོར་པ་ཁོ་བོ་རི་དྭགས་ཀྱི་རྒྱལ་པོ་གདོང་ལྔ་པའི་དབང་པོའི་གཟུགས་
སུ་བཀོད་པ་ནི་རྟོགས་པར་ནུས་སོ། ། རྐང་པ་ཕྱི་མ་གཉིས་ནི་གོ་སླའོ། །ཐུན་མོང་མ་
ཡིན་པའི་རྣམ་ཐར་ཤིན་ཏུ་གསང་བ་ལས་བཤེས་གཉེན་བསྟེན་པ་ནས་མི་སློབ་པའི་



5 ༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཟུང་འཇུག་གི་བར་གྱི་རྟོགས་པའི་ཡོན་ཏན་རྒྱུད་ལ་སྐྱེས་པའི་ཚུལ། བརྡའི་སྒོ་ནས་
འཇིགས་མེད་རྡོ་རྗེའི་གླུ་རུ་བླངས་པའི་ལེའུའི་འགྲེལ་བའོ། །
གཉིས་པ་ནི། ཨ་ཧོ་ཡེ་དག་སྟོང་པ་ཆེན་པོའི་ནམ་མཁའ་ལ་ཞེས་པ་ནས།
ཁྱོད་ཀྱི་ཚུལ་འདི་བརྐུས་པའི་ནོར་བཞིན་སྦྱོས། ཞེས་པའི་བར་གྱིས་ལེགས་པར་
བསྟན་ཏེ་གོ་སླའོ། །གསུམ་པ་ནི། ཨ་ཧོ་སྟོབས་བཅུ་མི་འཇིགས་བཞི་ཡི་དཔའ་གདེང་
བརྟན་ཞེས་པ་ནས། ད་རེས་དམ་ལྡན་ཐོས་འཛིན་པདྨར་སྤྲོས། །ཞེས་པའི་བར་གྱིས་
བསྟན་ཏེ་འདི་ཡང་གོ་སླ་ལ། དེ་ནས་སྙན་འགྱུར་ཚངས་དབྱངས་སོགས་ཀྱི་ནི་བསྟན་
བཅོས་རྩོམ་པའི་དགེ་བ་བསྔོ་བའི་ཚུལ་བསྟན་པ་ཡིན་ནོ། །
གསུམ་པ་ནི། རྣམ་ཐར་ཤིན་ཏུ་གསང་བ་འདི་ནི་ཞེས་པ་ནས་རྣམ་ཐར་སརྒ་
གསུམ་པ་འདི་རེ་ཞིག་རྫོགས་སོ། །ཞེས་པའི་བར་གྱིས་བསྟན་ཏོ། ། །
སྨྲས་པ། ཆེས་ཆེར་ཟབ་པའི་གཏམ་གྱི་སྦྱོར་བ་ཡི། །ཆེས་ཆེར་གསང་བ་རྡོ་
རྗེའི་གླུ་ཡི་དོན། །ཆེས་ཆེར་གསལ་བར་བཀྲལ་འདིས་ཐུབ་པའི་བསྟན། །ཆེས་ཆེར་
འཕེལ་ཞིང་རྒྱས་པ་ཉིད་གྱུར་ཅིག །
ཅེས་ཐུན་མོང་མིན་པའི་རྣམ་ཐར་ཤིན་ཏུ་གསང་བ། རྟོགས་བརྗོད་འཇིགས་མེད་སྙན་
འགྱུར་རྡོ་རྗེའི་གླུ་དབྱངས་ཞེས་བྱ་བའི་འགྲེལ་པ། ཟབ་གསང་དབང་ཆེན་བཞད་པའི་སྒྲ་དབྱངས་
ཞེས་པ་འདི་ནི་འཇིག་རྟེན་ཆོས་བརྒྱད་ཆུ་ནང་གི་ཟླ་བ་ལྟར་གཟིགས་པའི་ཀུན་སྤོང་རྣལ་འབྱོར་
གྱི་དབང་ཕྱུག་ཆེན་པོ། དགེ་བའི་བཤེས་གཉེན་བསྟེན་པའི་སྙིང་སྟོབས་ཀྱིས་རྒྱལ་སྲས་རྟག་ཏུ་
ངུའི་ངང་ཚུལ་ཅན་དུ་གྱུར་པ་བཀའ་བཅུ་བྱམས་པ་ཆོས་གྲགས་དང༌། བཀའ་པོད་ལྔ་དང་རྒྱུད་
སྡེ་བཞིའི་དགོངས་དོན་བཀྲོལ་བ་ལ་མཁས་པའི་མདུན་སར་ཞུམ་པ་མེད་པའི་ཁྱུ་མཆོག་རླབས་
པོ་ཆེའི་གནས་ཐོབ་པ་ལ་སོགས་པའི་ཡོན་ཏན་གྱི་དཔལ་གྱིས་མངོན་པར་མཐོ་བ་འདུལ་བ་
འཛིན་པ་དགེ་སློང་བསྟན་པ་དོན་འགྲུབ་དང༌། གསང་སྔགས་གསར་རྙིང་གི་གཞུང་ལུགས་རབ་



རྟོགས་བརྗོད་འཇིགས་མེད་སྙན་འགྱུར་གྱི་འགྲེལ་པ།
59
འབྱམས་ལ་ནང་བྱན་ཚུད་ཅིང་། ཆོས་དང་ཆོས་སྨྲ་བའི་དོན་དུ་སྐུ་དང་སྲོག་འདོར་ནུས་པའི་སྙིང་
སྟོབས་ཅན། ཀ་ཅའི་སོག་རུམ་སོགས་ཚེ་འདིའི་ཆེ་ཐབས་ཀུན་ངན་སྐྱུག་གི་ཕུང་པོ་ལྟར་སྤངས་
པའི་བྱ་བྲལ་བ་ཆེན་པོ་དཔལ་ཆེན་རྡོ་རྗེ་དང་ཚུལ་ཁྲིམས་ནོར་བུ་གྲོགས་མཆེད་སོགས། དོན་
གཉེར་ཅན་དུ་མས་ཡང་ཡང་ནན་ཆེན་པོས་བསྐུལ་བ་ལ་བརྟེན་ནས། གསང་སྔགས་སྔ་མའི་ལེའུ་
དང་པོ་དང་སྦྱར་ཏེ། བཤེས་གཉེན་བསྟེན་ཚུལ་ནས་མི་སློབ་ཟུང་འཇུག་གི་བར་གྱི་རྟོགས་པ་སྐྱེས་
པའི་ཚུལ་ཤིན་ཏུ་གསལ་བ་འདི་ནི། རྣལ་འབྱོར་གྱི་དབང་ཕྱུག་དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེར་འབོད་པ་རང་ཉིད་ཀྱིས་རྔ་ཆེན་གྱི་ལོའི་རགས་པ་སྣོན་གྱི་ཉ་བའི་དཀར་
ཕྱོགས་ཀྱི་ཚེས་ལ་སྨྲས་པའོ། །དགེའོ། །སརྦ་མངྒ་ལཾ།། །།



༄༅། །རྟོགས་པའི་ཉམས་མགུར་རྩོལ་
མེད་ལྷུན་གྲུབ་ནམ་མཁའི་རྡོ་རྗེའི་
རྣལ་འབྱོར་དོན་གྱི་གླུ་ཞེས་བྱ་བ་
བཞུགས་སོ ། །



རྟོགས་པའི་ཉམས་མགུར།
༄༅། །རྟོགས་པའི་ཉམས་མགུར་རྩོལ་མེད་ལྷུན་གྲུབ་ནམ་མཁའི་རྡོ་རྗེའི་
རྣལ་འབྱོར་དོན་གྱི་གླུ་ཞེས་བྱ་བ་བཞུགས་སོ། །
ཨེ་མ་ཧོ། དཔྱིད་མཚོ་སྐྱེས་དཀར་པོའི་ཅོད་པན་ཅན། །མདངས་ཉི་ཟེར་
ཞུགས་པའི་རེག་པ་ལས། །འགྱུར་མེད་ཀྱི་ལྷན་སྐྱེས་ཕྱག་རྒྱ་ཆེ། །ངེས་དོན་བླ་མ་
སྙིང་དབུས་རོལ། །འོད་དཀར་དམར་གྱི་རྩེ་དགའི་འཁོར་ལོ་ལས། །དཔྱིད་ཨ་ཧཾ་
དམ་བཅའ་རྣམ་བཞིའི་མདུད། །དབྱིངས་སྟོང་པའི་མཁའ་ལ་ཉེར་བཅིངས་པས། །ང་
རྣལ་འབྱོར་གྱི་དོན་གྱི་གླུ་ཞིག་ལེན། །མཚོ་སྐྱེས་ཀྱི་སྣང་བ་རུས་སྦལ་སྤུ། །འདུ་བྱེད་
ཀྱི་ཐག་མཁན་མོ་གཤམ་བུས། །རི་བོང་གི་རྭ་ལ་བཅོས་མཐོང་བས། །ང་རྣལ་འབྱོར་
གྱིས་ཟབ་མོའི་གནད་གཅིག་རིག །ཕག་ནག་པོའི་སྙིང་ཁྲག་སྤྲུལ་གྱིས་འཐུང་། ། ཟ་བྱེད་
ཀྱི་ལྐོག་མ་རླུང་ལ་རྩེ། །སྙིང་འཁྲུལ་གྱི་སྤྲེལ་རྒོད་མནལ་གྱིས་བསླད། །ང་རྣལ་འབྱོར་
གྱི་སེམས་བརྩེའི་གད་མོ་ཤོར། །ཡུལ་བྱང་ཕྱོགས་རིན་ཆེན་རྩེ་མོ་འབར། །ཀླུང་གྲངས་
མེད་ངོགས་ལ་ཟླ་བ་རྩེན། །གསོག་གསོབ་ཀྱི་སྨིག་རྒྱུའི་སྣང་བ་བཀྱེ། །ང་རྣལ་འབྱོར་
གྱི་བློ་རྩེ་གཏད་དེ་ཉལ། །དགུང་མཁའ་ལ་ཆགས་པའི་འཁྲི་ཤིང་ཚལ། །མདོག་དཀར་
དམར་མུན་པའི་ཁྲི་གཉེན་འཁྲན། །བརྫུན་ལུས་མེད་ལུས་ལ་ལང་ཚོ་ཆགས། །ང་རྣལ་
འབྱོར་གྱི་འདུན་མའི་ཡང་རྩེར་ཟིན། །འཇའ་འོད་སྣང་འདྲེས་པའི་ནམ་མཁའ་ལ། །སྤྲིན་
རྡུལ་མང་གྱེས་པའི་ཉི་འོད་འཕྲོ། །འོད་དཀར་པོའི་འཁོར་ལོ་འགོགས་མེད་ཆོས། །ང་
རྣལ་འབྱོར་གྱི་རྩོལ་མེད་ལྷུན་གྱིས་གྲུབ། །གཞི་འགྱུར་མེད་ནམ་མཁའི་རྡོ་རྗེའི་དངོས།
ཚུལ་ལྟོས་གྲུབ་སྣང་བྱེད་རྒྱུ་ཡི་གཏེར། །མཐའ་ཡོངས་བྲལ་སེམས་དཔའི་རྗེས་འགྲོ་
གང་༑ ༑ང་རྣལ་འབྱོར་གྱི་དོན་གྱི་གོ་ས་ཡིན། །གཏམ་འདི་སྨྲས་བསྔགས་འོས་འོད་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཟེར་བརྒྱས། །སྐྱེད་ལྡན་གྱི་པད་ཚལ་སྨིན་པ་ལས། །ལམ་མངོན་རྟོགས་ཀྱི་འདབ་
བརྒྱ་ཆེར་བཞད་དེ། །དཔལ་བྱང་ཆེན་གྱི་རོ་མངར་སྨིན་གྱུར་ཅིག །
ཅེས་རྟོགས་པའི་ཉམས་མྱོང་ཇི་ལྟར་སྐྱེས་པའི་ཚུལ་འགའ་ཞིག་བརྡ་ཡིས་བསྟན་པ་
རྩོལ་མེད་ལྷུན་གྲུབ་ནམ་མཁའི་རྡོ་རྗེའི་རྣལ་འབྱོར་དོན་གྱི་གླུ་དབྱངས་ཞེས་བྱ་བ་འདི་ཡང་། མདོ་
རྒྱུད་ཀུན་ནས་བཤད་པའི་སློབ་མའི་མཚན་ཉིད་དང་ལྡན་པ་ཁྱུང་ཆེན་མཁའ་ལྡིང་རྡོ་རྗེས་བསྐུལ་
བའི་ངོར། ཟབ་ལམ་རྡོ་རྗེ་ཐེག་པའི་རྣལ་འབྱོར་ལ་གཅིག་ཏུ་གོམས་པའི་སྔགས་སྨྱོན་འཁྲུལ་ཞིག་
པ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེར་འབོད་པས་དབེན་པའི་གནས་མཆོག་བྲག་
ཟོར་མཁའ་འགྲོའི་གསང་ཕུག་ཏུ་སྦྱར་བ་གུ་ཅ། དགེའོ། །སརྦ་མངྒ་ལཾ། །



༄༅། །མཁའ་མགྲོའི་རྟགས་བསྟོད་
བཞུགས་སོ། །



མཁའ་འགྲོའི་རྟགས་བསྐྱོད།
g，
༄༅། །མཁའ་མགྲོའི་རྟགས་བསྟོད་བཞུགས་སོ། །
ཨེ་མ། ཕ་རང་སྣང་དག་པའི་གཞལ་ཡས་མཆོག །གནས་པདྨ་འོད་ཀྱི་
ཞིང་ཁམས་ནས། །ཁོང་འགྱུར་མེད་ནམ་མཁའི་རྣལ་འབྱོར་པ། །མགོན་དབང་ཆེན་
དགྱེས་རབ་རྡོ་རྗེ་ཡིས། །དེང་བྱིན་གྱིས་བརླབས་ལ་བདེ་ཆེན་སྩོལ། །རྗེ་དམ་པས་
རྟེན་འབྲེལ་མཛད་ཚུལ་ནི། །དོན་དགོས་མེད་མ་ལགས་དགོངས་དོན་ཆེ། །གཞི་ཀྲྀ་
ཎའི་པགས་པ་གདན་དུ་བཏིང་། །འདི་བྱང་ཆུབ་སེམས་དང་ལྡན་པའི་རྟགས། །ཁྱེད་
ཞབས་གཡོན་བརྐྱངས་པར་མཛད་པ་ནི། །བདུད་རྣམ་བཞི་ཕར་མཐར་བསྐྲད་པའི་
རྟགས། ། ཡང་ཞབས་གཡས་བསྐུམས་པར་མཛད་པ་ནི། །ཁམས་གསུམ་ཀུན་དབང་
དུ་སྡུད་པའི་རྟགས། །ཕྱག་གཡས་པས་རྡོ་རྗེ་འཕྱར་བ་ནི། །ཐབས་ལམ་གྱི་ཕ་རོལ་
ཕྱིན་པའི་རྟགས། །ཕྱག་གཡོན་པས་དྲིལ་བུ་གསིལ་བ་ནི། །ཆོས་ཉིད་ཀྱི་དོན་ལ་
མཁས་པའི་རྟགས། །ཞལ་ཞི་འཛུམ་དགྱེས་བཞིན་བཞུགས་པ་ནི། །མ་འགྲོ་དྲུག་བརྩེ་
བས་སྐྱོངས་བའི་རྟགས། །ཁྱེད་ཕུར་བུ་སྐེད་ལ་དྲངས་པ་ནི། །དཔའ་དྲག་སྔགས་རྫུ་
འཕྲུལ་ཐོབ་པའི་རྟགས། །ཡང་སྒོམ་ཞྭ་མཛེས་པར་གསོལ་བ་ནི། །ལམ་བྱང་ཆེན་གྱི་
རྒྱལ་སར་ཟིན་པའི་རྟགས། །སྐུའི་རྒྱབ་ཕྱོགས་ལྗོན་ཤིང་རྒྱས་པ་ནི། །འདི་སྦས་ཀྱང་
ཡོན་ཏན་མངོན་པའི་རྟགས། །དེ་ལོ་འབྲས་ཕང་ཕུང་རྒྱས་པ་ནི། །གཞུང་མ་སྦྱངས་
གནས་ལྔ་མཁྱེན་པའི་རྟགས། །འཁོར་སྤྲེལ་རྒོད་བྲན་དུ་ཚོགས་པ་ནི། །དུས་སྙིགས་
མའི་དམུ་རྒོད་འདུལ་བའི་རྟགས། །དེས་འབྲས་བུ་ལོངས་སུ་སྤྱོད་པ་ནི། །ལམ་ཐར་
པའི་བདེ་ལ་འགོད་པའི་རྟགས། །འབངས་རི་དྭགས་བསེ་རུ་ཉལ་བ་ནི། །རི་འགྲིམས་
ཀྱི་རྣལ་འབྱོར་སྨིན་པའི་རྟགས། །བདག་མཚན་འཛིན་འུག་པ་གུག་བྲོས་ནི། །ཁྱེད་
བདག་མེད་མངོན་སུམ་རྟོགས་པའི་རྟགས། །ཐང་ནེ་ཙོས་གསུང་སྙན་སྒྲོག་པ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ནི༑ ༑ཟུང་འཇུག་གི་གདམས་ངག་འབོགས་པའི་རྟགས། །ལྷ་ཡང་གསང་མདུན་
དུ་ཤར་བ་ནི། །ཐུགས་ཟག་མེད་ཀློང་དུ་རོ་གཅིག་རྟགས། །དེའི་ཐུགས་འོད་སྐུ་ལ་
ཕོག་པ་ནི། །ཁྱེད་སྤྲུལ་གཞི་ལྷ་དེ་ཡིན་པའི་རྟགས། །ཡང་ཆུ་ཟུར་རྨ་བྱ་འགྱིང་པ་
ནི༑ ༑བྱང་ཤམ་བྷ་ལ་རུ་འབྱོན་པའི་རྟགས། །མདངས་སྒྲོ་སྡུག་ཕུབ་ལ་ངོམ་པ་ནི། །ཁོང་
ཆོས་མེད་ཀླ་ཀློ་འཇོམས་པའི་རྟགས། །དེའི་མགོ་བོ་གྱེན་དུ་བཏེག་པ་ནི། །ཁྱོད་འོག་མིན་
གནས་སུ་འབྱོན་པའི་རྟགས། །ཞེས་པ་འདི་ནི་སློབ་བུ་དད་ལྡན་དགེ་བཤེས་བྱང་ཆུབ་མཐའ་ཡས།
རག་ཤུལ་ཆོས་རྒྱལ་ཆེན་པོ་དང་། མཛོད་པ་བློ་བཟང་ཟླ་འོད། དཔལ་ལྡན་ཡེ་ཤེས་རབ་རྒྱས་
སོགས་ཀྱིས་ཡང་ཡང་ཡི་གེར་ཕབ་དགོས་ཞེས་ནན་གྱིས་བསྐུལ་བར། དད་ལྡན་རྣམས་ཀྱི་སྣང་
ངོར། མཁའ་འགྲོའི་རྟགས་བསྟོད། དད་མེད་རྣམས་ཀྱི་སྣང་ངོར་ངན་པས་རང་བསྟོད་འདི། ལྡན་
སྨྱོན་པས་ཡི་གེ་བྲིས་པའོ། །
ཨོཾ་ཨཱཿ ཧཱུཾ། རྗེ་དང་པོ་འོག་མིན་གནས་ལ་བཞུགས། །འོག་མིན་གནས་
ལ་བཞུགས་ཙ་ན། །ངེས་ལྔ་ལྡན་པའི་འཕགས་པ་སྟེ། །ངེད་མཁའ་འགྲོ་རྣམས་
ཀྱི་མཆོད་རྟེན་ཡིན། །འགྲོ་བ་རྣམས་ཀྱི་རྒྱན་གཅིག་ཡིན། །རྗེ་བར་དུ་གཞན་
ཕྱིར་བལྟས་ཙ་ན། །སྐྱོན་བྲལ་པདྨའི་སྦུབས་ལས་བལྟམས། །ཐ་མར་སྐྱེ་སྲིད་
རྟོག་པ་བྲལ། །ཆོས་དབྱིངས་ངང་ལས་སྦྱངས་འབྲས་གྲུབ། །རྗེ་གྲུབ་ཐོབ་དེ་
ལ་གསོལ་བ་འདེབས། །ལས་ཅན་རྣམས་ཀྱི་ལམ་སྣ་དྲོངས། །དད་ཅན་རྣམས་
ལ་བྱིན་གྱིས་རློབས། །རྗེ་སྤྲུལ་པའི་འགྲོ་དོན་མཛད་ཙ་ན། །དབྱིངས་གཅིག་ལ་
ཤར་བའི་ཟུང་འཇུག་གི །ཉི་མའི་འོད་ཟེར་ཕ་མཐའ་ཡས། །འགྲོ་དོན་ཅན་གྱི་
རྣམ་འབྱོར་པ། །རྗེ་གྲུབ་ཐོབ་དེ་ལ་གསོལ་བ་འདེབས། །ལས་ཅན་རྣམས་ཀྱི་
ལམ་སྣ་དྲོངས། །དད་ཅན་རྣམས་ལ་བྱིན་གྱིས་རློབས། ། རྗེ་གནས་ལྔ་གཟིགས་
པའི་པཎྜི་ཏ། །ཡིད་གང་བསམ་སྟེར་བའི་ཡིད་བཞིན་ནོར། །ཐུགས་ཟབ་ཡངས་
རྒྱ་མཚོར་ལྷུན་གྱིས་གྲུབ། །ཡོན་ཏན་ཅན་གྱི་རྣལ་འབྱོར་པ། ། རྗེ་གྲུབ་ཐོབ་དེ་



མཁའ་འགྲོའི་རྟགས་བསྟོད།
g9
ལ་གསོལ་བ་འདེབས། །ལས་ཅན་རྣམས་ཀྱི་ལམ་སྣ་དྲོངས། །དད་ཅན་རྣམས་
ལ་བྱིན་གྱིས་རློབས། །རྗེ་བདུད་བཞི་བཅོམ་པའི་མཐུ་སྟོབས་ཅན། །འབྱུང་བ་
བཞི་ལ་རང་དབང་ཐོབ། །ནུས་པའི་སྟོབས་ཀྱིས་འགྲོ་དོན་མཛད། །རྫུ་འཕྲུལ་
ཅན་གྱི་རྣལ་འབྱོར་པ། །རྗེ་གྲུབ་ཐོབ་དེ་ལ་གསོལ་བ་འདེབས། །ལས་ཅན་
རྣམས་ཀྱི་ལམ་སྣ་དྲོངས། །དད་ཅན་རྣམས་ལ་བྱིན་གྱིས་རློབས། ༈ །རི་ཤར་
ནས་བལྟས་ན་རྡོ་རྗེ་འདྲ། །རྡོ་རྗེ་འདྲ་བའི་དཀྱིལ་ཞིག་ན། །རང་བྱུང་བདེ་ཆེན་
གཞལ་ཡས་སུ། །སྟེང་ན་བླ་བརྒྱུད་འཐིབས་སེ་འཐིབས། །འོག་ན་དམ་ཅན་
འཚུབས་སེ་འཚུབས། །བར་ན་ཌཱཀྐི་ཤིགས་སེ་ཤིགས། །པི་ཝཾ་རོལ་མོ་ཀྱུ་རུ་
རུ༑ ༑ལྷ་ཡི་སྤོས་དུད་ཆིལ་ལི་ལི། ། སྣ་ཚོགས་མཆོད་པ་སྤུངས་སེ་སྤུངས། །རྗེ་དེ་
བཞུགས་གྲུབ་ཐོབ་རྣལ་འབྱོར་པ། །ཉམས་དབྱངས་མགུར་མ་ལྷངས་སེ་ལྷངས། །ལས་
ཅན་དམ་ཚིག་ལྡན་པ་ལ། །ཟབ་མོའི་ཆོས་སྟོན་སིབས་སེ་སིབས། །ནད་གདོན་སྒྲིབ་
གཉིས་བར་ཆད་སོགས། །ཞི་བ་མཛད་ལ་མངའ་བརྙེས་པའི། །རྗེ་གྲུབ་ཐོབ་དེ་ལ་གསོལ་
བ་འདེབས། །ལས་ཅན་རྣམས་ཀྱི་ལམ་སྣ་དྲོངས། །དད་ཅན་རྣམས་ལ་བྱིན་གྱིས་
རློབས། ༈ །རི་ལྷོ་ནས་བལྟས་ན་རིན་ཆེན་འདྲ། །རིན་ཆེན་འདྲ་བའི་དཀྱིལ་
ཞིག་ན། །རང་བྱུང་བདེ་ཆེན་གཞལ་ཡས་སུ། །སྟེང་ན་བླ་བརྒྱུད་འཐིབས་སེ་
འཐིབས། །འོག་ན་དམ་ཅན་འཚུབས་སེ་འཚུབས། །བར་ན་ཊཀྐི་ཤིགས་སེ་
ཤིགས། །པི་ཝཾ་རོལ་མོ་ཀྱུ་རུ་རུ། །ལྷ་ཡི་སྤོས་དུད་ཆིལ་ལི་ལི། །སྣ་ཚོགས་
མཆོད་པ་སྤུངས་སེ་སྤུངས། ། རྗེ་དེ་བཞུགས་གྲུབ་ཐོབ་རྣལ་འབྱོར་པ། །ཉམས་
དབྱངས་མགུར་མ་ལྷངས་སེ་ལྷངས། །ལས་ཅན་དམ་ཚིག་ལྡན་པ་ལ། །ཟབ་
མོའི་ཆོས་སྟོན་སིབས་སེ་སིབས། །ཚེ་བསོད་སྟོབས་འབྱོར་ཡོན་ཏན་སོགས། །རྒྱས་
པར་མཛད་ལ་མངའ་བརྙེས་པའི། །རྗེ་གྲུབ་ཐོབ་དེ་ལ་གསོལ་བ་འདེབས། །ལས་ཅན་
རྣམས་ཀྱི་ལམ་སྣ་དྲོངས། །དད་ཅན་རྣམས་ལ་བྱིན་གྱིས་རློབས། ༈ །རི་ནུབ་ནས་
བལྟས་ན་པདྨ་འདྲ། །པདྨ་འདྲ་བའི་དཀྱིལ་ཞིག་ན། །རང་བྱུང་བདེ་ཆེན་གཞལ་ཡས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
སུ༑ །སྟེང་ན་བླ་བརྒྱུད་ཐིབས་སེ་ཐིབས། །འོག་ན་དམ་ཅན་འཚུབས་སེ་འཚུབས། །བར་ན་
ཊཱཀྐི་ཤིགས་སེ་ཤིགས། །པི་ཝཾ་རོལ་མོ་ཀྱུ་རུ་རུ། །ལྷ་ཡི་སྤོས་དུད་ཆིལ་ལི་ལི། །སྣ་ཚོགས་
མཆོད་པ་སྤུངས་སེ་སྤུངས། །རྗེ་དེར་བཞུགས་གྲུབ་ཐོབ་རྣལ་འབྱོར་པ། །ཉམས་
དབྱངས་མགུར་མ་ལྷངས་སེ་ལྷངས། །ལས་ཅན་དམ་ཚིག་ལྡན་པ་ལ། །ཟབ་མོའི་
ཆོས་སྟོན་སིབས་སེ་སིབས། །སྲིད་ན་མཆིས་ཀྱི་མཐུ་སྟོབས་ཀུན། །དབང་དུ་བསྡུས་
ལ་མངའ་བརྙེས་པའི། །རྗེ་གྲུབ་ཐོབ་དེ་ལ་གསོལ་བ་འདེབས། །ལས་ཅན་རྣམས་ཀྱི་
ལམ་སྣ་དྲོངས། །དད་ཅན་རྣམས་ལ་བྱིན་གྱིས་རློབས། ༈ །རི་བྱང་ནས་བལྟས་
ན་ཕུར་བུ་འདྲ། །ཕུར་བུ་འདྲ་བའི་དཀྱིལ་ཞིག་ན། །རང་བྱུང་བདེ་ཆེན་གཞལ་
ཡས་སུ། །སྟེང་ན་བླ་བརྒྱུད་འཐིབས་སེ་འཐིབས། །འོག་ན་དམ་ཅན་འཚུབས་
སེ་འཚུབས། །བར་ན་ཊཱཀྐི་ཤིགས་སེ་ཤིགས། །པི་ཝཾ་རོལ་མོ་ཀྱུ་རུ་རུ། །ལྷ་
ཡི་སྤོས་དུད་ཆིལ་ལི་ལི། །སྣ་ཚོགས་མཆོད་པ་སྤུངས་སེ་སྤུངས། །རྗེ་དེ་བཞུགས་
གྲུབ་ཐོབ་རྣལ་འབྱོར་པ། །ཉམས་དབྱངས་མགུར་མ་ལྷངས་སེ་ལྷངས། །ལས་ཅན་
དམ་ཚིག་ལྡན་པ་ལ། །ཟབ་མོའི་ཆོས་སྟོན་སིབས་སེ་སིབས། །རིགས་སྔགས་རྫུ་
འཕྲུལ་ཐོགས་མེད་པས། །དྲག་པོའི་ལས་ལ་མངའ་བརྙེས་པ། །རྗེ་གྲུབ་ཐོབ་དེ་ལ་
གསོལ་བ་འདེབས། །ལས་ཅན་རྣམས་ཀྱི་ལམ་སྣ་དྲོངས། །དད་ཅན་རྣམས་ལ་
བྱིན་གྱིས་རློབས། །ཕ་སྲིད་པའི་རྒྱུ་ཅན་འདོད་ཆགས་བྲལ། །བདེ་ཆེན་རྣམ་པས་
ཀུན་ལ་ཁྱབ། །ཆགས་བྲལ་རྟོགས་པའི་རྣལ་འབྱོར་པ། །རྗེ་གྲུབ་ཐོབ་དེ་ལ་གསོལ་
བ་འདེབས། །ལས་ཅན་རྣམས་ཀྱི་ལམ་སྣ་དྲོངས། །དད་ཅན་རྣམས་ལ་བྱིན་གྱིས་
རློབས། །ཕ་སྲིད་པའི་རྒྱུ་ཅན་ཞེ་སྡང་བྲལ། །ཞེ་སྡང་དང་ལ་བྱམས་པས་ཁྱབ། །སྡང་
བྲལ་རྟོགས་པའི་རྣལ་འབྱོར་པ། །རྗེ་གྲུབ་ཐོབ་དེ་ལ་གསོལ་བ་འདེབས། །ལས་ཅན་
རྣམས་ཀྱི་ལམ་སྣ་དྲོངས། །དད་ཅན་རྣམས་ལ་བྱིན་གྱིས་རློབས། །ཕ་སྲིད་པའི་རྒྱུ་
ཅན་གཏི་མུག་བྲལ། །ཡོད་མེད་མཐའ་བྲལ་རིགས་པས་ཁྱབ། །སྐྱེ་མེད་རྟོགས་པའི་
རྣལ་འབྱོར་པ། །རྗེ་གྲུབ་ཐོབ་དེ་ལ་གསོལ་བ་འདེབས། །ལས་ཅན་རྣམས་ཀྱི་ལམ་སྣ་



མཁའ་འགྲོའི་རྟགས་བསྐྱོད།
དྲོངས། །དད་ལྡན་རྣམས་ལ་བྱིན་གྱིས་རློབས། །ཧོ་དཔའ་བོ་ཆེན་པོ་རྣལ་འབྱོར་
པ༑ ༑གཉུག་མའི་སེམས་ཀྱི་བདེ་སྟོང་གི །མཆོད་པ་ཆེན་པོ་འདི་མཆོད་དོ། །ཨ་
ལ་ལ་ཧོ་དགྱེས་པར་མཛོད། །རྗེའི་སྐུ་ནི་འགྱུར་མེད་རྡོ་རྗེའི་སྐུ། །རྡོ་རྗེའི་སྐུ་ལ་
འགྱུར་མི་སྲིད། །གྲུབ་ཐོབ་རྡོ་རྗེའི་རྣལ་འབྱོར་པས། །ཐུན་མོང་ངོ་ལ་རྟག་བརྟན་
མཛོད། །རྗེའི་གསུང་ནི་འགག་མེད་རྡོ་རྗེའི་གསུང་། །རྡོ་རྗེའི་གསུང་ལ་འགག་མི་
སྲིད། །གྲུབ་ཐོབ་རྡོ་རྗེའི་རྣམ་འབྱོར་པ། །ཐུན་མོང་ངོ་ལ་རྟག་བརྟན་མཛོད། །རྗེའི་
ཐུགས་ནི་འཕོ་མེད་རྡོ་རྗེའི་ཐུགས། །རྡོ་རྗེའི་ཐུགས་ལ་འགྱུར་མི་སྲིད། །གྲུབ་ཐོབ་རྡོ་
རྗེ་རྣལ་འབྱོར་པ། །ཐུན་མོང་ངོ་ལ་རྟག་བརྟན་མཛོད། །རྗེ་སྤྲུལ་ན་སྤྲུལ་པ་མུ་མཐའ་
མེད། །སྤྲུལ་པའི་སྐུ་ཡིས་འགྲོ་དོན་མཛད། །སྒྱུ་མ་ལྟ་བུའི་གྲུབ་ཐོབ་རྗེ། །དགྱེས་རབ་
རྡོ་རྗེ་དེ་ལ་འདུད། །རྗེ་མ་བཅོས་རིག་རྩལ་ཐིག་ལེའི་དབུས། །ཐ་དད་མེད་པའི་འགྲོ་
དོན་མཛོད། །བྱིན་རླབས་ཅན་གྱི་གྲུབ་ཐོབ་རྗེ། །དགྱེས་རབ་རྡོ་རྗེ་དེ་ལ་འདུད། །རྗེ་
སྐུ་ཡི་བྱིན་རླབས་དབབ་ཙ་ན། །ལུས་ཀྱང་རྡོ་རྗེའི་ལུས་སུ་བསྒྱུར། །བྱིན་རླབས་ཅན་
གྱི་གྲུབ་ཐོབ་རྗེ། །དགྱེས་རབ་རྡོ་རྗེ་དེ་ལ་འདུད། ། རྗེ་གསུང་གི་བྱིན་རླབས་དབབ་ཙ་
ན༑ ༑ངག་ཀྱང་རྡོ་རྗེའི་ངག་ཏུ་བསྒྱུར། །བྱིན་རླབས་ཅན་གྱི་གྲུབ་ཐོབ་རྗེ། །དགྱེས་རབ་
རྡོ་རྗེ་དེ་ལ་འདུད། །རྗེ་ཐུགས་ཀྱི་བྱིན་རླབས་དབབ་ཙ་ན། །ཡིད་ཀྱང་རྡོ་རྗེའི་ཡིད་དུ་
བསྒྱུར། །བྱིན་རླབས་ཅན་གྱི་གྲུབ་ཐོབ་རྗེ། །དགྱེས་རབ་རྡོ་རྗེ་དེ་ལ་འདུད། །ཕ་སྐྱོན་
དང་བྲལ་བ་གདོད་མའི་མགོན། །འགྱུར་མེད་གྲུབ་ཐོབ་རྣལ་འབྱོར་པ། །རྗེ་རྒྱང་ལ་
བཞུགས་ན་མོས་ཕྱག་འཚལ། །མོས་ལྡན་རྣམས་ལ་ཐུགས་རྗེས་གཟིགས། །ཆོས་
སྐུ་ལོངས་སྐུ་སྤྲུལ་སྐུ་གསུམ། །སྐྱེ་མེད་ངང་དུ་འགྲུབ་པར་ཤོག །རྗེ་དྲུང་ན་བཞུགས་
ན་གུས་ཕྱག་འཚལ། །གུས་ལྡན་རྣམས་ལ་ཐུགས་རྗེས་གཟིགས། །ཆོས་སྐུ་ལོངས་
སྐུ་སྤྲུལ་སྐུ་གསུམ། །སྐྱེ་མེད་ངང་དུ་འགྲུབ་པར་ཤོག ཅེས་པ་འདི་ནི་དགྱེས་རབ་རྡོ་རྗེས་
སྦྱར། །
སྐུ་ལོངས་སྐུ་སྤྲུལཟླ །གུས་ལྡན་རྣམས་ལ་ཐར་ཤོག ཅེས་པ་འདི་



72
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཨོཾ་ཨཱཿ གུ་རུ་སིདྡྷི་ཧཱུཾ་ཧཱུཾ། །གནས་བདེ་ཆེན་ཞིང་གཙོ་སྣང་མཐའི་མགོན་
ལ་འདུད། །ཕྱོགས་ལབ་ཡུལ་ཆོས་ལུང་ཆེན་པོའི་མདའ། །དགོན་ཆོས་སྡེ་ཆེན་པོའི་
རྒྱབ་རི་ངོས། །བྲག་ཕུར་བུ་འདྲ་བའི་འཕུར་གཤོག་སྟེང་། །གནས་པདྨ་འོད་ཀྱི་ཞིང་
ཁམས་སུ། །ལྷ་འཕགས་མཆོག་ཐུགས་རྗེ་ཆེན་པོ་དེ། །དོན་མ་རུང་ལ་ལ་འདུལ་
མཛད་ཕྱིར། །ལྷ་ཁྲོ་རྒྱལ་རྟ་མཆོག་རོལ་པ་དངོས། །རྗེ་མཚུངས་མེད་དྲིན་ཆེན་
བླ་མ་མཆོག ། ཕ་གྲུབ་པའི་དབང་ཕྱུག་མཚན་བརྗོད་དཀའ། །མགོན་དབང་ཆེན་
དགྱེས་རབ་རྡོ་རྗེ་འཆང་། །ཁྱེད་རྫུ་འཕྲུལ་སྟོབས་ཀྱི་ཚུལ་བྱོན་ལ། །བདག་སྐལ་
ལྡན་རྗེས་འཇུག་བུ་སློབ་ཀྱི། །གནས་སྤྱི་བོ་བདེ་ཆེན་འཁོར་ལོའི་སྟེང་། །བཞུགས་
མི་འབྲལ་རྩེ་གཅིག་གསོལ་བ་འདེབས། །ཕྱག་གུས་འཚལ་ཕྱི་ནང་གསང་བས་
མཆོད། །ལས་སྡིག་ལྟུང་བསགས་རྣམས་བཤགས་སྡོམ་བགྱིད། །ཕ་བླ་མའི་རྣམ་
ཐར་བཟང་པོ་ལ། །རྗེས་ཡི་རང་བདག་ཀྱང་སློབ་པ་སྨོན། །ཆོས་ཐེག་གསུམ་འཁོར་
ལོ་བསྐོར་བའི་ཕྱིར། །འགྲོ་ཡོང་ལ་བརྩེ་བས་ཉེར་དགོངས་ཏེ། །རྗེ་བླ་མའི་མི་
འགྱུར་རྡོ་རྗེ་ཁྲིར། །ཞིང་འདི་ན་རྟག་ཏུ་བརྟན་པར་བཞུགས། །བུའི་གདུང་བ་
དྲག་པོས་གསོལ་བཏབ་མཐུས། །ཕའི་སྤྱི་བོའི་ཨོཾ་ལས་འོད་ཟེར་འཕྲོས། །ཡང་
ལུས་ཀྱི་བསགས་པའི་སྡིག་སྒྲིབ་དག །རྗེ་གྲུབ་པའི་དབང་ཕྱུག་ཆེན་པོ་ཡི། །སྐྱུ་རྡོ་
རྗེ་འགྲུབ་པའི་སྐལ་ལྡན་གྱུར། །བུའི་གདུང་བ་དྲག་པོས་གསོལ་བཏབ་མཐུས། །ཕའི་
མགྲིན་པའི་ཨཱ༔ ལས་འོད་ཟེར་འཕྲོས། །ཡང་ངག་གི་བསགས་པའི་སྡིག་སྒྲིབ་དག །རྗེ་
གྲུབ་པའི་དབང་ཕྱུག་ཆེན་པོ་ཡི། །གསུང་རྡོ་རྗེ་འགྲུབ་པའི་སྐལ་ལྡན་གྱུར། །བུའི་གདུང་
བ་དྲག་པོས་གསོལ་བཏབ་མཐུས། །ཕའི་ཐུགས་ཀའི་ཧཱུྃ་ལས་འོད་ཟེར་འཕྲོས། །ཡང་
ཡིད་ཀྱི་བསགས་པའི་སྡིག་སྒྲིབ་དག །རྗེ་གྲུབ་པའི་དབང་ཕྱུག་ཆེན་པོ་ཡི། །ཐུགས་
ཆོས་སྐུ་འགྲུབ་པའི་སྐལ་ལྡན་གྱུར། །ཨ་ལ་ལ་ཧོ་བསྐལ་བཟང་བདག་ཉིད་ཀྱི། །རྟེན་
དལ་ཐོབ་བླ་མའི་བཀའ་དྲིན་ལས། །ཕ་མཚན་ལྡན་གོ་འཕང་ཐོབ་དུས་འདིར། །མ་
བྱས་པའི་དྲིན་ཆེན་ཕ་མ་རྣམས། །མཆོག་དམ་པའི་གོ་འཕང་ཐོབ་ཕྱིར་དུ། །བུས་ད་



མཁའ་འགྲོའི་རྟགས་བསྟོད།
7?
ནི་བྱ་བ་གང་བགྱིས་ཀྱང་། །དགེ་གཞན་དོན་ཁོ་ན་བགྱིད་ལགས་པས། །སྐྱབས་ཀུན་
གྱི་འཕྲིན་ལས་སྡོང་གྲོགས་མཛོད། །ཅེས་བླ་མའི་རྣལ་འབྱོར་འདི་ནི་སྐྱབས་མགོན་གར་གྱི་
དབང་ཕྱུག་གིས་མཛད་པའོ། །
སྟོབས་བཅུའི་དབང་ཕྱུག་རྗེ་བཙུན་འཇམ་དཔལ་དབྱངས། །སྙིང་རྗེའི་གཏེར་
ཆེན་བཅོམ་ལྡན་གསང་བའི་བདག །ཀུན་འདུས་རྡོ་རྗེ་འཕགས་མཆོག་སྤྱན་རས་
གཟིགས། །དགྱེས་ཆགས་རྣམ་རོལ་ཁྲོ་རྒྱལ་རྒྱ་ཤྲཱི། །ལོག་འདྲེན་རབ་འདུལ་བཅོམ་
ལྡན་གསང་བའི་བདག །གང་འདུལ་རྡོ་རྗེ་འཛིན་ལ་གསོལ་བ་འདེབས། །ཚེ་འདིར་
གང་བསམ་འགྲུབ་པའི་དངོས་གྲུབ་སྩོལ། ། ཕྱི་མ་ཤམ་བྷ་ལ་རུ་སྐྱེ་བར་ཤོག །ཅེས་པ་
འདི་ཡང་དབང་ཆེན་དགྱེས་རབ་རྡོ་རྗེས་སྦྱར། སྤར་འདིར་ལབ་ལ་བཞུགས། དགེའོ། །སརྦ་མངྒ་ལམ། །
བདེ་ཆེན་ཞིང་དང་ལྡན་པའི་ཤམྦྷ་ལར། །རིགས་ལྡན་དྲག་པོ་འཁོར་ལོ་ཅན་
དེ་ཡི། །ཐུགས་སྲས་དམག་དཔོན་ཧ་ནུ་མན་དེའི་དྲུང་། །ཁྱུང་པོའི་མིང་ཅན་སྐྱེས་
ནས་རྗེས་སུ་བཟུང་། །ཅེས་པ་འདི་ནི་བློ་གྲོས་བསྟན་རྒྱས་ནས་བསྐུལ་ངོ། ལྡན་སྨྱོན་པས་བཅུ་
དགུའི་ལོར་སྦྱར་ཏོ། །



༄༅། །རྒྱུད་དོན་བསྡུས་པའི་བླ་མ་ལྔ་
བཅུ་པ་པཎྜི་ཏ་ཆེན་པོ་བློ་གྲོས་རྣམ་
པར་བཀྲ་བས་མཛད་པ་ལ་མཆན་
འགྲེལ་གསུང་བཤད་ཟིན་བྲིས་སུ་བཏབ་
པ་རྒྱལ་རྣམས་དགྱེས་པའི་ཀུན་བཟད་
མཆོད་སྤྲིན་བཞུགས་སོ། །



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
༄༅། །རྒྱུད་དོན་བསྡུས་པའི་བླ་མ་ལྔ་བཅུ་པ་པཎྜི་ཏ་ཆེན་པོ་བློ་གྲོས་རྣམ་པར་བཀྲ་
བས་མཛད་པ་ལ་མཆན་འགྲེལ་གསུང་བཤད་ཟིན་བྲིས་སུ་བཏབ་པ་རྒྱལ་རྣམས་
དགྱེས་པའི་ཀུན་བཟང་མཆོད་སྤྲིན་བཞུགས་སོ། །
༄༅། །དང་པོ་ནི། རྒྱ་གར་སྐད་དུ། གུ་རུ་པཉྩ་ཤི་ཀ །བོད་སྐད་དུ། བླ་མ་
ལྔ་བཅུ་པ། བཅོམ་ལྡན་འདས་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །ཞེས་
པའི་དོན་བླ་མ་བསྟེན་པའི་ཚུལ་ཤོ་ལོ་ཀ་ལྔ་བཅུ་ཡོད་པས་ན་ལྔ་བཅུ་པ་ཞེས་བྱའོ། །
གཉིས་པ་གཞུང་གི་དོན་ལ། བཤད་པ་ལ་འཇུག་པའི་བྱ་བ། བཤད་པ་ཉིད་
ཉེ་བར་འགོད་པ། བཤད་པ་མཐར་ཕྱིན་པའི་བྱ་བའོ། །དང་པོ་ལ་གཉིས། མཆོད་པར་
བརྗོད་པ་ནི། དཔལ་ལྡན་རྡོ་རྗེ་སེམས་དཔའི་གནས་ཐོབ་རྒྱུར་གྱུར་པའི། ། བླ་མའི་
ཞབས་ཀྱི་པདྨོར་ཇི་བཞིན་བཏུད་ཅེས་པའི་བར་གྱིས་བསྟན། དེ་ཡང་ཀྱེ་རྡོར་བརྟག་
གཉིས་ལས། ཤྲཱི་ནི་གཉིས་མེད་ཡེ་ཤེས་ཏེ། ཞེས་གསུངས་པ་ལྟར། འབྲས་བུ་མཐར་
ཐུག་པའི་རྡོ་རྗེ་སེམས་དཔའ་དེ་ནི། གཉིས་སུ་མེད་པའི་ཡེ་ཤེས་ཀྱི་དཔལ་དང་ལྡན་
པ་ཡིན་ལ། དེ་ཡང་ཆོས་ཐམས་ཅད་ཀྱི་དེ་ཁོ་ན་ཉིད་དང་ངོ་བོ་ཐ་དད་པའི་གཉིས་སུ་
མེད་པར་ཆུ་ལ་ཆུ་བཞག་པ་བཞིན་དུ་རོ་གཅིག་ཏུ་ཞུགས་པའི་བདེ་བ་ཆེན་པོའི་ཡེ་
ཤེས་དེ། རང་གི་བདག་ཉིད་དུ་ལྡན་པས་ན་དཔལ་ལྡན་ཞེས་བྱ་ལ། རྡོ་རྗེ་སེམས་
དཔའི་དོན་ནི། རྡོ་རྗེ་རྩེ་མོ་ལས། བྱང་ཆུབ་མཆོག་གི་ཡེ་ཤེས་གང་། །དེ་ནི་རྡོ་རྗེ་ངེས་
པར་བརྗོད། །ཡེ་ཤེས་རྡོ་རྗེ་ལས་བྱུང་བ། །དེ་ནི་རྡོ་རྗེ་སེམས་དཔར་བརྗོད། །ཅེས་
པ་སྟེ། བྱང་ཆུབ་མཆོག་གི་ཡེ་ཤེས་མཐར་ཐུག་པའི་སངས་རྒྱས་ཀྱི་ཆོས་སྐུ་བདེ་བ་
ཆེན་པོའི་ཡེ་ཤེས་གང་ཡིན་པ་དེ་ནི་དུས་རྟག་ཏུ་ཆོས་ཐམས་ཅད་ཀྱི་གནས་ལུགས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
སྟོང་པ་ཉིད་དང༌། གཉིས་སྣང་ཕྲ་མོས་ཀྱང་བར་མ་ཆོད་པར་རོ་གཅིག་ཏུ་གྱུར་པའི་
ཕྱིར་ཡེ་ཤེས་ཀྱི་རྡོ་རྗེ་ཡིན་པ་དེ་ལས་དོན་གཞན་དུ་དྲང་དུ་མེད་པས་ན། ངེས་དོན་
མཐར་ཐུག་པ་ཡིན་པའི་ཕྱིར་རྡོ་རྗེ་ཞེས་བྱའོ། །གཉིས་མེད་ཡེ་ཤེས་ཀྱི་རྡོ་རྗེ་དེ་ཉིད་
གཞན་གྱི་དོན་མཛད་པར་སེམས་དཔའི་དྲང་དོན་བཞིན་ལག་གི་རྣམ་པ་ཅན་གྱི་ལྷའི་
སྐུར་བཞེངས་པ་ལ་སེམས་དཔའ་ཞེས་བྱའོ། །དེ་ལྟ་བུའི་གསང་ཆེན་ལམ་གྱི་འབྲས་
བུ་མཐར་ཐུག་པའི་མི་སློབ་ཟུང་འཇུག་རྡོ་རྗེ་འཆང་ངམ་རྡོ་རྗེ་སེམས་དཔའི་གནས་ཏེ།
གོ་འཕང་ཁྱད་པར་ཅན་མངོན་སུམ་དུ་ཐོབ་པའི་དངོས་ཀྱི་རྒྱུའམ་གཞི་ལྟ་བུར་གྱུར་པ་
ནི་ལམ་དེ་སྟོན་ནུས་པའི་བླ་མ་ཡིན་ལ་བླ་མ་དེ་ནི་འདི་ཕྱིའི་ལེགས་ཚོགས་ཐམས་
ཅད་དང་དངོས་གྲུབ་ཀྱི་རྩ་བ་ཡིན་ཏེ། བླ་མ་ཞེས་པའང་གུ་རུའི་སྒྲས་དྲངས་ན་བླ་
མའམ་གོང་མ་ལ་འཇུག་ཅིང་དེའང་སྐྱེས་རབས་ལས། ཡོན་ཏན་ཚོགས་ཀྱི་བླ་མར་
གྱུར་པ། །ཞེས་དང་། འཁྲི་ཤིང་ལས། ནོར་བུ་བཞིན་དུ་ཡོན་ཏན་ཉིད་ཀྱིས་བླ་མར་
ཐོབ། །ཅེས་པ་ལྟར་ཡོན་ཏན་གྱི་ཚོགས་ཀྱིས་སྐྱེ་དགུའི་བླ་མར་གྱུར་པའམ། ཡང་གུ་
རུའི་སྒྲ་ལྕི་བ་ལའང་འཇུག་པས་ནོར་བུ་རིན་ཐང་གིས་ལྕི་བ་ལྟར་བླ་མ་ཡོན་ཏན་གྱིས་
ལྕི་བའང་ཡིན་ནོ། །དེ་ལྟ་བུའི་ཡོན་ཏན་དང་ལྡན་པའི་བླ་མ་ནི་མཁའ་འགྲོ་མ་ཀུན་ཏུ་
སྐྱོད་པའི་རྒྱུད་ལས། གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་ཞེས་དང་།
འདུས་པའི་རྒྱུད་ལས། འབྲས་བུ་གསང་སྔགས་རྡོ་རྗེའི་ལམ། །ཚོགས་གཉིས་མྱུར་
རྫོགས་སྙིང་པོ་ཡི། །དོན་རྟོགས་འདོད་ན་བླ་མར་སྒྲུབས། །ཞེས་དང་། གུར་ལས། མིག་
སྨན་དང་ནི་རྐང་མགྱོགས་དང་། །རལ་གྲི་ས་འོག་གྲུབ་པ་དང་། །རིལ་བུ་དང་ནི་མཁའ་
སྤྱོད་དང་། །མི་སྣང་བ་དང་བཅུད་ཀྱིས་ལེན། །གང་ཕྱིར་ཡེ་ཤེས་རྡོ་རྗེ་ཡང་། །མཉེས་
པས་མྱུར་དུ་ཐོབ་པར་གྱུར། །ཞེས་གསུངས་པ་ལྟར། དེ་ལྟ་བུའི་བླ་མ་རྡོ་རྗེ་སློབ་དཔོན་
གྱི་སྐུའི་དམའ་ཤོས་ཞབས་སེན་གྱི་པདྨོ་ལ་རྒྱུད་སྡེ་དང་དགོངས་འགྲེལ་ལས་ཕྱག་
འཚལ་བ་དང༌། གུས་པར་གསུངས་པ་ཇི་བཞིན་དུ་དད་ཅིང་གུས་པས་བཏུད་པར་
བྱས་ཏེ། ཞེས་ཏེ་སྒྲ་ནི་ལྷག་བཅས་ཀྱི་ཕྲད་ཡིན་ཏེ་བརྒྱུད་ནས་དེའི་རྗེས་སུ་བསྟེན་



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
ཚུལ་རྒྱས་པར་བཤད་དོ་ཞེས་སྟོན་པའི་ཕྲད་དོ། །
གཉིས་པ་རྩོམ་པར་དམ་བཅའ་བ་ནི། དེ་བསྟེན་པ་ནི་དྲི་མེད་རྒྱུད་མང་ལས་
གསུངས་པ། །མདོར་བསྡུས་བཤད་པ་འདི་ནི་གུས་པས་ཉན་པར་གྱིས། །དེ་ལྟ་བུའི་
བླ་མ་རྡོ་རྗེ་སློབ་དཔོན་དེ་བསམ་པ་དང་སྦྱོར་བས་ཚུལ་བཞིན་དུ་བསྟེན་པའི་ཚུལ་ནི།
ཉོན་ཤེས་ཀྱི་དྲི་མ་ཐམས་ཅད་དང་བྲལ་བའི་སངས་རྒྱས་རྡོ་རྗེ་འཆང་གི་རྣམ་མཁྱེན་
འཁྲུལ་པ་མེད་པས་བཤད་པའི་རྒྱུད་སྡེ་མང་པོ་ལས་གསུངས་པ་ཡིན་ཏེ། བཤད་རྒྱུད་
རྡོ་རྗེའི་གུར་ལས། གང་ཉིད་རྡོ་རྗེ་སེམས་དཔའ་ཞེས། །དེ་ཉིད་སློབ་དཔོན་གཟུགས་
སུ་འཛིན། །སེམས་ཅན་ཕན་བཏགས་དམིགས་ནས་ནི། །ཐ་མལ་པ་ཡི་གཟུགས་སུ་
འཛིན། །ཞེས་དང་། ལྔ་བརྒྱ་ཐ་མར་གྱུར་པ་ན། །ང་ཉིད་སློབ་དཔོན་གཟུགས་
སུ་འཛིན། །ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། །ཅེས་དང་།
འཕགས་པ་མི་གཡོ་བའི་རྒྱུད་ཀྱི་རྒྱལ་པོའི་འཕྲུལ་འཁོར་གྱི་ལེའུ་ལས། བླ་མེད་
ཡེ་ཤེས་ཡོན་ཏན་དང༌། །མཐུ་རྣམས་ཆེ་བར་གྱུར་པ་ནི། ། བླ་མ་མཉེས་ལས་
རྙེད་འགྱུར་བས། །ཞེས་དང༌། རྡོ་རྗེ་འཇིགས་བྱེད་ཀྱི་རྒྱུད་རྟོག་པ་གསུམ་པ་
སྒྲུབ་པའི་ལེའུ་ལས། སློབ་མ་ཡིད་གཉིས་མི་ཟ་ཞིང་། །བླ་མའི་མན་ངག་དམ་པ་
ཞེས། ། གཅེས་སྤྲས་བྱས་ན་འགྲུབ་པར་འགྱུར། །དེ་ནི་བཅོམ་ལྡན་བསྔགས་པ་
ཡི༑ ༑རང་གི་ཡིད་བཞིན་དེ་ཉིད་ཀྱིས། །བླ་མ་མཉེས་པར་བྱ་བ་གཅེས། །བསྙེན་
བཀུར་བྱས་པས་ནུས་ཐོབ་འགྱུར། །ཞེས་གསུངས་པ་དང༌། སྡུད་པ་ལས། བླ་
མ་མཁས་པ་རྣམས་ལ་རྟག་ཏུ་བསྟེན་པར་བྱ། །ཅིའི་ཕྱིར་ཞེ་ན་མཁས་པའི་ཡོན་
ཏན་དེ་ལས་འབྱུང་། །ཞེས་དང་། བྱང་ཆུབ་སེམས་དཔའི་སྡེ་སྣོད་ལས། ཕ་རོལ་
ཏུ་ཕྱིན་པ་དང༌། ས་དང་བཟོད་པ་དང་། ཏིང་ངེ་འཛིན་དང༌། མངོན་པར་ཤེས་པ་
དང་༑ གཟུངས་དང༌། སྤོབས་པ་དང༌། བསྔོ་བ་དང༌། སྨོན་ལམ་དང༌། སངས་རྒྱས་
ཀྱི་ཆོས་ཐམས་ཅད་ཐོབ་ཅིང་ཡོངས་སུ་རྫོགས་པ་ནི། བླ་མ་ལ་རག་ལས། བླ་མར་རྩ་་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
བར་གྱུར། བླ་མ་ལས་འབྱུང༌། བླ་མ་སྐྱེ་གནས་དང་སྐྱེ་མཆེད་དུ་གྱུར། བླ་མས་བསྐྱེད།
བླ་མས་སྤེལ། བླ་མ་ལ་བརྟེན། བླ་མ་རྒྱུར་གྱུར་པ་དག་གོ །ཞེས་གསུངས་པ་བཞིན་
དུ་བཤད་པར་བྱའོ། ། རྒྱུད་སྡེ་ལས་དེ་ལྟར་གསུངས་ན་ཁྱོད་ཀྱིས་དེ་སླར་བཤད་ཅི་
དགོས་ཞེ་ན། རྒྱུད་སྡེ་དུ་མ་ནས་འཐོར་བར་གསུངས་པ་རྣམས་ཕྱོགས་གཅིག་ཏུ་
མདོར་བསྡུས་པ་དང་འཁྲུགས་པ་རྣམས་བསྡེབས་ཏེ། ལས་དང་པོ་བ་རྣམས་ཀྱིས་
ཉམས་སུ་ལེན་བདེ་བར་བྱས་ནས་བཤད་པ་འདི་ནི། གང་ཞིག་གསང་སྔགས་ཀྱི་
ལམ་ལ་འཇུག་པར་འདོད་པའི་སྐལ་བཟང་གི་སྐྱེ་བོ་རྣམས་ལ་མེད་དུ་མི་རུང་བའི་
མན་ངག་ཁྱད་པར་ཅན་ཡིན་པས། ཡིད་དད་ཅིང་གུས་པས་མཉན་པར་གྱིས་ཞེས་
ཉན་པར་གདམས་པའོ། །
བླ་མ་བསྟེན་པའི་ཚུལ།
གཉིས་པ་བཤད་པ་ཉིད་ཉེ་བར་འགོད་པ་ལ། བླ་མ་བསྟེན་པའི་ཚུལ། བསྟེན་
ཚུལ་བཤད་པའི་དུས། བཤད་ནས་སྣོད་རུང་དུ་བྱ་བའོ། །དང་པོ་ལ་མདོར་བསྟན།
རྒྱས་པར་བཤད་པ། ཞར་བྱུང་བཤད་པའོ། །དང་པོ་ནི། དབང་བསྐུར་མཆོག་ཐོབ་རྡོ་རྗེ་
ཡི༑ ༑སློབ་དཔོན་ལ་ནི་དེ་བཞིན་གཤེགས། །ཕྱོགས་བཅུའི་འཇིག་རྟེན་ཁམས་བཞུགས་
པས། །དུས་གསུམ་དུ་ནི་མངོན་ཕྱག་འཚལ། །མཆོག་ཏུ་དད་པས་དུས་གསུམ་
དུ༑ ༑དཀྱིལ་འཁོར་མེ་ཏོག་བཅས་ཐལ་མོས། །སྟོན་པ་བླ་མ་བསྙེན་བཀུར་ཞིང་། །
ཞབས་ལ་སྤྱི་བོས་ཕྱག་བྱའོ། །ཁྱིམ་པའམ་ནི་གསར་བུ་ལ། །འཇིག་རྟེན་སྨོད་པ་སྤང་
བའི་ཕྱིར། །དམ་ཆོས་ལ་སོགས་མདུན་བདར་ཏེ། །བརྟུལ་ཞུགས་འཛིན་པས་བློས་ཕྱག་
བྱ༑ ༑གདན་བསྟབས་པ་དང་ལྡང་བ་དང་། །དོན་གྱི་བྱ་བ་སོགས་བསྙེན་བཀུར། །བརྟུལ་
ཞུགས་ཅན་གྱིས་ཀུན་བྱ་སྟེ། །ཕྱག་དང་དམ་པ་མིན་ལས་སྤང་། །ཞེས་པས་བསྟན་
ཏེ༑ གསང་སྔགས་ཀྱི་ལམ་ཟབ་མོའི་སྣོད་དུ་རུང་བའི་དབང་བསྐུར་བའི་མཆོག་ཐོབ་



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
ཅིང་། དམ་ཚིག་དག་པ་ཕྱི་ནང་གི་དེ་ཉིད་སོགས་འོག་ཏུ་འཆད་པར་འགྱུར་བ་བཞིན་
གྱི་ཡོན་ཏན་དང་ལྡན་པ་རྡོ་རྗེ་ཐེག་པ་ཡི་དོན་སློབ་མ་ལ། ཚུལ་བཞིན་དུ་སྟོན་པར་
ནུས་པའི་སློབ་དཔོན་ལ་ནི་དེ་བཞིན་གཤེགས་པ་རྫོགས་པའི་སངས་རྒྱས་སྲས་དང་
བཅས་པ་ཕྱོགས་བཅུའི་འཇིག་རྟེན་གྱི་ཁམས་རབ་འབྱམས་ན་བཞུགས་པ་ཐམས་
ཅད་ཀྱིས་སྔ་དྲོ་གུང་དང་ཕྱི་དྲོ་སྟེ། དུས་གསུམ་དུ་ནི་ཉི་མ་རེ་རེ་བཞིན་དུ་ཕྱག་འཚལ་
བར་གསུངས་ཏེ། འདུས་པའི་རྒྱུད་ཕྱི་མ་ལས། ཕྱོགས་བཅུའི་འཇིག་རྟེན་གྱི་ཁམས་
ན་སངས་རྒྱས་དང་། བྱང་ཆུབ་སེམས་དཔའ་ཇི་སྙེད་འཁོད་ཅིང་འཚོ་ཞིང་བཞེས་པ་
དེ་རྣམས། དུས་གསུམ་དུ་ལྷགས་ནས་སློབ་དཔོན་དེ་ལ་དེ་བཞིན་གཤེགས་པ་ཐམས་
ཅད་ཀྱི་མཆོད་པས་ཡང་དག་པར་མཆོད་ནས་སངས་རྒྱས་ཀྱི་ཞིང་དེ་དང་དེར་འགྲོ་
ཞིང་། ཞེས་དང་། དོན་དམ་བསྙེན་པ་ལས། དཔག་མེད་སངས་རྒྱས་ཀྱིས་ཀྱང་རྟག་ཏུ་
དེ་ལ་མཆོད། །ཕྱོགས་བཅུའི་སངས་རྒྱས་བྱང་ཆུབ་སེམས་དཔས་རྟག་ཏུ་འདུད། །ཞེས་
དང་༑ གུར་ལས། གང་ཕྱིར་ཡེ་ཤེས་རྡོ་རྗེ་ཡང་། །མཉེས་པས་མྱུར་དུ་ཐོབ་པར་གྱུར། །དེ་
ཕྱིར་སློབ་དཔོན་དྲུང་གཤེགས་ཏེ། །དེ་བཞིན་གཤེགས་རྣམས་ཕྱག་མཛད་དོ། །ཞེས་རྒྱལ་
བ་སངས་རྒྱས་ཀྱིས་མངོན་པར་ཕྱག་འཚལ་བར་གསུངས་ན་སློབ་མས་ཕྱག་འཚལ་
བར་ལྟ་སྨོས་ཀྱང་ཅི་དགོས། དེའི་ཕྱིར་ན་མཆོག་དང་ཐུན་མོང་གི་དངོས་གྲུབ་ཐོབ་
པར་འདོད་པའི་སློབ་མས་རྡོ་རྗེ་སློབ་དཔོན་གྱི་བཀའ་དྲིན་དང་། ཡོན་ཏན་ལ་མཆོག་
ཏུ་དད་པ་དང་གུས་པས་ཉི་མ་རེ་རེ་བཞིན་དུ། དུས་གསུམ་དུ་བླ་མའི་སྤྱན་སྔར་
མཎྜལ་གྱི་དཀྱིལ་འཁོར་མེ་ཏོག་གི་ཚོམ་བུས་བརྒྱན་པ་དང་བཅས་པ་ཕུལ་ཞིང་། ཐལ་
མོ་སྦྱར་ནས་རྡོ་རྗེ་ཐེག་པའི་དོན་སྟོན་པའི་བླ་མ་ལ་བསྙེན་བཀུར་འབུལ་ཞིང༌། དེའི་
སྐུའི་དམའ་ཤོས་ཞབས་ཏེ་རྐང་པ་ལ་རང་གི་སྤྱི་བོས་གཏུགས་ཤིང་ཕྱག་བྱའོ། །དེ་
ཡང་དཔལ་དུས་ཀྱི་འཁོར་ལོའི་རྒྱུད་ལས། བསྐལ་པ་དུས་གསུམ་ཐམས་ཅད་དུ། །
དཀོན་མཆོག་གསུམ་ལ་མཆོད་པ་དང༌། །སྲོག་ཆགས་བྱེ་བའི་སྲོག་སྐྱབས་པས།
།ཚེ་འདིར་སངས་རྒྱས་མི་ཐོབ་སྟེ། །ཡོན་ཏན་རྒྱ་མཚོའི་བླ་མ་ལ། །དད་པའི་སེམས་



32
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཀྱིས་མཆོད་བྱས་ན། །ཚེ་འདིར་རྫོགས་པའི་སངས་རྒྱས་ཐོབ། །ཅེས་དང་། དཔལ་སཾ་
བྷུ་ཊའི་རྒྱུད་ལས། གང་ཕྱིར་ཕྱོགས་བཅུའི་སངས་རྒྱས་དང་། །བྱང་ཆུབ་སེམས་དཔའི་
བསོད་ནམས་པས། །སློབ་དཔོན་བ་སྤུའི་ཁུང་གཅིག་མཆོག །དེ་ཕྱིར་བསོད་ནམས་
ཁྱད་པར་འཕགས། །ཞེས་དང་། ཡོན་ཏན་བདུད་རྩི་རྒྱ་མཚོ་འབྱུང་གི་རྒྱུད་ལས། ནམ་
མཁའ་གང་བའི་སངས་རྒྱས་ལ། །སྣ་ཚོགས་རིན་ཆེན་སྤྲས་པ་ཡིས། །སྟོང་གསུམ་
གང་བར་ཕུལ་བ་བས། །བླ་མའི་བ་སྤུ་ཉག་གཅིག་ལ། །མར་གྱི་ཐིགས་པ་གཅིག་
བྱུགས་ན། །བསོད་ནམས་བརྒྱ་ཕྲག་ཆར་མི་ཕོད། །ཅེས་དང་། བདེ་མཆོག་
སྡོམ་འབྱུང་ལས། བླ་མེད་བྱེད་པ་སློབ་དཔོན་ནི། །རྡོ་རྗེ་སེམས་དཔའ་མཆོད་བྱས་
པའི། །དེ་ཡི་བསོད་ནམས་མ་བྱས་ཅི། །དཀའ་ཐུབ་མ་བསྟེན་གང་ཞིག་ཡོད། །ཅེས་
གསུངས་པས་ན་ཕྱག་འཚལ་བ་དང་མཆོད་པ་སོགས་ལ་བརྩོན་པར་བྱའོ། །འོན་ཀྱང་
དམིགས་བསལ་ནི། སློབ་མ་རང་ཉིད་དགེ་སློང་བསླབ་པ་རྒན་རིམ་ལྟ་བུ་ཡིན་ན། བླ་
མ་དེ་ཉིད་རྟེན་ཁྱིམ་པའམ་ནི་ཁྱིམ་པ་མིན་ཀྱང་གསར་བུ་བ་ལྟ་བུ་ལ་ཡིན་ན། འཇིག་
རྟེན་པའི་མི་མང་པོ་འདུས་པའི་ཁྲོམ་ཚོགས་ལྟ་བུའི་སར། དམ་ཆོས་འདུལ་བའི་
གཞུང་ལས། རབ་བྱུང་གིས་ཁྱིམ་པར་ཕྱག་མི་འཚལ་བ་དང་། བསླབ་པ་རྒན་པས་
གཞོན་པར་ཕྱག་མི་འཚལ་བར་གསུངས་པས། ཕྱག་འཚལ་ན་འཇིག་རྟེན་པས་སྨོད་
པ་འབྱུང་བ་དང༌། བསྟན་པ་སྤྱིའི་མིག་སྲོལ་ལ་གནོད་པའི་དམིགས་བསལ་ལྟ་བུའི་
སྐབས་སྐྱོན་དེ་སྤང་བའི་ཕྱིར་དམ་པའི་ཆོས་ཀྱི་པུ་ཏི་དང༌། སྐུ་གཟུགས་ལ་སོགས་པ་
བླ་མའི་མདུན་དུ་བདར་ཏེ། སློབ་མ་དགེ་སྦྱོང་གི་བརྟུལ་ཞུགས་འཛིན་པས་དངོས་སུ་
སྐུ་གཟུགས་པོ་ཏི་སོགས་ལ་ཕྱག་འཚལ་ལ་བློས་བླ་མ་ཉིད་ལ་ཕྱག་བྱའོ། །དེ་ལས་
གཞན་དུ་བླ་མ་ལ་བཞུགས་གདན་བསྟབས་པ་དང་བླ་མ་བྱོན་ཚེ། རང་གདན་ལས་
ལྡང་བ་དང་། དེའི་དགོས་པའི་གྲོགས་བྱེད་པ་དང་། ཟང་ཟིང་འབུལ་བ་ལྟ་བུའི་དོན་
གྱི་བྱ་བ་ཅི་དགོས་པ་ཐམས་ཅད་བསྒྲུབ་པ་སོགས་བསྙེན་བཀུར་ལ་འབད་དགོས་ཏེ།
སྙིང་པོ་མདོར་བསགས་ནས། སངས་རྒྱས་ཞིང་སོགས་ཞིང་རྣམས་ལ། །ཁྱད་པར་



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
རྒྱུན་
དུ་ནི་སྦྱིན་པ་སྤྱད། །དམངས་རིགས་སྟོང་ཕྲག་གཉིས་དག་ཀྱང་། །བྲམ་ཟེ་གཙང་
མ་གཅིག་དང་འདྲ། །བྲམ་ཟེ་སྟོང་ཕྲག་གཉིས་དག་ནི། །དགེ་སློང་གཅིག་ལ་རབ་ཏུ་
སྦྱར། །དགེ་སློང་སྟོང་ཕྲག་གཉིས་དག་ནི། །རྡུལ་མེད་པ་ནི་གཅིག་དང་མཉམ། །རྡུལ་
མེད་སྟོང་ཕྲག་གཉིས་དག་ནི། །ཡེ་ཤེས་ལྡན་པ་གཅིག་ལ་སྦྱར། །ཡེ་ཤེས་ལྡན་པ་
སྟོང་ཕྲག་གཉིས། །སློབ་དཔོན་གཅིག་དང་མཉམ་པར་བརྟགས། །དེ་ལྟར་སྦྱིན་པའི་
ཞིང་བྱས་ནས། །བློ་དང་ལྡན་པས་རྟག་ཏུ་སྦྱིན། །རྣལ་འབྱོར་རྩ་བའི་ཆོས་ལས་ནི།
།ཞིང་བཟང་པོ་ལ་ས་བོན་བཏབ། །ཞེས་དང་། འཁོར་ལོ་བཀོད་པའི་རྒྱུད་ལས། སློབ་
དཔོན་ལ་ཕྱག་དང་སྐོར་ལ་བྱེད་པ་དང་། མེ་ཏོག་འཐོར་བ་དང༌། ཡུལ་དང་མཁར་ལ་
སོགས་པ་རང་གི་དབང་པོའི་སྤྱོད་ཡུལ་དུ་འོང་བ་དག་གུས་པས་འབུལ་ཞིང་། མ་གུས་
པ་ཐམས་ཅད་སྤོང་བ་དེ་ནི་དམ་ཚིག་ཅན་རྣམས་ཀྱིས་བསྲུང་དང་སྐྱོབ་པར་བྱེད་ཅིང་
དངོས་གྲུབ་ཐམས་ཅད་སྟེར་བར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱིས་
ལུང་སྟོན་པར་འགྱུར་རོ། །བདུད་ཐམས་ཅད་ཀྱིས་ཀྱང་མི་ཚུགས་པར་འགྱུར་རོ། །
སངས་རྒྱས་ཀྱི་ཡོན་ཏན་ཐམས་ཅད་རིང་པོ་མི་ཐོགས་པར་འགྱུར་རོ། །ཞེས་གསུངས་
པས་ན་ཞིང་གི་མཆོག་ཏུ་བལྟས་ནས་བསྙེན་བཀུར་ཐམས་ཅད་ནི། དམིགས་བསལ་
མེད་པར་བརྟུལ་ཞུགས་ཅན་གྱིས་ཐམས་ཅད་ཀུན་དང་དུ་ལེན་པར་བྱ་སྟེ། འོན་ཀྱང་
གོང་བཞིན་ཕྱག་དང་དམ་པ་མིན་པའི་ལས་རྐང་པ་བཀྲུ་བ་དང་། བཤང་གཅི་འདོར་བ་
སོགས་རེ་ཞིག་འཇིག་རྟེན་སྨོད་པ་སྤང་བའི་ཕྱིར་འདོར་བར་བྱའོ། ། །
གཉིས་པ་བླ་མ་བསྟེན་ཚུལ་རྒྱས་པར་བཤད་པ་ལ་གཉིས་ལས། དང་པོ་གུས་
པར་བྱ་བའི་ཡུལ་བླ་མ་ལ་བསྟེན་པ་ནི། བླ་མ་དང་ནི་སློབ་མ་དག །མཚུངས་པར་
དམ་ཚིག་ཉམས་འགྱུར་བས། །དཔའ་བོས་དང་པོར་སློབ་དཔོན་དང༌། །སློབ་མའི་
འབྲེལ་བ་བརྟག་པར་བྱ། །བློ་ལྡན་སློབ་མས་བླ་མར་ནི། །སྙིང་རྗེ་མེད་ཅིང་ཁྲོ་
ལ་གདུག །ཁེངས་ཤིང་ཆགས་ལ་མ་བསྡམས་དང༌། ། སྤྱོམས་དང་བཅས་པ་མི་
བྱའོ། །བརྟན་ཞིང་དུལ་ལ་བློ་གྲོགས་ལྡན། །བཟོད་ལྡན་དྲང་ལ་གཡོ་རྒྱུ་མེད། །སྔགས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
དང་རྒྱུད་ཀྱི་སྦྱོར་བ་ཤེས། །སྙིང་རྗེར་ལྡན་ཞིང་བསྟན་བཅོས་མཁས། །དེ་ཉིད་བཅུ་ནི་
ཡོངས་སུ་ཤེས། །དཀྱིལ་འཁོར་འབྲི་བའི་ལས་ལ་མཁས། །སྔགས་བཤད་པ་ཡི་སྦྱོར་
བ་ཤེས། །རབ་ཏུ་དྭངས་ཞིང་དབང་པོ་དུལ། །ཞེས་པ་སྟེ། དེ་ཡང་ཆོས་ཀྱི་འབྲེལ་
བ་མ་ཞུས་པའི་སྔོན་དུ་སློབ་མས་ཀྱང་བླ་མ་བརྟག བླ་མས་ཀྱང་སློབ་མ་ལེགས་པར་
བརྟག་དགོས་ཏེ། མ་བརྟགས་པར་ཆོས་འབྲེལ་བྱས་ན་དཔོན་སློབ་སུ་ཡང་རུང་
མཚན་ཉིད་མི་ལྡན་ཕྱིན་སློབ་དཔོན་དང་ནི་སློབ་མ་གཉིས་པོ་དག་མཚུངས་པར་དམ་
ཚིག་ཉམས་པར་འགྱུར་ཏེ། སློབ་མ་སྣོད་ལྡན་མ་ཡིན་ན་ནི་སློབ་དཔོན་ལ་སྣོད་མ་
ཡིན་པར་གསང་སྔགས་བསྟན་པའི་ཉེས་པ་དང་། སློབ་དཔོན་མཚན་ཉིད་དང་མི་ལྡན་
ཕྱིན་དེ་སློབ་མས་ཚུལ་བཞིན་དུ་བསྟེན་ན་ཡང་། མི་དགེ་བའི་བཤེས་གཉེན་གྱི་དབང་
དུ་སོང་བས་ཐར་ལམ་གྱི་གནད་འཆུག་པ་དང་ཆོས་འབྲེལ་ཐོབ་ནས་དེ་ལ་ལོག་ལྟ་
སྐྱེ་བ་དང་། བརྙས་སྨོད་སོགས་བྱས་ན་ནི་བླ་མ་སྨོད་པའི་ཉེས་པ་འབྱུང་བ་སོགས་
ཀྱིས་ཕྱིར་ན་བརྟག་པ་གལ་ཆེ་སྟེ། རྒྱུད་རྡོ་རྗེ་ཕྲེང་བ་ལས། ཇི་ལྟར་སེང་གེའི་
འོ་མ་ནི། །ས་ཡི་སྣོད་དུ་བཞག་མི་བྱ། །དེ་བཞིན་རྣལ་འབྱོར་ཆེན་པོའི་རྒྱུད། །
སྣོད་མིན་དག་ལ་སྦྱིན་མི་བྱ། །སློབ་མ་སྐད་ཅིག་དེ་ལ་འཆི། །འདི་དང་ཕ་རོལ་
དུ་ནི་ཕུང་། །སྣོད་མིན་མན་ངག་རབ་བཤད་ན། ། སློབ་དཔོན་དངོས་གྲུབ་ཉམས་
པར་འགྱུར། །ཞེས་གསུངས་པའི་ཕྱིར་ན་བརྟག་པར་གལ་ཆེའོ། །དེའི་ཕྱིར་ན་བླ་
སློབ་བསྟེན་འདོད་པའི་དཔའ་བོས་ཆོས་མ་ཞུས་པའི་དང་པོར་སློབ་དཔོན་དང་སློབ་
མའི་འབྲེལ་བ་རྒྱུད་སྡེ་དང་མན་ངག་ལས་གསུངས་པ་ལྟར་བརྟག་པར་བྱའོ། །
དེ་ཡང་བརྟག་པའི་ཚུལ་ལ་མཚན་ཉིད་མི་ལྡན་པ་བརྟགས་ནས་སྤང་བར་བྱ་
དགོས་ཏེ། དེ་ཚུལ་ཇི་ལྟ་བུ་ཞེ་ན་ལེགས་ཉེས་འབྱེད་པའི་ཤེས་རབ་སྟེ་བློ་གྲོས་དང་
ལྡན་པའི་སློབ་མས་སྤང་བར་བྱ་བའི་བླ་མ་ནི། འགྲོ་བ་ལ་འཁོར་བ་ལས་སྒྲོལ་འདོད་
ཀྱི་སྙིང་རྗེ་མེད་ཅིང་། ཞེ་སྡང་ཆེ་བས་ཁྲོ་ལ་གདུག་སེམས་ཀྱིས་འཁོན་འཛིན་དམ་



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
པོས་ལུས་ངག་གིས་གཞན་ལ་གནོད་པར་དགའ་བ་དང་། ང་རྒྱལ་གྱིས་ཁེངས་ཤིང་
ཡོ་བྱད་ལ་ཆགས་སེམས་ཆེ་ལ་སྒོ་གསུམ་ཉེས་སྤྱོད་ལ་སྡོམ་པའི་བག་ཡོད་མ་ཡིན་
པར་དབང་པོའི་སྒོ་མ་བསྡམས་པར་གཡེང་བའི་དབང་དུ་སོང་བ་དང་། རང་གི་ཡོན་
ཏན་ཆུང་ངུའང་གཞན་ལ་ངོམ་པའི་སྤྱོམས་དང་བཅས་པའི་བླ་མ་དེ་ལྟ་བུ་ལ་ནི་དུས་
ནམ་ཡང་བསྟེན་པར་མི་བྱའོ། །བསྟེན་པར་འོས་པའི་མཚན་ལྡན་རྡོ་རྗེ་སློབ་དཔོན་
དེ་ཅི་ལྟ་བུ་ཞེ་ན། ལུས་ཀྱི་སྤྱོད་ལམ་བསྡམས་པས་བསླབ་པ་ལ་སྐྱོན་མ་ཞུགས་པར་
གནས་པས་བརྟན་ཞིང་། ངག་བསྡམས་པས་དུལ་ལ། ཡིད་ཉེས་སྤྱོད་ཀྱི་ཕྱོགས་ལས་
བསྡམས་པས་བློ་གྲོས་ཁྱད་པར་ཅན་དང་ལྡན་པ་དང༌། གནོད་པ་དང་མི་མཐུན་པའི་
ཕྱོགས་བཟོད་པའི་གོ་ཆ་དང་ལྡན་པ་དང༌། ལྷག་པའི་བསམ་པ་དང་ལྡན་པས་ཐུགས་
རྒྱུད་དྲང་ལ་རང་གི་ཉེས་པ་ཐབས་ཀྱིས་མི་མངོན་པར་བྱེད་པའི་གཡོ་མེད་པ་དང་། རང་
ལ་ཡོན་ཏན་མེད་བཞིན་དུ་ཡོད་པར་སྟོན་པའི་གཞན་བསླུ་བྲིད་ཀྱི་སྒྱུ་མེད་པ་དང་། སྙིང་
པོ་ལ་སོགས་པའི་སྔགས་ཀྱི་སྦྱོར་བ་དང་མཐའ་དྲུག་ཚུལ་བཞིས་རྒྱས་བཏབ་པའི་རྒྱུད་
རྣམས་ཀྱི་དགོངས་པ་བླ་མ་བརྒྱུད་པའི་མན་ངག་བཞིན་དུ་ལེགས་པར་སྟོན་པའི་སྦྱོར་བ་
ཤེས་པ་དང༌། མཁས་པ་དེ་དག་རང་རང་གི་བྱེད་ལས་དང་མཐུན་པའི་ཞིང་སོགས་
ལས་བཞི་བསྒྲུབ་ནུས་པ་དང་། འགྲོ་ཀུན་སྡིག་བསྔལ་དང་བྲལ་འདོད་ཀྱི་སྙིང་རྗེ་
དང་ཁྱད་པར་སློབ་མ་རྣམས་ལ་སྙིང་བརྩེར་ལྡན་པས་རྗེས་སུ་འཛིན་ཞིང་རིག་པའི་
གནས་སྤྱི་དང་ཁྱད་པར་སྡེ་སྣོད་གསུམ་དང་དེའི་དགོངས་འགྲེལ་སོགས་བསྟན་
བཅོས་ཐམས་ཅད་ལ་མཁས་པ་དང་། དེ་ཉིད་བཅུ་པོ་ལེགས་པར་ཤེས་དགོས་ཏེ། དེ་
ཡང་རྡོ་རྗེ་སྙིང་པོ་རྒྱན་གྱི་རྒྱུད་ལས། ཕྱིར་བཟློག་གཉིས་ཀྱི་ཆོ་ག་དང་། །གསང་དང་
ཤེས་རབ་ཡེ་ཤེས་དང་། །ཁ་སྦྱོར་འབྱེད་པའི་ཆོ་ག་དང་། །གཏོར་མ་རྡོ་རྗེའི་བཟླས་པ་
དང་༑ །དྲག་ཤུལ་སྒྲུབ་པའི་ཆོ་ག་དང༌། །རབ་ཏུ་གནས་དང་དཀྱིལ་འཁོར་སྒྲུབ། །གསང་
བའི་དེ་ཉིད་བཅུ་ཡིན་ནོ། །ཞེས་བླ་མེད་ཀྱི་རྒྱུད་སྡེ་ལས་གསུངས་པའི་དེ་ཉིད་བཅུ་དང་།
དཀྱིལ་འཁོར་ཏིང་ངེ་འཛིན་ཕྱག་རྒྱ་དང་། སྟངས་སྟབས་འདུག་སྟངས་བཟླས་བརྗོད་



g;
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
དང་། །སྦྱིན་བསྲེག་མཆོད་པ་ལས་སྦྱོར་དང༌། །སླར་བསྡུ་བ་ཡི་རྣམ་པ་ནི། །ཕྱི་ཡི་
དེ་ཉིད་བཅུ་ཡིན་ནོ། །ཞེས་གསུངས་པ་ལྟར་རྒྱུད་སྡེ་འོག་མ་ནས་གསུངས་པའི་ཕྱིའི་
དེ་ཉིད་བཅུ་སྟེ། དེ་ཉིད་བཅུ་ཟུང་ནི་ཡོངས་སུ་ཤེས་པ་དང་། ཐིག་དང་ཚོན་སོགས་
ཀྱིས་དཀྱིལ་འཁོར་བྲི་བའི་ལས་ལ་མཁས་པ་དང་། གཞན་རྡོ་རྗེའི་སློབ་བུ་སྣོད་ལྡན་
ལ་གསང་བ་སྔགས་ཀྱི་ཚུལ་འཚམས་པར་བཤད་པའི་སྦྱོར་བ་ཤེས་ཤིང་མཁས་པ་དང་།
ཐེག་ཆེན་སྤྱི་དང་བྱེ་བྲག་གི་ཆོས་ལ་དགའ་བ་དང་གུས་པ་ཆེ་བས་རབ་ཏུ་དང་ཞིང་དབང་
པོ་ལྔ་ཡུལ་ལ་ལོག་པར་མི་འཇུག་པས་དུལ་བའོ། །དེ་ཡང་རྡོ་རྗེ་གུར་ལས། ཉན་ཐོས་སྤྱོད་
པ་སྐྱོང་བྱེད་ཅིང་། །ཞེས་དང་། རྩ་བའི་ལྟུང་བ་རབ་འཇོམས་ཤིང་། །ཞེས་གསུངས་པ་ལྟ་
བུའི་བཤེས་གཉེན་དེ་ནི་ལེགས་ཚོགས་ཐམས་ཅད་ཀྱི་རྩ་བ་ཡིན་པས་བསྟེན་པར་
འོས་ཏེ། རྒྱུད་རྡོ་རྗེ་རྩེ་མོ་ལས། རྡོ་རྗེ་སེམས་དཔའ་གཅིག་པུ་ཡིས། །དེ་ལྟར་སློབ་
དཔོན་གཟུགས་འཛིན་ཏེ། །ཞེས་གསུངས་སོ། །འོན་ཀྱང་དེ་ལྟ་བུའི་ཡོན་ཏན་ཁྱད་
པར་དུ་གྱུར་པའི་བླ་མ་དུས་ཀྱི་དབང་གིས་མ་རྙེད་ཀྱང་བསྟེན་དུ་རུང་བའི་བླ་མ་ནི།
དོན་དམ་བསྙེན་པ་ལས། རྩོད་ལྡན་དབང་གིས་བླ་མ་སྐྱོན་དང་ཡོན་ཏན་འདྲེས། །རྣམ་
པ་ཀུན་ཏུ་སྡིག་པ་མེད་པ་ཡོད་མ་ཡིན། །གང་ཞིག་ཡོན་ཏན་ལྷག་པ་ཡང་ནི་ལེགས་
དཔྱད་ནས། །བུ་རྣམས་ཀྱིས་ནི་དེ་ལ་བསྟེན་པར་འགྱུར་བ་ཉིད། །ཞེས་དང་། དཔུང་
བཟང་གིས་ཞུས་པ་ལས། དེ་ལྟའི་ཡོན་ཏན་མ་ལུས་ལྡན་པ་དག །རྩོད་པའི་དུས་སུ་ཤིན་
ཏུ་དཀོན་པས་ན། །ཡོན་ཏན་ཕྱེད་དམ་བཞི་ཆ་བརྒྱད་ཆ་ཅན། །དེ་ལྟ་བུ་ནི་སྔགས་
པའི་གྲོགས་པོར་བསྟེན། །ཞེས་པ་བླ་མ་ལ་ཡང་མཚུངས་པར་གསུངས་པས་ན་ཡོན་
ཏན་དེ་དག་དང་ལྡན་པ་བླ་མ་རུ་གཟུང་བར་བྱའོ། །
མ་གུས་པ་སྤང་བ།
གཉིས་པ་རྒྱས་པར་བཤད་པ་ལ་གཉིས། དང་པོ་མ་གུས་པར་སྤང་བར་
བསྟན་པ་ནི། དེ་འདྲའི་མགོན་ལ་བསམས་བྱས་ནས། །སློབ་མར་གྱུར་ནས་བརྙས་



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
ན་ནི། །སངས་རྒྱས་ཐམས་ཅད་བརྙས་པས་ན། །དེས་ནི་རྟག་ཏུ་སྡུག་བསྔལ་འཐོབ། །
སློབ་དཔོན་ལ་ནི་སྨོད་པ་དེ། །ཡམས་དང་འཚེ་བའི་ནད་རྣམས་དང༌། །གདོན་དང་
རིམས་དང་དུག་རྣམས་ཀྱིས། །རྨོངས་ཆེན་དེ་ནི་འཆི་བར་འགྱུར། ། རྒྱལ་པོ་མེད་དང་
དུག་སྦྲུལ་དང༌། །ཆུ་དང་མཁའ་འགྲོ་རྐུན་པོ་དང༌། །གདོན་དང་ལོག་འདྲེན་རྣམས་
ཀྱིས་ཀྱང་། །བསད་ནས་སེམས་ཅན་དམྱལ་བར་འགྲོ། །ནམ་ཡང་སློབ་དཔོན་དག་གི་
ནི༑ ༑ཀུན་ཏུ་སེམས་དཀྲུག་མི་བྱ་སྟེ། །གལ་ཏེ་རྨོངས་པས་བྱས་གྱུར་ན། །དམྱལ་བར་
ངེས་པར་འཚེད་པར་འགྱུར། །མནར་མེད་ལ་སོགས་འཇིགས་རུང་བའི། །དམྱལ་
བ་བསྟན་པ་གང་ཡིན་པ། །སློབ་དཔོན་ལ་ནི་སྨོད་པ་རྣམས། །དེར་ནི་གནས་པར་
ཡང་དག་བཤད། །དེ་བས་འབད་པ་ཐམས་ཅད་ཀྱིས། །རྡོ་རྗེ་སློབ་དཔོན་བློ་གྲོས་
ཆེ༑ ༑་དགེ་བ་རབ་ཏུ་མི་སྤྱོམས་པ། །ནམ་ཡང་སྨད་པར་མི་བྱའོ། །ཞེས་པས་བསྟན་
ཏེ༑ གོང་དུ་བཤད་པའི་ཡོན་ཏན་དེ་དག་དང་ལྡན་ཞིང་དེ་འདྲའི་བླ་མ་འགྲོ་བ་རྣམས་
ཀྱི་མགོན་དུ་གྱུར་པ་ལ་ཡོན་ཏན་དེ་དག་དང་ལྡན་པར་སློབ་མ་རང་གིས་བསམ་ཞིང་
ཤེས་པར་བྱས་ནས་དེའི་དྲུང་དུ་དབང་དང་མན་ངག་སོགས་ནོད་ནས་བླ་མ་དེའི་སློབ་
མར་གྱུར་ནས་སློབ་དཔོན་འདི་ལས་རང་ལ་དགོས་པའི་ཆོས་ནི་ཐོབ་ཟིན་པས་ད་ནི་
འདིས་ཅི་བྱ་ཞེས་སྤོང་བའམ་ཡང་ན་བླ་མ་འདི་ཚུལ་ཁྲིམས་འཆལ་ཞིང་རིགས་རུས་
དམན་པ་དང་ཡོན་ཏན་ཆུང་ཞིང་མི་བརྩོན་པ་སོགས་སྐྱོན་གྱི་ཕྱོགས་ལ་བརྟགས་
ནས་བརྙས་བཅོས་དང་སྨོད་པ་སོགས་བྱས་ན་ནི་ཕྱོགས་བཅུའི་སངས་རྒྱས་ཐམས་
ཅད་ལ་བརྙས་སྨོད་བྱས་པར་གྱུར་པས་ན། བརྙས་པ་པོའི་སློབ་མ་དེས་ནི་དུས་རྟག་
ཏུ་སྡུག་བསྔལ་འཐོབ་པར་འགྱུར་ལ། རྡོ་རྗེ་སློབ་དཔོན་ལ་ནི་སྨོད་ཅིང་བརྙས་པ་དེ་
ལ་ནི་ཉེས་དམིགས་ཇི་ལྟར་འབྱུང་ཞེ་ན། མཐོང་ཆོས་སུ་ཚེ་འདིར་ཡང་རིམས་ལས་
གཞན་པའི་འགོ་ནད་ཀྱི་ཡམས་དང་སྲོག་ཆགས་གཏུམ་པོ་རྣམས་ཀྱིས་འཚེ་བ་དང་
ཡམས་དང་རིམས་ལས་གཞན་པའི་བད་ཀན་སོགས་ནད་རྣམས་དང་། ལྷ་དང་ཀླུ་
ལ་སོགས་པའི་གདོན་དང་། ཉིན་གཅིག་པ་ལ་སོགས་པའི་རིམས་དང་དབྱིག་དུག་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
སོགས་དུག་རྣམས་ཀྱིས་མནར་ནས་བརྙས་སྨོད་ཀྱི་ཉེས་དམིགས་མི་ཤེས་པའི་སློབ་
མ་རྨོངས་ཆེན་དེ་ནི་འཆི་བར་འགྱུར་རོ། །དེར་མ་ཟད་རྒྱལ་པོའི་ཆད་པ་དང་མེ་དང་
སྦྲུལ་གདུག་པ་ཅན་དང་ཆུ་དང་མཁའ་འགྲོ་མ་དང་རྐུན་པོ་དང་། མཁའ་ལ་རྒྱུ་བའི་
འབྱུང་པོའི་གདོན་དང་ལོག་པར་འདྲེན་པའི་ཤ་ཟའི་རིགས་རྣམ་པ་དུ་མ་ཡོད་པ་རྣམས་
ཀྱིས་ཀྱང་། སྲོག་འཕྲོག་ནས་བསད་དེ་དེ་དག་ཤི་བའི་འོག་ཏུ་སེམས་ཅན་དམྱལ་བར་
འགྲོ་བར་འགྱུར་རོ། །རྒྱུ་མཚན་དེའི་ཕྱིར་ན་དངོས་གྲུབ་འདོད་པའི་སློབ་མ་དེ་ཡིས་དུས་
ནམ་དུ་ཡང་རྡོ་རྗེ་སློབ་དཔོན་དག་གི་ནི་དུས་ཀུན་ཏུ་སེམས་ཏེ་ཐུགས་ལུས་ངག་གི་
སྒོ་ནས་དཀྲུག་པར་མི་བྱ་སྟེ། གལ་ཏེ་སློབ་མ་རྨོངས་པས་ཐུགས་དཀྲུག་བྱས་པར་
གྱུར་ན་ནི་ཡུལ་ཤིན་ཏུ་གཉན་པར་གྱུར་པས་མྱོང་བར་མ་ངེས་པ་དང་ལན་གྲངས་
གཞན་ལ་མྱོང་གྱུར་སོགས་མ་ཡིན་པར་དམྱལ་བར་ངེས་པར་འཚེད་པར་གྱུར་པར་
གདོན་མི་ཟའོ། །འོ་ན་སློབ་དཔོན་གྱི་ཐུགས་དཀྲུག་བརྙས་སྨོད་བྱེད་པ་དེ་དག་དམྱལ་
བ་གང་དུ་འགྲོ་ཞེ་ན། གསུང་རབ་ལས་སྡུག་བསྔལ་ཆེ་ཤོས་སུ་བསྟན་པ་མནར་མེད་
པ་ལ་སོགས་པ་སྡུག་བསྔལ་གྱི་ཚོར་བ་འཇིགས་སུ་རུང་བར་བཤད་པའི་ཚ་བའི་
དམྱལ་བའི་གནས་རིམ་པར་བསྟན་པ་གང་ཡིན་པ་དེ་རྣམས་སུ་རྡོ་རྗེ་སློབ་དཔོན་
ལ་ནི་བརྙས་ཤིང་སྨོད་པ་རྣམས་དེར་ནི་གནས་པར་ཡང་དག་པར་སངས་རྒྱས་རྡོ་
རྗེ་འཆང་གིས་བཤད་དེ། འདུས་པའི་རྩ་རྒྱུད་ལས། སེམས་ཅན་མཚམས་མེད་ལ་
སོགས་པའི། །སྡིག་པ་ཆེན་པོ་བྱེད་པ་ཡང་། །རྡོ་རྗེ་ཐེག་པ་རྒྱ་མཚོ་ཆེ། །ཐེག་པ་
མཆོག་ནི་འདི་ལ་འགྲུབ། །སྙིང་ནས་སློབ་དཔོན་སྨོད་པ་དག །བསྒྲུབས་ཀྱང་འགྲུབ་
པར་ཡོང་མི་འགྱུར། །ཞེས་དང༌། རྡོ་རྗེ་སྙིང་པོ་རྒྱན་གྱི་རྒྱུད་ལས། གང་གིས་སློབ་
དཔོན་ཡང་དག་སྨད། །དེ་ཡིས་རྒྱུད་ཀུན་སྒྲུབ་པ་མཆོག །གཉིད་དང་འདུ་འཛི་
རྣམས་སྤངས་ཏེ། །བསྐལ་བ་སྟོང་དུ་ལེགས་བསྒྲུབས་ཀྱང༌། །དམྱལ་སོགས་སྒྲུབ་
པར་བྱེད་པའོ། །ཞེས་གསུངས་པས་ན་སྐད་ཅིག་ཙམ་དུའང་བརྙས་སྨོད་མི་བྱའོ། །དེ་
བས་ནི་བདག་ལེགས་སུ་འདོད་པའི་སློབ་མ་དེས་སྒྲིམ་པོའི་བློས་བརྟགས་ནས་ལུས་



བླ་མ་ལྔ་བཅུ་བའི་མཆན་འགླེལ་ཟིན་བྲིས།
8
ངག་གི་འབད་པ་ཐམས་ཅད་ཀྱིས་རང་ལ་རྡོ་རྗེ་ཐེག་པའི་དོན་སློབ་པར་མཛད་པའི་
དེད་དཔོན་ཐུགས་མཁྱེན་རབ་ཀྱི་བློ་གྲོས་རྒྱ་ཆེ་བ་དང་ལྡན་པའི་བླ་མ་རང་གི་དགེ་བ་
བྱས་པ་གཞན་ལ་རབ་ཏུ་མི་སྤྱོམས་པ་སྟེ། མི་ངོམ་པའི་བདག་ཉིད་ཆེན་པོ་དེ་ལ་ནི་
དུས་ནམ་ཡང་སྨད་པར་མི་བྱ་སྟེ། རྒྱུད་སྒྱུ་འཕྲུལ་དྲ་བ་ལས། སློབ་དཔོན་སྨོད་པར་བྱེད་
པ་དག །རྨི་ལམ་དུ་ཡང་མཐོང་མི་བྱ། །སློབ་དཔོན་སྨོད་པ་གང་ཡིན་དེ། །བགེགས་དང་
ལོག་འདྲེན་རྣམས་ཀྱིས་བཟུང༌། །ངན་པ་གཏུམ་པོའི་ལས་བྱེད་པ། །མཁས་པས་རྟག་
ཏུ་སྤང་བར་བྱ། །ཞེས་གསུངས་སོ། ། །
གུས་པ་ཇི་ལྟར་བསྒྲུབ་པའི་ཚུལ་བཤད་པ།
གཉིས་པ་གུས་པ་ཇི་ལྟར་བསྒྲུབ་པའི་ཚུལ་རྒྱས་པར་བཤད་པ་ནི། བླ་མ་ལ་
ནི་གུས་བཅས་ཡོན། །རྗེས་མཐུན་ཁྱོད་ཀྱིས་སྦྱིན་པར་བྱ། །དེས་ནི་རིམས་སོགས་
གནོད་པ་རྣམས། །ཕྱིར་ཞིང་འབྱུང་བར་མི་འགྱུར་རོ། །རང་གི་དམ་ཚིག་སློབ་དཔོན་
ནི༑ ༑སྦྱིན་མིན་བུ་དང་ཆུང་མ་དང་། །རང་སྲོག་གིས་རྟག་བསྟེན་བྱ་ན། །ལོངས་
སྤྱོད་གཡོ་བས་སྨོས་ཅི་དགོས། །གང་ཕྱིར་བསྐལ་བར་བྱེ་བར་ནི། །གྲངས་མེད་
པར་ཡང་རྙེད་དཀའ་བའི། །སངས་རྒྱས་ཉིད་ཀྱང་བརྩོན་ལྡན་ལ། །ཚེ་འདི་ཉིད་ལ་
སྟེར་བར་བྱེད། །རྟག་ཏུ་རང་གི་དམ་ཚིག་བསྲུང་། །རྟག་ཏུ་དེ་བཞིན་གཤེགས་པ་
མཆོད། ། རྟག་ཏུ་བླ་མ་ལ་ཡང་འབུལ། །དེ་ནི་སངས་རྒྱས་ཀུན་དང་འདྲ། །མི་ཟད་
དེ་ཉིད་འདོད་པ་ཡིས། །ཅུང་ཟད་ཡིད་འོང་གང་དང་གང་། །ཤིན་ཏུ་ཁྱད་པར་གྱུར་
པ་ཉིད། །དེ་དང་དེ་ནི་བླ་མར་འབུལ། །དེ་བྱིན་སངས་རྒྱས་ཐམས་ཅད་ལ། །རྟག་ཏུ་
བྱིན་པ་ཉིད་དུ་འགྱུར། །དེ་བྱིན་བསོད་ནམས་ཚོགས་ཡིན་ཏེ། །ཚོགས་ལས་དངོས་
གྲུབ་མཆོག་ཏུ་གྱུར། །དེ་བས་སློབ་མ་སྙིང་རྗེ་གཏོང་། །ཚུལ་ཁྲིམས་བཟོད་པའི་ཡོན་
ཏན་ལྡན། །སློབ་དཔོན་དང་ནི་རྡོ་རྗེ་འཛིན། །ཐ་དད་པར་ནི་མི་བརྟག་གོ །མཆོད་



90
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
རྟེན་བཤིག་འདྲའི་སྡེ་འཇིགས་པས། །གྲིབ་མའང་འགོམ་པར་མི་བྱ་ན། །ལྷམ་དང་
སྟན་དང་བཞོན་པ་སོགས། །འགོམ་མི་བྱ་བ་སྨོས་ཅི་དགོས། །བློ་གྲོས་ཆེན་པོས་
དགའ་སེམས་ཀྱིས། །བླ་མའི་བཀའ་ནི་འབད་དེ་ཉན། །རིགས་པ་ཡིས་ནི་མི་ནུས་
ན༑ ༑མི་ནུས་དེ་ལ་ཚིག་གིས་སྦྱང་། །བླ་མ་ལས་ནི་དངོས་གྲུབ་དང་། །མཐོ་རིས་དང་
ནི་བདེ་བ་འཐོབ། །དེ་བས་འབད་པ་ཐམས་ཅད་ཀྱིས། །བླ་མའི་བཀའ་ལས་འདའ་མི་
བྱ།་་བླ་མའི་རྫས་ནི་སྲོག་ཇི་བཞིན། །དེ་ཡི་སྡུག་པའང་བླ་མ་བཞིན། །བླ་མའི་འཁོར་
ནི་གཉེན་བཞིན་དུ། །མཉམ་པར་གཞག་པས་རྟག་ཏུ་བསམ། །མལ་སྟན་འདུག་དང་
སྔོན་འགྲོ་དང༌། །གཙུག་གཏོར་དག་དང་བཅས་པ་དང༌། །སྟན་ལ་རྐང་འཇོག་རྐེད་
པར་ནི། །ལག་གཞག་མཉེ་བར་མི་བྱའོ། །བླ་མ་དག་ནི་ལངས་པ་ན། །ཉལ་དང་
འདུག་པར་མི་བྱའོ། །རྟག་ཏུ་དེ་ཡི་བྱ་བ་ལ། །ལྡང་མཁས་ཕུན་སུམ་ཚོགས་པར་
བྱ༑ ༑མཆིལ་མ་ལ་སོགས་འདོར་བ་དང་། །སྟན་ལ་རྐང་པ་སྐྱོང་བ་དང་། །འཆག་
དང་རྩོད་པར་སྨྲ་བ་དག །བླ་མའི་མདུན་དུ་མི་བྱའོ། །ཡན་ལག་མཉེ་དང་གར་དག་
དང་༑ ༑་གླུ་དང་རོལ་མོ་མི་བྱ་ཞིང༌། །གཏམ་གྱི་སྦྱོར་བ་མང་པོ་དག །ཐོས་པའི་ཉེ་
འཁོར་དུ་མི་བྱ། །བཏུད་དེ་སྟན་ལས་ལྡང་བ་དང་། །གུས་པ་ཡིས་ནི་འདུག་པར་
བྱ༑ རྣམཚན་ཆུ་འཇིགས་བཅས་ལམ་དུ་ནི། །བསྒོ་བ་ཐོབ་ནས་མདུན་འགྲོ་བྱ། །སློབ་
དཔོན་གྱིས་མཐོང་མདུན་དུ་ནི། །བློ་དང་ལྡན་པས་ལུས་གཅུ་དང༌། །ཀ་བ་སོགས་ལ་
བསྟེན་མི་བྱ། །སོར་མོའི་ཚིགས་ནི་བགྲངས་མི་བྱ། ། རྐང་པ་བཀྲུ་དང་ལུས་བཀྲུ་
དང་། །དྲིལ་དང་མཉེ་བ་ལ་སོགས་ལ། །ཕྱག་ནི་སྔོན་དུ་འགྲོ་བས་བྱ། །དེ་བཞིན་
མཐར་ཡང་ཅི་བདེར་བྱ། །དེ་ཡི་མཚན་སྨོས་བརྗོད་ན་ནི། །མིང་མཐར་ཞལ་སྔ་ལྡན་
པར་བྱ། །གཞན་དག་གུས་པར་བྱ་བའི་ཕྱིར། །ཁྱད་པར་ཅན་གྱི་ཚིག་དག་བརྗོད། །
བླ་མ་ལ་ནི་བཀའ་སྩལ་ཞུ། །བཀའ་བཞིན་བགྱིས་ཅེས་བརྗོད་པར་བྱ། །ཐལ་མོ་སྦྱར་
ཞིང་མ་ཡེངས་པར། །བླ་མས་བསྒོ་བ་མཉན་པར་བྱ། །རྒོད་དང་ལུད་པ་ལ་སོགས་
ལ༑ ༑ལག་པས་ཁ་ནི་དགབ་པར་བྱ། །བྱ་བ་ཟིན་ནས་འཇམ་པ་ཡི། །ཚིག་དག་གིས་



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
ནད་
གདས་པར་བྱ། །མདུན་དུ་དུལ་བར་འདུག་པར་བྱ། །གོས་སོགས་ཚུལ་ནི་བསྡམས་
པ་དང༌། །པུས་བཙུགས་ཐལ་མོ་སྦྱར་བ་ཡིས། །ཉན་སོགས་འདོད་པས་གསོལ་གསུམ་
བཏབ། །བསྙེན་བཀུར་སྤྱོད་པ་ཐམས་ཅད་ལ། །ཡིད་ནི་ང་རྒྱལ་མེད་པར་བྱ། །ངོ་ཚ་
འཇིགས་ཤིང་བསྡམས་པ་ཡིས། །བག་མ་གསར་པའི་ཚུལ་གནས་བྱ། །སྒེག་པ་ལ་
སོགས་བྱ་བ་ཀུན། །སྟོན་པའི་མདུན་དུ་སྤང་བར་བྱ། །གཞན་ཡང་དེ་འདྲའི་བྱ་བ་
ནི༑ ༑རང་གིས་བརྟགས་ལ་དོར་བར་བྱ། །རབ་གནས་དཀྱིལ་འཁོར་སྦྱིན་སྲེག་དང་།
།སློབ་མ་བསྡུ་དང་འཆད་པ་རྣམས། །ཡུལ་དེར་བླ་མ་གནས་པ་ན། །རྗེས་མ་གནང་
བར་མི་བྱའོ། །སྤྱན་འབྱེད་སོགས་ལ་ཅི་ཐོབ་པ། །དེ་ཀུན་བླ་མ་དག་ལ་འབུལ། །དེ་
ཡིས་བསྟབས་པ་བླངས་ནས་ནི། །གཞན་དག་ལ་ནི་ཅི་བདེར་བྱ། །བླ་མའི་སློབ་མ་
སློབ་མར་མིན། །སློབ་མའང་བླ་མའི་མདུན་དུ་མིན། །བསྙེན་བཀུར་དག་དང་ལྡང་བ་
དང་༑ ༑ཕྱག་སོགས་བྱེད་པ་བཟློག་པར་བྱ། །སློབ་དཔོན་ལ་ནི་གང་འབུལ་དང་། ། བླ་
མས་ཀྱང་ནི་གང་སྩལ་བ། །དེ་ལ་བཏུད་དེ་ལག་གཉིས་ཀྱིས། ། བློ་དང་ལྡན་པས་བླང་
བར་བྱ། །ཞེས་པས་བསྟན་ཏེ་གལ་ཏེ་མི་ཤེས་པ་དང་བག་མེད་པ་དང་ཉོན་མོངས་པ་
མང་བ་སོགས་ཀྱི་དབང་གིས་བླ་མ་ལ་བརྙས་སྨོད་སོགས་ཀྱི་ཉེས་ལྟུང་བྱུང་ན། དེ་ལ་
ཇི་མི་སྙམ་པའི་སླ་ཆོས་ཀྱི་བློ་མི་སྐྱེ་བར་རབ་ཏུ་འགྱོད་པས་སྒོ་གསུམ་གྱིས་བླ་མ་ལ་
ནི་དད་པ་དང་གུས་པ་དང་བཅས་ཏེ་ཉེས་ལྟུང་སླར་གསོ་བའི་ཕྱིར་དུ་རང་གི་བདོག་
དགུའི་དངོས་པོ་ཡིད་དུ་འོང་བའི་ཡོན་དུ་བླ་མའི་ཐུགས་ལ་གང་མཁོ་བ་དེ་དང་རྗེས་
སུ་མཐུན་པ། རྡོ་རྗེའི་སློབ་མ་ཁྱོད་ཀྱིས་འབུལ་བ་སྟེ་སྦྱིན་པར་བྱ་ལ་ཉེས་པ་བླ་མའི་
སྤྱན་སྔར་བཤགས་པར་བྱའོ། །དེས་ནི་གོང་དུ་བཤད་པའི་རིམས་དང་ཡམས་ནད་
སོགས་གནོད་པ་ངན་པ་བླ་མ་ལ་སྨོད་པས་བྱུང་བ་རྣམས་ཕྱིར་ཞི་ཞིང་སླར་འབྱུང་
བར་མི་འགྱུར་རོ། །དེ་ཡང་སྔགས་ཀྱི་ལམ་དུ་ཞུགས་པའི་གང་ཟག་རང་གི་དམ་ཚིག་
ནི་ལྷག་པའི་ལྷའི་སྐུ་གསུང་ཐུགས་དབྱེར་མི་ཕྱེད་པར་བལྟ་བ་ལས་མི་འདའ་བ་ཡིན་
ལ༑ དེ་ལྟ་བུའི་དམ་ཚིག་ཁྱད་པར་སྦྱིན་པ་པོ་བླ་མ་རྡོ་རྗེ་སློབ་དཔོན་དེ་ལ་ནི་འཇིག་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
རྟེན་ན་གཞན་ལ་སྦྱིན་པར་དཀའ་ཞིང་སྦྱིན་པ་མིན་པའི་བུ་དང་ཡིད་དུ་འོང་བའི་ཆུང་
མ་དང༌། རང་གི་སྲོག་གིས་ཀྱང་རྟག་ཏུ་བསྟེན་དགོས་པར་གསུངས་ན། ཕྱི་རོལ་
གྱི་ཡོ་བྱད་བཟའ་བཏུང་ལོངས་སྤྱོད་གཡོ་ཞིང་འགྱུར་བ་འདི་ལ་སེར་སྣའི་བློ་སྤངས་
ནས་ཐམས་ཅད་བླ་མའི་ཕྱོགས་སུ་འབུལ་དགོས་པ་ལྟ་སྨོས་ཀྱང་ཅི་དགོས། དེ་དག་
རྒྱུ་མཚན་ཅིའི་ཕྱིར་འབུལ་དགོས་ཞེ་ན། གང་གི་ཕྱིར་ཕར་ཕྱིན་གྱི་ཐེག་པའི་རང་
ལམ་ལས་བསྐལ་པ་བྱེ་བ་གྲངས་མེད་པར་ཡང་གོ་འཕང་རྙེད་དཀའ་བའི་རྫོགས་པའི་
སངས་རྒྱས་ཉིད་ཀྱི་གོ་འཕང་ཁྱད་པར་ཅན་ཀྱང་བརྩོན་པ་རབ་དང་ལྡན་པའི་གང་
ཟག་ལ་དུས་བསྐལ་བ་མང་པོ་མི་དགོས་པར་ཚེ་འདི་ཉིད་ལ་སྟེར་བར་བྱེད་ན། ཐུན་
མོང་གི་དངོས་གྲུབ་ཐམས་ཅད་བླ་མས་སྟེར་བ་སྨོས་ཅི་དགོས། དེའི་ཕྱིར་ན་རྡོ་རྗེ་
སློབ་མས་དུས་རྟག་ཏུ་བླ་མའི་བཀའ་བཞིན་དུ་རང་གི་དམ་ཚིག་སྒོ་གསུམ་ལྷག་པའི་
ལྷའི་སྐུ་གསུང་ཐུགས་ཀྱི་རྣལ་འབྱོར་ལ་གནས་པ་ལས་དུས་ནམ་ཡང་མི་འདའ་བར་
བསྲུང་དགོས་སོ། །དེ་བཞིན་དུ་དུས་རེས་འགའ་བ་ཙམ་མ་ཡིན། ཉིན་རེ་རེ་བཞིན་
ཡང་རྟག་ཏུ་དེ་བཞིན་གཤེགས་པ་རྡོ་རྗེ་སེམས་དཔའ་སོགས་ལ་མཆོད་པ་འབུལ་
བ་སོགས་བྱེད་པ་དང༌། རྟག་ཏུ་སྟེ་དུས་རྒྱུན་དུ་བླ་མ་ལ་མཎྜལ་སོགས་དང་ཟང་
ཟིང་གི་དངོས་པོ་ཡང་འབུལ་བར་བྱ་སྟེ་དེའི་རྒྱུ་མཚན་ཡང་ཚོགས་ཀྱི་ཞིང་ངམ་
ཕན་གནོད་ཀྱི་ཞིང་དུ་རྡོ་རྗེ་སློབ་དཔོན་འདི་ནི་སངས་རྒྱས་ཀུན་དང་མཉམ་ཞིང་
འདྲ་བའི་ཕྱིར་རོ། །ནམ་མཁའ་ཇི་སྲིད་པར་གནས་ཤིང་མི་ཟད་པའི་ཆོས་སྐུའི་དེ་
ཉིད་ཐོབ་པར་འདོད་པ་ཡིས་ནི་རང་གི་ལོངས་སྤྱོད་སོགས་ཅུང་ཟད་ཡིད་འོང་གི་
དངོས་པོ་གང་དང་གང་ཡིན་པ་ནས་བདོག་དགུའི་དངོས་པོ་བཟང་ཞིང་རྒྱུ་རྫས་
གཞན་ལས་ཤིན་ཏུ་ཁྱད་པར་དུ་གྱུར་པ་གསེར་དང་དངུལ་དང་རྟ་དང་གླང་པོ་སོགས་
རིན་ཐང་ཅན་ཉིད་ཀྱི་བར་གང་དང་གང་ཡོད་པ་དེ་དང་དེ་བླ་མར་འབུལ་བར་བྱ་སྟེ།
དེའི་ཕན་ཡོན་ནི་བླ་མ་དེ་ལ་བྱིན་ན་ཕྱོགས་བཅུའི་སངས་རྒྱས་ཐམས་ཅད་ལ་རྟག་ཏུ་
སྦྱིན་པ་དང་འདྲ་བ་ཉིད་དུ་འགྱུར་བས་དགེ་བ་རྒྱ་ཆེ་ལ་ལྷག་པར་སྐད་ཅིག་རེ་རེའང་



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
34
བླ་མར་དངོས་རྫས་དེ་བྱིན་པས་བསོད་ནམས་ཀྱི་ཚོགས་རླབས་པོ་ཆེ་བསགས་པ་
ཡིན་ཏེ། དེ་བསགས་པའི་བསོད་ནམས་ཚོགས་ལས་དངོས་གྲུབ་ཀྱི་མཆོག་སངས་
རྒྱས་ཀྱི་གོ་འཕང་མངོན་དུ་ཐོབ་པར་འགྱུར་ན་དངོས་གྲུབ་འབྲིང་དང་ཐ་མ་རྣམས་ལྟ་
ཅི་སྨོས་པའི་ཕྱིར། འདུས་པའི་རིམ་ལྔ་ལས། མཆོད་པ་ཐམས་ཅད་རྣམས་སྤངས་
ནས༑ །བླ་མ་མཆོད་པ་ཡང་དག་བརྩམ། །དེ་མཉེས་པས་ནི་ཀུན་མཁྱེན་གྱི། ། ཡེ་ཤེས་
མཆོག་ནི་ཐོབ་པར་འགྱུར། །བླ་མེད་བྱེད་པ་སློབ་དཔོན་ལ། །རྡོ་རྗེ་སེམས་དཔའ་
མཆོད་བྱས་པས། །དེ་ཡིས་བསོད་ནམས་མ་བྱས་ཅི། །དཀའ་ཐུབ་མ་བསྟེན་གང་
ཞིག་ཡོད། །ཅེས་དང་། སམ་བྷུ་ཊ་ལས། གང་དང་གང་ཞིག་སྡུག་པའི་རྫས། །རེ་བ་
མེད་པའི་སེམས་ཀྱིས་ནི། །དེ་དང་དེ་ཉིད་བླ་མར་འབུལ། །བླ་མ་སྙིང་རྗེ་ལྡན་པས་
ནི༑ ༑སློབ་མའི་ཞེན་པ་ལྡོག་པའི་ཕྱིར། །དེ་ལ་ཕན་པའི་བསམ་པས་བཟུང་། །ཞེས་
དང་༑ རྡོ་རྗེ་སྙིང་པོ་རྒྱན་གྱི་རྒྱུད་ལས། བློ་ལྡན་རྡོ་རྗེ་སློབ་མ་ཡི། །ཅི་སྟེ་བདེ་བ་ཀུན་
འདོད་ན། །དད་མོས་སེམས་ཀྱིས་འབུལ་བར་བྱ། །ཡིད་ལ་གང་བསམ་མ་ཕུལ་ལམ།
།ཁས་བླངས་དེ་ནི་མ་ཕུལ་ན། །ཡི་དྭགས་དམྱལ་བ་རྣམ་གཉིས་སུ། །ངེས་པར་སྐྱེ་
སྟེ་བརླག་པར་འགྱུར། །ཞེས་གསུངས་པ་དང་། དཔལ་མཆོག་གི་རྒྱུད་ལས། དེ་ནས་
ཁྱོད་ཀྱི་བཅུད་དང་ཁ་ཟས་དང་གནས་ས་དང་གླུ་དང་རོལ་མོ་ལ་སོགས་པའི་མཆོད་
པ་རྣམས་ལེགས་པར་སྟོབས། །བདག་ཉིད་གང་ལས་རྙེད་པས་ཀྱང་རྡོ་རྗེ་སློབ་དཔོན་
ཆེན་པོ་མཆོད་པར་བྱའོ། །ཞེས་དང་། ཡེ་ཤེས་རྒྱ་མཚོའི་རྒྱུད་ལས། རང་གི་རྫས་
དང་ཡོ་བྱད་ཀྱིས། །བླ་མ་མཉེས་པར་སུས་བྱས་པ། །འདི་ནི་ཁམས་གསུམ་འཁོར་
བ་ལས། །སྤྲུལ་སྐུའི་ཞིང་དུ་དབུགས་དབྱུང་སྟེ། །མྱ་ངན་འདས་པའི་སར་གཤེགས་
སོ༑ ༑ཞེས་དང་། རྡོ་རྗེ་རོ་ལང་གི་རྒྱུད་ལས། གང་གིས་བླ་མ་རྡོ་རྗེ་འཆང་། །བཟའ་
བཏུང་ཕུད་ཀྱིས་རྟག་ཏུ་མཆོད། །འདིར་ཡང་བཟའ་བཏུང་འཕེལ་བ་དང་། །འཁོར་
ལོའི་བསྒྱུར་རྒྱལ་ཐོབ་པར་འགྱུར། །ཞེས་གསུངས་པ་ལྟར་ཤེས་པར་བྱའོ། །
ཚོགས་བསག་པ་དང་ཕན་གནོད་ཀྱི་ཞིང་དུ་རྡོ་རྗེ་བླ་མ་ནི་སངས་རྒྱས་ཀུན་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
དང་མཉམ་པ་དེ་བས་ན་རྡོ་རྗེའི་སློབ་མ་སྙིང་རྗེ་ཆེ་བ་ཡོ་བྱད་གཏོང་བ་ལ་དགའ་བ།
རང་གི་གང་བླངས་པའི་ཚུལ་ཁྲིམས་དག་པ། གནོད་བྱེད་དང་དཀའ་སྤྱད་ལ་བཟོད་
པའི་ཡོན་ཏན་ལྡན་པའི་རིགས་ཀྱི་བུ་དེས་ནི་རང་གི་བླ་མ་དང་ནི་སངས་རྒྱས་རྡོ་རྗེ་
འཛིན་པ་སྟེ། རྡོ་རྗེ་འཆང་གཉིས་བློས་ངོ་བོ་གཅིག་ཏུ་བསམ་པའི་མོས་པ་བྱ་དགོས་
པ་ཡིན་ཏེ། ངོ་བོ་ལ་མཆོག་དམན་དང་ཡོན་ཏན་ལ་ཆེ་ཆུང་གི་སྒོ་ནས་ཐ་དད་པར་ནི་
སློབ་མ་རང་གིས་མི་བརྟགས་ཏེ་བརྟགས་མི་རུང་ངོ་། །དེ་ཡང་རྡོ་རྗེ་གུར་ལས། གང་
ཉིད་རྡོ་རྗེ་སེམས་དཔའ་ཞེས། །དེ་ཉིད་སློབ་དཔོན་གཟུགས་སུ་འཛིན། །ཞེས་དང་།
མཁའ་འགྲོ་མ་ཟིལ་གྱི་གནོན་པའི་རྒྱུད་ལས། སློབ་དཔོན་གྱི་ཕུང་པོ་ལྔ་དང་། ཁམས་
བཅོ་བརྒྱད་དང་། སྐྱེ་མཆེད་བཅུ་གཉིས་ལ་དེ་བཞིན་གཤེགས་པ་དང་བྱང་ཆུབ་སེམས་
དཔའི་ཚོགས་ཐམས་ཅད་བཞུགས་ཞེས་པ་དང༌། འདི་ཡི་དོན་ལྡན་འགའ་ཞིག་ལ། །ང་
ནི་དེ་ཡི་ལུས་གནས་ཏེ། །སྒྲུབ་པོ་གཞན་ལས་མཆོད་པ་ལེན། །དེ་མཉེས་དེ་ཡིས་
རང་གི་རྒྱུད། །ལུས་ཀྱི་སྒྲིབ་པ་དག་བྱེད་པའོ། །ཞེས་དང་། རྡོ་རྗེ་སྙིང་པོ་རྒྱན་གྱི་རྒྱུད་
ལས༑ རྟག་ཏུ་བླ་མ་ལ་གུས་པའི། །སློབ་མས་བླ་མ་འདི་ལྟར་བལྟ། །བླ་མ་སངས་
རྒྱས་ཀུན་དང་མཉམ། །དེ་ཉིད་རྟག་ཏུ་རྡོ་རྗེ་འཆང་། །དེ་བཞིན་གཤེགས་པ་རིན་ཆེན་
འབྱུང་། །དེ་ནི་ཡེ་ཤེས་རྒྱ་མཚོ་ཆེ། ། ཡིད་བཞིན་ནོར་བུ་རིན་ཆེན་བཞིན། །དེ་ཡི་ཡོན་
ཏན་ཐམས་ཅད་བཟུང་། །སྐྱོན་ནི་སེམས་ཀྱིས་ཅུང་མི་བཟུང་། །ཡོན་ཏན་བཟུངས་ན་
དངོས་གྲུབ་ཐོབ། །སྐྱོན་གྱིས་དངོས་གྲུབ་ཉམས་པར་བྱེད། །ཅེས་དང་། རྡོ་རྗེ་མཁའ་
འགྲོ་ལས། སངས་རྒྱས་ཀུན་གྱི་རང་བཞིན་སྐུ། །ཡན་ལག་བྱང་ཆུབ་སེམས་དཔའ་
སྟེ༑ ༑བ་སྤུ་རྣམས་ནི་དགྲ་བཅོམ་ཉིད། །སྤྱི་གཙུག་རིགས་ལྔའི་སངས་རྒྱས་ཏེ། །
འཇིག་རྟེན་པ་ནི་ཞབས་ཀྱི་གདན། ། འོད་ཟེར་གནོད་སྦྱིན་གསང་ལ་སོགས། །དེ་ལྟར་
ཡོན་ཏན་རང་བཞིན་ལུས། །རྣལ་འབྱོར་ཅན་གྱིས་རྟག་ཏུ་བལྟ། །ཞེས་གསུངས་པ་
ལྟར་འབད་པར་བྱ་སྟེ། དེའི་དགོས་པ་ནི་རང་གི་བླ་མ་དེ་ཉིད་སངས་རྒྱས་རྡོ་རྗེ་འཆང་
དང་ནི་དད་མོས་མཉམ་ཞིང་ང་རྒྱལ་བརྟན་པས་ཚེགས་ཆུང་ངུའི་ཚོགས་ཆེན་པོ་



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
95
རྫོགས་པའི་ཕྱིར་རོ། །
དེ་བཞིན་དུ་བླ་མའི་སྤྱན་སྔར་མ་གུས་པ་ཐམས་ཅད་སྤང་དགོས་པ་ནི། ཉེ་
བའི་མཚམས་མེད་མཆོད་རྟེན་བཤིགས་པ་དང་འདྲ་བའི་སྡིག་པ་འཇིགས་སུ་རུང་བ་
འབྱུང་བས་བླ་མའི་སྐུའི་གྲིབ་མའང་འགོམ་པར་མི་བྱ་ན་བླ་མའི་ཞབས་ལ་མནབ་བྱའི་
ལྷམ་དང་བཞུགས་སྟན་དང་རྟ་དང་ཤིང་རྟ་བཞོན་པ་སོགས་ན་བཟའ་དང་གདུགས་
དང་སྐུ་ལུས་ཀྱི་བར་འགོམ་པར་མི་བྱ་བ་སྨོས་ཅི་དགོས་ཏེ། རྡོ་རྗེ་གུར་ལས། བླ་མའི་
གདུགས་དང་གྲིབ་མ་དང་། །བཅང་ལྷམ་སྟན་དང་སྔས་རྣམས་ལ། །རྨོངས་ཆེན་གང་
ཞིག་འགོམ་བྱེད་ན། །དེས་ནི་མི་རྣམས་སྤུ་གྲིར་ལྟུང་། །ཞེས་དང་། མཁའ་འགྲོ་ལས།
སློབ་དཔོན་གྱིས་ནི་མལ་སྟན་དང་། །ལྷམ་དང་གདུགས་དང་ན་བཟའ་སོགས། །ཉེ་
བའི་ལོངས་སྤྱོད་ཐམས་ཅད་དང་། །གྲིབ་མའང་འགོམ་པར་མི་བྱ་ཞིང་། །ཅོ་འདྲི་བར་
ནི་མི་བྱའོ། །གལ་ཏེ་བྱས་ན་དུས་ཀུན་ཏུ། །དེ་ནི་ཀུན་ནས་གཟིར་འགྱུར་ཞིང་། །དོན་
ཉམས་དཔལ་ལས་རིང་དུ་གྱུར། །ཞེས་གསུངས་པས་བསྒྲིམ་ལ་འོན་ཀྱང་མི་འགོམ་
པའི་ཐབས་མི་རྙེད་པའི་ཚེ་དམིགས་བསལ་ལྟ་བུ་ངག་ཏུ་ཨོཾ་བཛྲ་བེ་གཱ་ཀྲ་མ་ཧཱུྃ་ཞེས་
བརྗོད་ལ་གྲིབ་མ་སོགས་ཀྱི་འོག་ཏུ་འགྲོ་བའི་མོས་པ་བྱའོ། །
སློབ་མ་ལེགས་པ་དང་ཉེས་པ་འབྱེད་ཤེས་པའི་བློ་གྲོས་ཆེན་པོ་དང་ལྡན་
པས་བླ་མའི་བཀའ་བསྒྲུབ་པ་ལ་དགའ་བ་དང་བཅས་པའི་སེམས་ཀྱིས་གང་བསྒོས་
པའི་བླ་མའི་བཀའ་དེ་ནི་འབད་དེ་ཉན་ལ་བཀའ་བཞིན་དུ་བསྒྲུབ་པར་བྱའོ། ། འོན་ཀྱང་
དམིགས་བསལ་ནི་བླ་མའི་བཀའ་དེ་ཆོས་ལྡན་གྱི་སྒོ་ནས་བསྒྲུབ་རིགས་པ་ཡིས་ནི་
བསྒྲུབ་འོས་ཀྱང་བསྒྲུབ་མི་ནུས་པ་དང་། ཡང་བསྒྲུབ་མི་རིགས་པ་ཆོས་མིན་དུ་སོང་
བ་ལྟ་བུ་བཀའ་སྩལ་ནས་བསྒྲུབ་མི་ནུས་ན། དེ་གཉིས་གང་མི་ནུས་པ་དེ་ལ་རྒྱུ་མཚན་
བརྡ་སྤྲོད་པའི་ཚིག་གིས་བཤད་སྦྱང་ཞུས་ནས། དང་པོ་ནི་མ་བསྒྲུབས་ཀྱང་ཉེས་པ་
མེད་ཅིང་། ཕྱིར་ནི་བསྒྲུབ་པར་མི་བྱ་སྟེ། འདུལ་བའི་མདོ་ལས། ཆོས་མ་ཡིན་པ་སྨྲ་



6
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ན་བཟློག་པར་བྱའོ། །ཞེས་དང་། དཀོན་མཆོག་སྤྲིན་ལས། དགེ་བའི་ཆོས་ལ་དེ་དང་
མཐུན་པར་སྤྱོད་ལ། མི་དགེ་བ་ལ་མི་མཐུན་པར་སྤྱོད་དོ། །ཞེས་གསུངས་པའི་ཕྱིར།
དེ་ལྟར་བྱས་པའི་ཕན་ཡོན་ནི། བླ་མ་མཉེས་པ་ལས་ནི་དངོས་གྲུབ་དང་། ལྷ་དང་
མིའི་གནས་མཐོ་རིས་དང་ནི་མཐོ་རིས་ཀྱི་བདེ་བའང་འཐོབ་བོ། །རྒྱུ་མཚན་དེས་ན་
འབད་པ་ཐམས་ཅད་ཀྱི་སྒོ་ནས་རང་གི་བླ་མའི་བཀའ་དེ་ལས་ནི་ནམ་ཡང་འདའ་བར་
མི་བྱའོ། །དེ་ཡང་གུར་ལས། དེ་ཚེ་དབང་བསྐུར་མཆོག་ཐོབ་པའི། །སློབ་མས་བླ་
མའི་བཀའ་འདའ་ན། །འཇིག་རྟེན་འདིར་ཡང་སྡུག་བསྔལ་ཞིང་། །འཇིག་རྟེན་ཕ་རོལ་
དམྱལ་བར་འགྲོ། །ཞེས་གསུངས་སོ། ། ་
དེ་ཡང་བླ་མ་རྡོ་རྗེ་སློབ་དཔོན་གྱིས་བདག་གིར་མཛད་པའི་རྒྱུ་རྫས་ནི་རང་
གི་སྲོག་ཇི་བཞིན་དུ་གཅེས་སྤྲས་ཀྱིས་སྐྱོང་བ་དང་། དེའི་སྤུན་དང་སྲས་དང་ཆུང་མ་
སོགས་ཡིད་དུ་སྡུག་པའང་བླ་མ་བཞིན་དུ་གུས་པར་བྱ་བ་དང་། བླ་མའི་ཉེ་འཁོར་ནི་
རང་གི་གཉེན་བཞིན་དུ་བརྩེ་བར་སེམས་རྩེ་གཅིག་ཏུ་མཉམ་པར་བཞག་པས་རྟག་ཏུ་
བསམ་པར་བྱའོ། ། བླ་མའི་དྲུང་དུ་མ་བསྒོས་བཞིན་དུ་མལ་དང་སྟན་ལ་འདུག་པ་དང་།
བསྒོ་བ་མ་ཐོབ་བཞིན་དུ་སྔོན་དུ་རྒྱབ་བསྟན་ནས་འགྲོ་བ་དང་། བླ་མའི་མདུན་དུ་མགོ་
བོར་དོ་ཀེར་བཅིངས་པའི་གཙུག་ཏོར་དག་དང་བཅས་ནས་འདུག་པ་དང་། མཚོན་ཆ་
དང་དབྱུག་པ་སོགས་ཐོགས་པར་བྱ་བ་དང་། རང་ལ་བསྒོས་པའི་སྟན་གནང་ཡོད་ཀྱང་
བླ་མ་གདན་ལ་མ་བཞུགས་པའི་སྔོན་དུ་སྟན་ཐོག་ལ་རྐང་པ་འཇོག་པ་དང་། མ་གུས་
པའི་རྣམ་འགྱུར་སྐེད་པར་ནི་ལག་པ་གཉིས་བཞག་ནས་གྲུ་མོ་བརྐྱངས་ནས་ལྷུང་
སྙིང་པོར་མཉེ་བར་མི་བྱའོ། །བླ་མ་དག་ནི་གདན་ལས་ལངས་པ་ན། རང་ཉལ་དང་
འདུག་པ་སོགས་མི་བྱའོ། །གཞན་ཡང་བསྙེན་བཀུར་སོགས་དུས་རྟག་ཏུ་བླ་མ་དེ་ཡི་
བྱ་བའི་ལས་སྒྲུབ་པ་ལ། ལྡང་བ་ཡང་བ་དང་བསྒྲུབ་མཁས་པ་ཕུན་སུམ་ཚོགས་པར་
བྱའོ། །བླ་མའི་དྲུང་དུ་མཆིལ་མ་ལ་སོགས་པ་སྣབས་དང་བཤང་གཅི་འདོར་བར་མི་



བླ་མ་ལྔ་བཅུ་བའི་མཆན་འགྲེལ་ཟིན་བྲིས།
བྱ་བ་དང་། སྟན་ལ་འཁོད་ཚེ་བག་མེད་པར་རྐང་པ་བརྐྱང་བ་དང་། ཕན་ཚུན་དུ་དོན་
མེད་པར་འཆག་པ་དང་ཁ་སྟོབས་འགྱེད་པའི་རྩོད་པར་སྨྲ་བ་དག་ནི་བླ་མའི་མདུན་
དུ་མི་བྱའོ། །རྒོད་བག་གི་བསམ་པ་ལྟ་བུས་ཡན་ལག་མཉེ་བ་དང་གར་བྱེད་པ་དག་
དང་༑ གླུ་ལེན་པ་དང་རོལ་མོ་སྒྲོག་པ་སོགས་མི་བྱ་ཞིང་། གཏམ་གྱི་སྦྱོར་བ་འབྲེལ་
མེད་མང་པོ་རྣམས་ཀྱང་བླ་མའི་སྙན་གྱིས་ཐོས་པའི་ཉེ་འཁོར་དུ་སྨྲ་བར་མི་བྱའོ། ། གླུ་
གར་རོལ་མོ་སོགས་ཚོགས་འཁོར་ལྟ་བུ་དམིགས་བསལ་གྱི་དུས་སུ་གནང་བ་ཡིན་
ལ༑ དེ་བཞིན་དུ་བླ་མའི་མདུན་དུ་གདན་ལས་ལངས་དགོས་ན་བླ་མར་མགོ་བོས་
བཏུད་དེ་སྟན་ལས་ལྡང་བ་དང་། འདུག་ཚེའང་གུས་པ་ཡིས་ནི་ཚུལ་གྱིས་འདུག་པར་
བྱའོ། །མཚན་མོ་འགྲོ་བ་དང་། ཆུ་ཆེན་པོར་བརྒལ་བ་དང་། དགྲ་དང་གཅན་གཟན་
གྱི་འཇིགས་པ་དང་བཅས་པའི་ལམ་དུ་ནི། བླ་མས་ཁྱོད་སྔོན་ལ་སོང་ལམ་འཕྲང་ལ་
བྱ་ར་གྱིས་ལྟ་བུའི་བསྒོ་བ་ཐོབ་ན་མདུན་དུ་འགྲོ་ཞིང་བརྟག་པར་བྱའོ། །སློབ་དཔོན་
གྱིས་ནི་མཐོང་བའི་མདུན་དུ་ནི་སློབ་མ་བློ་དང་ལྡན་པས་བག་མེད་པར་ལུས་གཅུ་
བ་དང༌། ཀ་བ་དང་རྩིག་པ་སོགས་ལ་རྒྱབ་དང་ལུས་རྟེན་པར་མི་བྱའོ། །དེ་བཞིན་
དུ་སོར་མོའི་ཚིགས་ནི་བགྲང་ཞིང་མཉེ་བར་མི་བྱའོ། །བླ་མའི་ཞབས་རྐང་པ་བཀྲུ་བ་
དང་སྐུ་ལུས་བཀྲུ་བ་དང་བླ་མའི་སྐུ་ལ་དྲིལ་ཕྱིས་བྱ་བ་དང་སྐུ་མཉེ་སོགས་འབུལ་ཚེ།
རང་གར་མི་འཇུག་པར་ཐོག་མར་གུས་པས་ཕྱག་ནི་སྔོན་དུ་འགྲོ་བས་བྱའོ། །དེ་དག་
ཟིན་པའི་མཐར་ཡང་གོང་དུ་བཤད་པ་དེ་བཞིན་ཕྱག་འཚལ་བ་སོགས་མཐར་གྱི་བྱ་བ་
ཡང་ཅི་བདེར་བྱའོ། །དགོས་པ་ལ་སོགས་པའི་ཆེད་དུ་བླ་མ་དེ་ཡི་མཚན་སྨོས་བརྗོད་
ན་ནི་དད་པའི་སེམས་ཀྱིས་དང་པོ་མཚན་ནས་བརྗོད་དེ་མཚན་གྱི་མིང་མཐར་ཞལ་
སྔ་ནས་ཞེས་ཞེ་ས་ལྡན་པར་བྱའོ། །དེ་ཙམ་དུ་མ་ཟད། བླ་མ་དེ་ལ་གཞན་དག་ཀྱང་
གུས་པར་བྱ་བའི་ཕྱིར། རྗེ་བཙུན་དམ་པ་རྡོ་རྗེ་འཆང་ཆེན་པོ་ལྟ་བུའི་ཁྱད་པར་ཅན་
གྱི་ཚིག་དག་ཀྱང་བརྗོད་པར་བྱའོ། །དེ་ཡང་བྱ་བའི་ཐོག་མར་བླ་མ་ལ་བདག་གིས་ཇི་
ལྟར་གང་ཞིག་བགྱི་དགོས་པ་དེ་ནི་བཀའ་སྩལ་དུ་གསོལ་ཞེས་ཞུ་བར་བྱའོ། ། བླ་མས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་པོ།
འདི་ལྟ་བུ་གྱིས་ཞེས་བསྒོ་བ་གནང་བའི་ཚེ་ནའང་བཀའ་བཞིན་དུ་བགྱིད་ཅེས་བརྗོད་
པར་བྱའོ། །དེ་ཚེ་ལག་པས་ཐལ་མོ་སྦྱར་ཞིང་སེམས་མ་ཡེངས་པར་བླ་མས་ཇི་ལྟར་
བསྒོས་པའི་ངག་མཉན་པར་བྱའོ། །བླ་མའི་མདུན་དུ་རྒོད་པ་ལུད་པ་ལ་སོགས་པ་
ཞེས་གླལ་བ་དང་རྙིལ་དང་སོ་དང་ལྕེའི་དྲི་མ་སེལ་བ་སོགས་ལ་དེའི་ཚེ། མ་གུས་པ་
སྤང་བའི་ཕྱིར་ལག་པས་ཁ་ནི་དགབ་པར་བྱའོ། །བླ་མས་ཇི་ལྟར་བསྒོས་པའི་བྱ་བ་
བསྒྲུབས་ནས་ཟིན་པར་གྱུར་ནས་སླར་བླ་མའི་མདུན་དུ་འཇམ་པོ་ཡི་ཚིག་དག་གིས་
ནི་འདི་ལྟར་བྱ་བ་འགྲུབ་ཅེས་གདས་པར་བྱའོ། །རྡོ་རྗེ་སྙིང་པོ་རྒྱན་གྱི་རྒྱུད་ལས།
ལས་རྣམས་གང་དག་བྱེད་པའམ། །ཉན་པ་ལ་སོགས་འདོད་དེ་ལ། །གཟུང་ཕྱིར་ཐལ་
མོ་མ་བཤིག་པར། །གནས་ནས་ལངས་ཏེ་མཐོང་ཡུལ་དུ། ། རྒྱབ་ཀྱིས་ཕྱོགས་པར་མི་
བྱའོ། །ཞེས་གསུངས་པ་ལྟར་བྱའོ། །
ཆོས་ཞུ་བ་སོགས་ཀྱི་ཚེ་ན། བླ་མའི་མདུན་དུ་དུལ་བར་འདུག་པ་དང་གོས་
སོགས་ཀྱང་བགོས་ལ་ལུས་ངག་ཡིད་ཀྱི་ཚུལ་ནི་བག་མེད་དུ་མ་སོང་བར་བསྡམས་
པ་དང་བཅས་ཏེ། པུས་མོ་བཙུགས། ཐལ་མོ་སྦྱར་བ་སོགས་གུས་པའི་སྤྱོད་ལམ་
གྱིས། ཆོས་ཀྱི་མཚན་ཉིད་གཏན་ལ་འབེབ་པའི་ཕྱིར་དུ་ཉན་པ་དང་། སོགས་ཀྱིས་
བསྡུས་པའི་སྡོམ་པ་ནོད་པ་དང་། དབང་ཞུ་བ་སོགས་འདོད་ན། དེའི་ཚེ་དེ་ལ་ཐོག་
མར་གསོལ་བ་གསུམ་གདབ་པར་བྱ་དགོས་ལ་གསོལ་བ་བཏབ་ནས་ཆོས་སོགས་
གནང་བའི་ཚེ་གུས་པས་འཛིན་ཞིང་ཁོང་དུ་ཆུད་པར་བྱའོ། །སྔར་བཤད་པ་ལྟར་བླ་
མ་ལ་བསྙེན་བཀུར་གྱི་བྱ་བ་དང་སྤྱོད་པ་ཇི་ལྟ་བུ་ཞིག་བྱེད་དགོས་ཀྱང་བདག་ནོར་
ཕྱུག་གམ་རིགས་མཐོ་བས་འདི་ཙམ་མི་བྱ་སྙམ་པའི་ཡིད་ནི་ང་རྒྱལ་གྱིས་ཁེངས་པ་
མེད་པར་གུས་བཞིན་དུ་བྱའོ། ། བླ་མའི་དྲུང་དུ་ཞམ་རིང་བྱེད་པའི་ཚེ། ཉེས་སྤྱོད་ཕྲ་
བ་ཙམ་ལའང་བླ་མའི་ཐུགས་ཀྱིས་ཁྲེལ་སྙམ་པས་རང་སློབ་མར་གྱུར་པ་རྒྱུ་མཚན་
དུ་བྱས་ནས་ངོ་ཚའི་འཛེམ་པ་དང༌། བླ་མ་ཡུལ་གཉན་པ་རྒྱུ་མཚན་དུ་བྱས་ནས་



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
འཇིགས་ཤིང་སྐྲག་པའི་སྒོ་ནས་ཀུན་སྤྱོད་ཤིན་ཏུ་བསྡམས་ཤིང་བག་ཡོད་པ་ཡིས་ནི་
གནས་པ་ནི། དཔེར་ན་བག་མ་གསར་པའི་ཚུལ་བཞིན་དུ་གནས་པར་བྱའོ། །མདོར་
ན་ཡིད་ང་རྒྱལ་དང་ངག་འཁྲིག་ཚིག་སོགས་སྨྲ་བ་དང་ལུས་ཀྱི་སྡིག་པ་ལ་སོགས་པ་
བྱ་བ་ཐམས་ཅད་ཀུན་སྟོན་པ་བླ་མའི་མདུན་དུ་སྤང་བར་བྱའོ། །གཞན་ཡང་དེ་འདྲའི་
བྱ་བ་ཐམས་ཅད་ཀུན་རང་གིས་བློས་བརྟགས་ལ་དོར་བར་བྱའོ། །གཞན་ཡང་རབ་ཏུ་
གནས་པར་བྱ་བ་དང་། དཀྱིལ་འཁོར་དུ་སློབ་མ་འཇུག་པ་དང་ལས་ཀྱི་སྒྲུབ་པའི་སྦྱིན་
བསྲེག་དང་སློབ་མའི་ཚོགས་སྡུད་པ་དང་དེ་དག་ལ་ཆོས་འཆད་པ་རྣམས་ནི་ཡུལ་དེ་
རུ་རང་གི་བླ་མ་གནས་ཤིང་བཞུགས་པ་ན། བཀའ་རྗེས་སུ་གནང་སྟེ་ཁྱོད་ཀྱིས་འདི་
ལྟར་གྱིས་ཞེས་རྗེས་སུ་མ་གནང་བར་ནི་མི་བྱའོ། །གལ་ཏེ་བཀའི་གནང་བ་ཐོབ་ནས་
གཞན་དོན་དུ་སྤྱན་འབྱེད་པའི་རབ་གནས་དང་དབང་བསྐུར་བ་སོགས་བྱས་པ་ལས་
ཡོན་ཅི་ཐོབ་པ་དེ་ཀུན་རང་གི་བླ་མ་དག་ལ་ལེགས་པར་འབུལ་བར་བྱས་ལ། སློབ་མ་
དེ་ཡིས་བསྟབས་པ་དེ་ཕུལ་བས་བླ་མས་ཐུགས་དགྱེས་བཞིན་དུ་བླངས་ནས་ནི་དེའི་
ལྷག་མ་གཞན་དག་ལ་ནི་སློབ་མས་རང་གིས་སྤྱོད་པ་དང་གཞན་ལ་སྦྱིན་པ་གཏོང་བ་
དང་དཀོན་མཆོག་མཆོད་པ་སོགས་ཅི་བདེར་བྱའོ། །དེ་ཡང་རང་གི་བླ་མ་དེའི་སློབ་
མ་རང་གི་སློབ་མར་བྱ་བ་མིན་ཏེ་མི་རུང་ངོ་། །རང་ལ་སློབ་མ་ཡོད་ཀྱང་བླ་མའི་སྤྱན་
སྔ་སྟེ་མདུན་ན་རང་གི་སློབ་མར་བྱས་ནས་གཡོག་སོགས་མི་བཅོལ་བར་རང་གི་
བྲན་དུ་བྱ་བ་མིན་ནོ། །བླ་མའི་དྲུང་དུ་རང་གི་སློབ་མའམ་གཞན་དག་གིས་ཀྱང་རང་
ལ་བསྙེན་བཀུར་བྱེད་པ་དག་དང་གདན་ལས་ལྡང་བ་དང་། རང་ལ་ཕྱག་འཚལ་བ་ལ་
སོགས་པ་བྱུང་ན་དེ་ལྟར་མ་བྱེད་ཅེས་བཟློག་པར་བྱའོ། །གཞན་ཡང་རང་སློབ་དཔོན་
དེ་ལ་ནི་གང་འབུལ་བ་དང་། བླ་མ་དེ་ཉིད་ཀྱིས་ཀྱང་ནི་རང་ལ་གང་སྩལ་བ་དེ་དང་དེ་
ལ་གུས་པས་བཏུད་དེ་ལག་པ་གཉིས་ཀྱིས་ཞེ་ས་དང་བཅས་ཏེ་བློ་དང་ལྡན་པས་བླང་
བར་བྱའོ། །



100
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
གསུམ་པ་ཞར་བྱུང་སོགས་ནི། དྲན་པ་བརྗེད་མེད་གྱུར་པ་དང་། །རང་གི་
ཀུན་སྤྱོད་ལ་བརྩོན་པས། །སྤུན་གྱི་རང་སྤྱོད་ལས་འདས་པ། །དགའ་བས་ཕན་ཚུན་
བཟློག་པར་བྱ། །ན་བས་བླ་མའི་བྱ་བ་ལ། །བཏུད་དེ་རྗེས་མ་གནང་བར་ཡང་། །བཀག་
པ་རྣམས་ནི་སྤྱད་བྱས་ཀྱང་། །དགེ་སེམས་ཅན་ལ་སྡིག་མི་འགྱུར། །འདིར་མང་སྨྲ་བ་
ཅི་ཞིག་དགོས། །བླ་མ་དགྱེས་བྱེད་གང་ཡིན་བྱ། །མི་མཉེས་བྱེད་ཀུན་སྤང་བ་ནི། །དེ་
དང་དེ་ལ་འབད་དེ་བྱ། །དངོས་གྲུབ་སློབ་དཔོན་རྗེས་འབྲང་ཞེས། །རྡོ་རྗེ་འཛིན་པ་
ཉིད་གསུངས་པར། །ཤེས་ནས་དངོས་པོ་ཐམས་ཅད་ཀྱིས། །བླ་མ་ཡོངས་སུ་མཉེས་
པར་བྱ། །ཞེས་པས་བསྟན་ཏེ། དེ་ཡང་སྤང་བླང་གི་གནས་ཡང་དང་ཡང་དུ་དྲན་པ་
དེ་ཉིད་བརྗེད་པ་མེད་པར་གྱུར་པ་དང་དེ་བཞིན་དུ་ཤེས་བཞིན་དང་བག་ཡོད་སོགས་
ཀྱི་སྒོས་རང་གི་ཀུན་སྤྱོད་རྡོ་རྗེ་འཆང་གི་བཅས་པ་རྣམས་ལ་བརྩོན་པར་བྱས་པའི་
ངོས་ནས་རང་གི་བླ་མ་གཅིག་པའི་གྲོགས་ཆོས་ལྡན་གྱི་རང་གི་ཀུན་སྤྱོད་བཅས་
མཚམས་ལས་འདས་པ་ཡོད་ན། སྙིང་བརྩེའི་སྒོ་ནས་དགའ་བའི་རྣམ་འགྱུར་གྱིས་
ཕན་ཚུན་ལ་གོ་བརྡ་སྤྲད་ནས་ཉེས་པ་རྣམས་བཟློག་པར་བྱའོ། །དམིགས་བསལ་ནི།
སློབ་མའི་འབྱུང་ལུས་འཁྲུགས་ཏེ་རྐྱེན་མི་ཐེག་པར་ན་བས་བླ་མའི་དགོས་པའི་བྱ་
བ་ལ་ནད་ཀྱི་དབང་གིས་བཏུད་དེ་བླ་མས་རྗེས་སུ་མ་གནང་བར་ཡང་བསྙེན་བཀུར་
སོགས་བསྒྲུབ་མི་ནུས་པ་དང་། མལ་སྟན་ལ་འདུག་པ་དང་རྐང་པ་བརྐྱངས་པ་ལྟ་
བུའི་བཅས་རྐྱང་བཀག་པ་རྣམས་ནི་སྤྱད་བྱས་ཀྱང་ཤིན་ཏུ་དགེ་བའི་སེམས་ཅན་ལ་
སྡིག་པ་མི་འགྱུར་ལ། འོན་ཀྱང་བླ་མ་ལ་བརྙས་སྨོད་ཐུགས་དཀྲུགས་སོགས་ནི་རྐྱེན་ལ་
ལྟོས་པའང་མེད་ལ་གནང་བའང་མེད་པས་སྔར་བཞིན་དུ་ཉེས་དམིགས་འབྱུང་ངོ༌། །རྡོ་རྗེ་
སྙིང་པོ་རྒྱན་གྱི་རྒྱུད་ལས། ན་དང་དབང་ཉམས་བྱ་བ་དང་། །གཞན་གྱི་དོན་དང་དོན་ཆེན་
དང༌༑ ༑སྐྱེ་མེད་བརྟན་པ་དགོས་ལྡན་དང་། །ནུས་པ་རྙེད་དང་གནང་བ་དང་། །བཀའ་བསྒོ་
བ་དང་བར་ཆད་ལས། །ཉེས་པ་མེད་པར་ཤེས་པར་བྱ། །ཞེས་སོ། །



བླ་མ་ལྔ་བཅུ་པའི་མཆན་འགྲེལ་ཟིན་བྲིས།
11
མདོར་ན་འདིར་མང་དུ་སྨྲ་བ་ཅི་ཞིག་དགོས་ཏེ་དོན་བསྡུ་ན་བླ་མ་རྡོ་རྗེ་སློབ་
དཔོན་དགྱེས་བྱེད་གང་ཡིན་པ་ཐམས་ཅད་དང་དུ་ལེན་པར་བྱ་ལ། མི་མཉེས་པར་
བྱེད་པ་ཀུན་སྤོང་བའི་ཐབས་ནི། གང་དང་གང་ཡོད་པ་དེ་དང་དེ་ལ་འབད་དེ་སྤང་
བླང་བྱའོ། །དེ་ལྟར་དགོས་པའི་རྒྱུ་མཚན་ནི། མཆོག་དང་ཐུན་མོང་གི་དངོས་གྲུབ་
ཐམས་ཅད་ཐོབ་པ་དང་མི་ཐོབ་པ་ནི། སློབ་དཔོན་ལ་རག་ལས་ཤིང་། སློབ་དཔོན་གྱི་
རྗེས་སུ་འགྲོ་ལྡོག་བྱེད་དེ་སློབ་དཔོན་མཉེས་པར་བསྟེན་ན་ནི་དངོས་གྲུབ་ཐམས་ཅད་
ཐོབ་པར་གྱུར། སློབ་དཔོན་མ་མཉེས་ཤིང་མ་བསྟེན་པས་ནི་དངོས་གྲུབ་མི་ཐོབ་པས་
དངོས་གྲུབ་ཐམས་ཅད་ནི་སློབ་དཔོན་གྱི་རྗེས་སུ་འབྲང་ངོ་། །ཞེས་སངས་རྒྱས་རྡོ་
རྗེ་འཛིན་པ་སྟེ་རྡོ་རྗེ་འཆང་ཉིད་ཀྱིས་གསུངས་ན་དེ་ཉིད་ཤེས་པར་བྱས་ནས་བདོག་
དགུའི་དངོས་པོ་ཐམས་ཅད་ཀྱིས་རང་གི་བླ་མ་ཡོངས་སུ་མཉེས་པར་བྱ་སྟེ། རྡོ་རྗེ་
སྙིང་པོ་རྒྱན་གྱི་རྒྱུད་ལས། དེ་བས་ཐབས་ནི་ཐམས་ཅད་ཀྱིས། །རྡོ་རྗེ་འཛིན་པ་བླ་
མ་མཆོག །རྗེས་སུ་མཐུན་པས་མཉེས་པར་བྱ། །དེ་མཉེས་སངས་རྒྱས་ཐམས་ཅད་
མཉེས། །ཞེས་གསུངས་སོ། ། །
གཉིས་པ་བསྟེན་ཚུལ་བཤད་པའི་དུས་ནི། བསམ་པ་དག་པའི་སློབ་མ་ནི། །དཀོན་
མཆོག་གསུམ་ལ་སྐྱབས་སོང་ལ། །བླ་མའི་རྗེས་སུ་འཇུག་པ་འདི། །ཁ་ཏོན་བྱ་བར་སྦྱིན་
པར་བྱ། །ཞེས་པས་བསྟན་ཏེ། དཀོན་མཆོག་གསུམ་ལ་སྐྱབས་སུ་སོང་བའི་ཐེག་ཆེན་
གྱི་སྐྱབས་འགྲོ་ཐུན་མོང་མ་ཡིན་པའི་སྡོམ་པ་དང་ལྡན་ཞིང་སྨོན་འཇུག་གི་སེམས་
གཉིས་ཚུལ་བཞིན་དུ་བསྐྱེད་པས་བསམ་པ་ཤིན་ཏུ་དག་པའི་གང་ཟག་སྔགས་ཀྱི་རྡོ་
རྗེ་སློབ་མ་བྱེད་པར་འདོད་པ་ལ་ནི་བྱ་བའི་ཆ་ཐམས་ཅད་ལ་རང་དབང་དོར་ནས་བླ་
མའི་རྗེས་སུ་འཇུག་པར་བྱ་ཚུལ་སྟོན་པའི་གཞུང་འདི། ཚིག་ལ་མི་བརྟེན་པར་ཁ་ཏོན་
བྱ་བར་འགྱུར་བ་དང་ཚིག་གི་རྗེས་སུ་འབྲངས་ནས་དོན་ཤེས་ཏེ་དྲན་ཤེས་དང་ལྡན་
པས་འཇུག་པར་བྱ་བའི་ཕྱིར་དུ་སྦྱིན་པར་བྱའོ། །



102
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
གསུམ་པ་བཤད་ནས་སྣོད་རུང་དུ་ཇི་ལྟར་བྱ་བ་ནི། དེ་ནས་སྔགས་སོགས་
བྱིན་པ་ཡིས། །དམ་ཆོས་སྣོད་དུ་བྱས་ནས་སུ། །རྩ་བའི་ལྟུང་བ་བཅུ་བཞི་ནི། །བཀླག་
དང་འཛིན་པ་ཉིད་དུ་བྱ། །ཞེས་པས་བསྟན་ཏེ། དེ་ལྟར་ཐུན་མོང་གི་ལམ་ལ་རབ་ཏུ་
སྦྱངས་ཤིང༌། བླ་མ་རྡོ་རྗེ་སློབ་དཔོན་དེ་ཉིད་མཉེས་པ་གསུམ་གྱི་སྒོ་ནས་བསྟེན་པའི་
ཚུལ་འདི་བཞིན་དུ་བསླབ་ཅིང་། ཤེས་པ་དེ་ལ་ནི། དེ་ནས་སྔགས་ཀྱི་འཇུག་སྒོ་དབང་
དང་མན་ངག་སོགས་སྦྱིན་པ་ཡིས། རྡོ་རྗེ་འཆང་གིས་གསུངས་པའི་རྒྱུད་སྡེའི་དམ་
ཆོས་མ་ལུས་པའི་སྣོད་དུ་རུང་བར་བྱས་ནས་སུ་དེའི་རྗེས་སུ་མཆོག་དང་ཐུན་མོང་
གི་དངོས་གྲུབ་ཐམས་ཅད་ཀྱི་རྩ་བ་དམ་ཚིག་དང་སྡོམ་པ་བསྲུང་བ་མེད་དུ་མི་རུང་
བའི་མན་ངག་ཡིན་པས་དེའི་བསླབ་བྱ་རྣམས་རྒྱས་པར་ཤེས་དགོས་ཤིང་ཁྱད་པར་
དུ་སྔགས་ཀྱི་སྡོམ་པ་གཏོང་བའི་རྒྱུ་རྩ་བའི་ལྟུང་བ་བཅུ་བཞི་ནི་ཞིབ་ཏུ་བསླབ་ཅིང་།
དེའི་བཀླག་པ་དང་དོན་འཛིན་པ་ཉིད་དུ་བྱའོ། །དེ་ནས་ཀྱང་རང་གི་སྲོག་དང་བསྡོས་
ནས་དམ་ཚིག་མ་ཉམས་པར་བསྲུང་བར་གལ་ཆེའོ། །
གསུམ་པ་བཤད་པ་མཐར་ཕྱིན་པའི་བྱ་བ་ནི། དེ་ལྟར་བླ་མའི་རྗེས་འཇུག་
སློབ་མ་ནི། །མ་ལུས་ཕན་བསྐྱེད་སྐྱོན་མེད་འདི་བྱས་པས། །དགེ་བ་མཐའ་ཡས་
བདག་གི་གང་བསགས་པ། །དེས་ནི་འགྲོ་རྣམས་མྱུར་དུ་རྒྱལ་གྱུར་ཅིག །ཅེས་པས་
བསྟན་ཏེ། དོན་ནི་དེ་ལྟར་སྒོ་གསུམ་གྱི་སྤྱོད་ཚུལ་ལ་སློབ་མ་རང་ཉིད་གང་འདོད་དུ་
འཇུག་པའི་རང་དབང་དོར་ནས་ཅི་བྱེད་པ་ཐམས་ཅད་རང་གི་བླ་མའི་དགོས་པ་དང་
རྗེས་སུ་མཐུན་པར་འཇུག་པའི་སློབ་མ་དེ་ལ་འཕྲལ་དང་ཡུན་གྱི་དོན་མ་ལུས་པའི་
ཕན་པར་བསྐྱེད་པར་བྱེད་ཅིང་། དེ་ཡང་མ་བཤད་པ་དང་ལོག་པར་བཤད་པ་དང་
ཧ་ཅང་ཐལ་བར་བཤད་པའི་སྐྱོན་མེད་པའི་ཚིག་ཉུང་ལ་དོན་ཚང་བའི་ལྔ་བཅུ་པའི་
གཞུང་འདི་བྱས་པའི་ཀུན་སློང་ཉི་ཚེ་བ་མ་ཡིན་པར་དམིགས་ཡུལ་སེམས་ཅན་མཐའ་
ཡས་པའི་དོན་དུ་ཐོབ་བྱ་ཡོན་ཏན་མཐའ་ཡས་པ་མངའ་བའི་བྱང་ཆུབ་ཆེན་པོ་ཐོབ་



བླ་མ་ལྔ་བཅུ་བའི་མཆན་འགྲེལ་ཟིན་བྲིས།
103
པའི་ཕྱིར་དུ་བརྩམས་པ་ཡིན་པས་དེ་ལྟར་བྱས་པའི་ཚོགས་དགེ་བ་མཐའ་ཡས་རྩོམ་
པ་པོ་སློབ་དཔོན་བྷ་བི་ལྷ་བདག་གིས་གང་བསགས་པ་དེས་ནི་འགྲོ་བ་ཐམས་ཅད་
རྣམས་མྱུར་དུ་རྒྱལ་བ་རྡོ་རྗེ་འཆང་ཆེན་པོའི་གོ་འཕང་ཐོབ་པར་གྱུར་ཅིག །
གསུམ་པ་མཇུག་མཛད་བྱང་ནི། བླ་མ་ལྔ་བཅུ་པ་སློབ་དཔོན་བྷ་བི་ལྷས་
མཛད་པ་རྫོགས་སོ། །
ཅེས་པ་འདི་ནི་ལབ་སྟོད་དཔལ་གྱི་ལྷ་སའི་ཤར་ཕྱོགས་བྱང་ཆུབ་ཆེན་པོའི་གླིང་དུ་
རིགས་ཀྱི་ཁྱབ་བདག་རྡོ་རྗེ་འཆང་སྒྲོགས་སྟོན་ཐམས་ཅད་མཁྱེན་པ་བསྐལ་བཟང་བསྟན་འཛིན་
དཔལ་བཟང་པོའི་ཞལ་སྔ་ནས་བླ་མ་ལྔ་བཅུ་པའི་རྩ་ཚིག་སྟེང་ནས་གསུང་བཤད་སྔ་ཕྱི་ལན་དུ་
མར་གནང་བའི་སྐབས་སུ་ཟིན་བྲིས་མཆན་འགྲེལ་གྱི་ཚུལ་དུ་ཡུལ་གངས་ཅན་གྱི་ལྗོངས་སུ་སྐྱེས་
པའི་༧ ཤཱཀྱའི་དགེ་སྦྱོང་དྲང་སྲོང་བླ་མ་དགྱེས་པའི་འབངས་སུ་གྱུར་པ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེ་རང་ལོ་ཉི་ཤུ་རྩ་གསུམ་གྱི་ཐོག་སུག་བྲིས་སུ་སྦྱར་བའོ། །དགེའོ། །སརྦ་
མངྒ་ལཾ།། །།



༄༅། །རང་དང་གཞན་གྱི་གྲུབ་པའི་
མཐའི་རྣམ་པར་བཞག་པ་ལེགས་པར་
བཤད་པ་རབ་གསལ་ཤེལ་དཀར་
མེ་ལོང་ཞེས་བྱ་བ་བཞུགས་སོ། །



གྲུབ་མཐའི་རྣམ་གཞག་
jg;
༄༅། །རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་
པར་བཤད་པ་རབ་གསལ་ཤེལ་དཀར་མེ་ལོང་ཞེས་བྱ་བ་བཞུགས་སོ། །
༄༅། །ན་མཿཤྲཱི་གུ་རུ་མཉྫ་གྷོ་ཥཱ་ཡ། །རྒྱ་ཆེན་ཚོགས་གཉིས་ནོར་འཛིན་
ལས་ཐོན་ཅིང་། །སྐུ་བཞིའི་བ་གམ་མཁའ་ལ་མངོན་འཕགས་རྩེར། །འཕྲིན་ལས་
ཡོངས་འདུའི་དོ་ཀེར་གཡོ་བ་ཅན། ། སྟོན་མཆོག་ས་འཛིན་དབང་པོས་དགེ་ལེགས་
སྩོལ། །སྒྲིབ་ཟུང་ཐོགས་རེག་བྲལ་བའི་ཡེ་ཤེས་མཁར། །བརྩེ་ཆེན་ནམ་མཁའི་གླང་
པོ་འཕྱོ་བ་ལས། །ལེགས་བཤད་སྒྲ་བརྒྱར་རྒོད་པའི་དབྱར་སྐྱེས་དབང་། །འཇམ་
མགོན་བློ་བཟང་གྲགས་པས་འགྲོ་འདིར་སྐྱོངས། །ཚུལ་གཉིས་ཤིང་རྟ་ཆེ་སོགས་
རྗེས་ཞུགས་ཏེ། །མི་འགྱུར་ཕྱག་རྒྱའི་རེ་ཁ་མ་ཉམས་པའི། །རྣམ་བཞིའི་གྲུབ་མཐའ་
འཆའ་བའི་པཎྜི་ཏས། །ད་དུང་ཐུབ་པའི་ལུགས་བཟང་རིང་དུ་སྐྱོངས། །མཁའ་ཁྱབ་
ཆོས་ཕུང་ཡང་སྙིང་མདོ་སྔགས་ལམ། །མི་འཇིགས་དམ་བཅའི་རྩལ་གྱིས་ལྷུག་
དཀྲོལ་མཁན། །རྣམ་མང་བཤེས་གཉེན་གཟུགས་སུ་རིམ་ཟློས་གར། །བསམས་
ཀྱིན་བཀའ་དྲིན་དྲན་པས་ལག་པད་ཟུམ། །རབ་ཡངས་ཐུབ་གསུང་དོ་ར་ལས་ཐོན་
ཅིང་། །ལེགས་བཤད་བླ་ན་མངར་བའི་དྲི་བསུང་ཅན། །རིག་བྱེད་གྲུབ་མཐའི་དཔལ་
ཁང་རབ་བཞད་ཚལ། །འདི་ཀོ་མཁས་མང་རི་སྐྱེས་དགའ་སྟོན་དངོས། །དེ་ཕྱིར་
ངག་དབང་བརྟན་པའི་འཁོར་ལོའི་གར། །བློ་ཆེན་འཇམ་དཔལ་སྙིང་པོའི་རྗེས་ཞུགས་
ཏེ༑ ༑ཕྱི་ནང་གྲུབ་མཐའ་བརྟགས་པའི་སྣང་བརྙན་འབུམ། །རབ་གསལ་མན་ཤེལ་མེ་
ལོང་དེང་འདིར་བསྒྲུབ། །
དེ་ཡང་འདི་སྐད་དུ། ལྷ་ལས་ཕུལ་བྱུང་གི་བསྟོད་པ་ལས། བདག་ནི་སངས་



10
༸ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
རྒྱས་ཕྱོགས་མི་འཛིན། །སེར་སྐྱ་ཕྱོགས་ལ་མི་སྡང་ཡང་། །གང་ཞིག་རིགས་པར་ལྡན་
པའི་ཚིག །དེ་ཉིད་སྟོན་པར་ཡོངས་སུ་འཛིན། །ཞེས་གསུངས་པ་ལྟར། འཇིག་རྟེན་ཕྱི་
མ་ཕན་ཆད་ཀྱི་དོན་ལ་དཔྱོད་པ་ཞུགས་པའི་སྐྱེ་བོ་བློ་གྲོས་ཅན་རྣམས་ཀྱིས་ནི། ཐོག་
མར་ཉིད་དུ་འདི་ལྟར་བསམ་པར་བྱ་སྟེ། གང་ཡང་བདག་སངས་རྒྱས་ཀྱི་བསྟན་པ་
དང་༑ སེར་སྐྱ་སོགས་ཀྱི་ལུགས་གཉིས་ལས་གང་ཞིག་ལ་འཇུག་པར་རིགས་སྙམ་
དུ༑ ཆེས་ཤིན་ཏུ་ཕྲ་ཞིང་མཛངས་ལ་ཞིབ་པའི་བློ་གྲོས་ཀྱིས་ཞིབ་ཏུ་བརྟག་པར་བྱ་བ་
ཡིན་ལ། དེ་ལྟར་བརྟགས་པ་ན། སེར་སྐྱ་སོགས་ཀྱི་ལུགས་ནི་ཡང་དག་པའི་ལམ་
ལས་ཕྱི་རོལ་དུ་གོལ་ཞིང་། སངས་རྒྱས་ཀྱི་བསྟན་པ་རིན་པོ་ཆེ་ཉག་ཅིག་ཐར་འདོད་
རྣམས་ཀྱི་འཇུག་ངོགས་སུ་མཐོང་བར་འགྱུར་བ་ཡིན་ཏེ། ཁྱད་པར་འཕགས་བསྟོད་
ལས༑ མུ་སྟེགས་གཞན་པའི་གཞུང་ལུགས་ལ། །ཇི་ལྟ་ཇི་ལྟར་རྣམ་བསམས་པ། །ད་
ལྟ་དེ་ལྟར་མགོན་ཁྱོད་ལ། །བདག་གི་ཡིད་ནི་དྭངས་པར་འགྱུར། །ཞེས་གསུངས་
པའི་ཕྱིར། འོན་ཏེ་རྒྱལ་བའི་བསྟན་པ་ལ་ཞུགས་ཀྱང་། གནས་ལུགས་ཀྱི་དེ་ཁོ་ན་ཉིད་
ཕྱིན་ཅི་མ་ལོག་པར་རྟོགས་པའི་ལྟ་བ་རྣམ་དག་ཞིག་མ་སྐྱེས་ན། ངེས་འབྱུང་དང་།
བྱང་ཆུབ་ཀྱི་སེམས་སོགས་ལམ་གཞན་ལ་གོམས་པར་བྱས་ཀྱང་། འཁོར་བའི་རྩ་བ་
སྤོང་མི་ནུས་ཏེ། ཤེས་རབ་བརྒྱ་པ་ལས། མཐོང་དང་མ་མཐོང་ཡོན་ཏན་འདི། །ཀུན་
གྱི་རྩ་བ་ཤེས་རབ་ཡིན། །དེ་ལྟར་གཉིས་ཀ་བསྒྲུབས་པའི་ཕྱིར། །དང་པོར་འབད་དེ་
ཤེས་རབ་བསྐྱེད། །ཅེས་དང་། རྗེ་བདག་ཉིད་ཆེན་པོས། གནས་ལུགས་རྟོགས་པའི་
ཤེས་རབ་མི་ལྡན་ན། །ངེས་འབྱུང་བྱང་ཆུབ་སེམས་ལ་གོམས་བྱས་ཀྱང་། །སྲིད་
པའི་རྩ་བ་གཅོད་པར་མི་ནུས་པས། །དེ་ཕྱིར་རྟེན་འབྲེལ་རྟོགས་པའི་ཐབས་ལ་
འབད། །ཅེས་གསུངས་པའི་ཕྱིར། གནས་ལུགས་ཀྱི་དོན་ཕྱིན་ཅི་མ་ལོག་པར་རྟོགས་
པ་ལ་ཡང་། ཕྱི་ནང་གི་གྲུབ་མཐའི་རྣམ་དབྱེ་དང་། ཁྱད་པར་ནང་པའི་གྲུབ་མཐའ་སོ་
སོའི་བདག་མེད་པའི་དོན་གཏན་ལ་འབེབས་ཚུལ་རྣམས་ཞིབ་ཏུ་ཤེས་དགོས་པ་ཡིན་
ཏེ༑ ལངྐར་གཤེགས་པ་ལས། བློ་གྲོས་ཆེན་པོ་དེ་ལྟར་གྲུབ་པའི་མཐའི་ཚུལ་དང་།



གྲུབ་མཐའི་རྣམ་གཞག་
109
བསྟན་པའི་མཚན་ཉིད་ལ། ཁྱོད་དང་བྱང་ཆུབ་སེམས་དཔའ་ཆེན་པོ་གཞན་དག་གིས་
ཀྱང་བརྩོན་པར་བྱའོ། །ཞེས་གསུངས་པའི་ཕྱིར། དེ་ལྟར་ན་འདིར་ཡང་རང་གི་དྲན་
པ་གསོ་བ་དང་། ལས་དང་པོ་བ་གཞན་ལ་ཡང་ཕན་གདགས་པའི་བསམ་པས་ཀུན་
ནས་བསླངས་ཏེ། རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ཆེ་ལོང་ཙམ་
ཞིག་བརྗོད་པར་བྱ་སྟེ།
གྲུབ་མཐའི་རྣམ་གཞག་སྤྱིར་བསྟན་པ།
འདི་ལ་གཉིས། གྲུབ་མཐའི་རྣམ་གཞག་སྤྱིར་བསྟན་པ་དང་། སོ་སོའི་རྣམ་
གཞག་བྱེ་བྲག་ཏུ་བཤད་པའོ། །དང་པོ་༼གྲུབ་མཐའི་རྣམ་གཞག་སྤྱིར་བསྟན་པ།༽ལ་གཉིས།
གྲུབ་མཐའི་སྒྲ་དོན་དང༌། ཕྱི་ནང་གི་ཁྱད་པར་རོ། །དང་པོ་༼གྲུབ་མཐའི་སྒྲ་དོན།༽ནི།
གྲུབ་མཐའི་སྐད་དོན་སིདྡྷནཏ་ཞེས་པའི། སིདྡྷི་གྲུབ་པ་དང་། ཨནྟ་མཐའ་ལ་འཇུག་པ་
ཡིན་པས། རང་གི་བློ་ངོར་དོན་གྱི་གནས་ཚུལ་རིགས་པས་གྲུབ་པའི་མུའམ་མཐའ་
འདི་ལས་མི་འདའ་འོ་སྙམ་དུ་དམ་བཅའ་བས་ན་གྲུབ་མཐའ་ཞེས་བྱ་སྟེ། ཀུན་མཁྱེན་
འཇམ་དབྱངས་བཞད་པའི་གྲུབ་མཐའི་རྣམ་བཤད་ཆེན་མོ་ལས། རྣམ་རྟོག་གི་སྒྲོ་
བཏགས་པའི་ཆ་གཞན་བཟློག་ནས་རང་གི་བློ་ངོར་ཡང་དག་པར་གྲུབ་པ་དེ་གྲུབ་
མཐའི་དོན་ཡིན་ཏེ། ཞེས་གསུངས་པའི་ཕྱིར།
གཉིས་པ་༼ཕྱི་ནང་གི་ཁྱད་པར།༽ནི། གྲུབ་མཐའི་འཁྲུལ་སྤོང་གདོང་ལྔའི་སྒྲ་
དབྱངས་ལས། །བསྟན་དང་སྟོན་པ་ལྟ་བས་ཁྱད་པར་ཕྱི་ནང་གཉིས། །ཞེས་གསུངས་
པ་ལྟར། བསྟན་པའི་ཁྱད་པར་སོགས་གསུམ་ལས། དང་པོ་ནི། འོད་ལྡན་ལས། ཕྱག་
རྒྱ་གསུམ་དང་ཡང་དག་ལྡན། །སློབ་པ་ལ་ནི་རབ་སྟོན་ལ། །ཐོག་མ་བར་དང་མཐར་
དགེ་བས། །སངས་རྒྱས་གསུང་དུ་ཡང་དག་རྟོགས། །ཞེས་གསུངས་པ་ལྟར། ལྟ་བ་
བཀར་བཏགས་ཀྱི་ཕྱག་རྒྱ་བཞི་ལས་མི་འདའ་ཞིང་། ལྷག་པའི་བསླབ་པ་རིན་པོ་ཆེ་



10
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
ལ་གཞོལ་ཞིང་འབབ་པ་དང༌། ཐོག་མཐའ་བར་གསུམ་དུ་སེམས་ཅན་ལ་སྨན་ཅིང་
དགེ་བའི་ཐབས་འབའ་ཞིག་སྟོན་པ་ཡིན་ལ། སེར་སྐྱ་སོགས་ཀྱི་ལུགས་ནི་དེ་ལས་
བཟློག་པ་ཡིན་ནོ། །སྟོན་པའི་ཁྱད་པར་ཡང་། སློབ་དཔོན་ཐོ་བཙུན་གྲུབ་རྗེས། བདག་
ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་སྐྱབས་སུ་མཆི། །དེ་ཅིའི་སླད་
དུ་ཞེ་ན་ཁྱོད། །སྐྱོན་མི་མངའ་ལ་ཡོན་ཏན་ལྡན། །ཞེས་གསུངས་པ་ལྟར། འོ་སྐོལ་
གྱི་སྟོན་པ་ནི་སྐྱོན་ཀུན་ཟད་ཡོན་ཏན་ཀུན་ལྡན་ཡིན་ལ། སེར་སྐྱ་སོགས་ནི་དེ་ལས་
བཟློག་པ་སྟེ། དཔེར་ན། དྲང་སྲོང་འཇིག་རྟེན་མིག་གིས། མཛེས་མ་ལེགས་པར་སྤྱོད་
ཅིང་ཟ་བར་གྱིས། །ལུས་མཆོག་འདས་གང་དེ་ཁྱོད་ལ་མི་འབྱུང་། །ལུས་འདི་འཚོ་
བར་གྱུར་པ་ཙམ་ཞིག་སྟེ། །འཇིག་མ་སོང་བར་ལྡོག་པར་མི་འགྱུར་རོ། །ཞེས་རང་གི་
བུ་མོ་ལ་བགྲོད་པར་འདོད་ནས། ཡ་ང་བའི་ལྟ་ལོག་བསྟན་པ་ལྟ་བུའོ། ། ལྟ་བའི་ཁྱད་
པར་ནི། རྡོ་རྗེ་སྙིང་འགྲེལ་ལས། རིག་བྱེད་གྲུབ་མཐའ་རྣལ་འབྱོར་རྣམས། །དབང་
ཕྱུག་སོགས་ཀྱིས་བྱས་པ་དང་། །སངས་རྒྱས་པ་ཡི་སྣོད་རྒྱུད་ལས། །སྟོང་པ་ཉིད་
ལ་ཁྱད་པར་ཡོད། །ཅེས་གསུངས་པ་ལྟར་ཏེ། འོག་ཏུ་རིམ་གྱིས་འཆད་པར་འགྱུར་
རོ༑ ༑གཞན་ཡང་བྱང་ཆུབ་སེམས་དཔའི་སྡེ་སྣོད་ལས། ཆོས་ཐམས་ཅད་སྡོམ་བཞིར་
བསྡུ་བར་བྱ་སྟེ། འདུས་བྱས་ཐམས་ཅད་མི་རྟག་པ་དང་། ཟག་བཅས་ཐམས་ཅད་
སྡུག་བསྔལ་བ་དང༌། ཆོས་ཐམས་ཅད་བདག་མེད་པ་དང་། མྱ་ངན་ལས་འདས་པ་ཞི་
བའོ། །ཞེས་གསུངས་པ་ལྟར། ལྟ་བ་བཀར་བཏགས་ཀྱི་ཕྱག་རྒྱ་བཞི་འཐད་ལྡན་དུ་
ཁས་ལེན་པ་རྣམས་ནང་པ་སངས་རྒྱས་པའི་གྲུབ་མཐའ་སྨྲ་བ་དང་། དེ་ཁས་མི་ལེན་
ཅིང་གང་ཟག་གི་བདག་ཡོད་པར་སྨྲ་བ་རྣམས་ཕྱི་རོལ་པའི་གྲུབ་མཐའ་སྨྲ་བར་འཇོག་
པ་ཡིན་ལ། ཡང་སྙིགས་དུས་ཀྱི་ཀུན་མཁྱེན་གཉིས་པ་སློབ་དཔོན་རཏྣ་ཨཱ་ཀ་ར་ཤཱནྟི་
དང་༑ མཉམ་མེད་ཇོ་བོ་ཆེན་པོ་དང་། ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་དགོངས་
བཞེད་ལ། ཕྱི་ནང་གི་ཁྱད་པར་སྐྱབས་འགྲོའི་སྟེང་ནས་འབྱེད་པར་གསུངས་ལ། དེ་
ཡང་དཀོན་མཆོག་གསུམ་སྐྱབས་གནས་ཡང་དག་ཏུ་ཁས་ལེན་པ་ལ་ཆོས་འདི་པ་



གྲུབ་མཐའི་རྣམ་གཞག་
འ
དང་༑ དེ་ལས་གཞན་པའི་སྐྱབས་གནས་ཡང་དག་ཡོད་པར་ཁས་ལེན་པ་རྣམས་ཕྱི་
རོལ་པར་འཇོག་པ་ཡིན་ལ། དེ་ཡང་འདིར་དཀོན་མཆོག་གསུམ་སྐྱབས་གནས་ཡང་
དག་ཏུ་ཁས་ལེན་ཚུལ་ཡང་། ལམ་རིམ་ཆེན་མོ་ལས་གསུངས་པ་ལྟར། དཀོན་མཆོག་
གསུམ་གྱི་ཡོན་ཏན་ཤེས་པ་དང་། ཁྱད་པར་ཤེས་པ་དང་ཁས་བླངས་པ་དང་གཞན་དུ་
མི་སྨྲ་བ་བཞིས་སྐྱབས་སུ་འགྲོ་བའི་དོན་ཡིན་པར་གསུངས་སོ། །
གཞན་སྡེའི་གྲུབ་མཐའ་དགག་པ།
གཉིས་པ་སོ་སོའི་རྣམ་གཞག་བྱེ་བྲག་ཏུ་བཤད་བ།༽སོ་སོའི་རྣམ་གཞག་བྱེ་བྲག་
ཏུ་བཤད་པ་ལ་གཉིས། གཞན་གྱི་གྲུབ་མཐའ་སོ་སོར་དགག་པ་དང༌། རང་གི་གྲུབ་
མཐའི་རྣམ་གཞག་བཤད་པའོ། །དང་པོ་༼གཞན་གྱི་གྲུབ་མཐའ་སོ་སོར་དགག་པ།༽ལ་
གཉིས། ཆད་སྨྲ་དགག་པ་དང་། རྟག་སྨྲ་དགག་པའོ། །དང་པོ་༼ཆད་སྨྲ་དགག་པ།༽ལ་
གཉིས། འདོད་པ་བརྗོད་པ་དང་། དེ་དག་དགག་པའོ། །དང་པོ་༼འདོད་བ་བརྗོད་པ།༽ལ་
བཞི། སྟོན་པ་གང་གི་རྗེས་སུ་འབྲང་བ་དང༌། གྲུབ་མཐའི་དབྱེ་བ། སྒྲ་བཤད། གྲུབ་
མཐའི་འདོད་ཚུལ་ལོ། །
དང་པོ་༼སྟོན་པ་གང་གི་རྗེས་སུ་འབྲང་བ།༽ནི། འདིའི་རྩ་བའི་གྲུབ་མཐའ་ནི། དྲང་
སྲོང་འཇིག་རྟེན་མིག་ཅེས་བྱ་བས་གཞུང་འབུམ་ཕྲག་གཅིག་བྱས་པ་ལས་བྱུང་བར།
སློབ་དཔོན་སྤྱན་རས་གཟིགས་བརྟུལ་ཞུགས་སོགས་བཤད་ལ། ཡང་དྲང་སྲོང་ཕུར་
བུ་དང་། འཇུག་སྟོབས་སྟོན་པར་སྨྲ་བ་ཡང་ཡོད་པར་གསུངས་སོ། ། །
གཉིས་པ་༼གྲུབ་མཐའི་དབྱེ་བ།༽ནི་སློབ་དཔོན་བྱང་ཆུབ་བཟང་པོས། རྣམ་རྟོག་
གི་དབང་དུ་བྱས་པ་དང་། གསང་ཚིག་གི་དབང་དུ་བྱས་པ་དང་། ཆད་ལྟའི་དབང་
དུ་བྱས་པ་གསུམ་བཤད་པ་ལས། སྔ་མ་གཉིས་རྒྱང་འཕེན་དངོས་མིན་ལ། ལང་



112
ལ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
གཤེགས་ལས། རྒྱང་འཕེན་བཅུ་གཅིག་གསུངས་པ་ཡང་། རྒྱང་འཕེན་དངོས་མིན་
པར་གསུངས་སོ། །དེས་ན་ས་སྡེ་ལས་གསུངས་པ་ལྟར། རྒྱང་འཕེན་སྙོམས་འཇུག་
པ་དང༌། རྟོག་གེ་བ་གཉིས་ཡོད་ལ། དེ་རེ་རེ་ལ་ཡང་། སྐྱེ་བ་སྔ་ཕྱི་ཡོད་ཀྱང་ལས་
འབྲས་མེད་པར་ལྟ་བ་དང༌། སྐྱེ་བ་སྔ་ཕྱི་དང་ལས་འབྲས་གཉིས་ཀ་མེད་པར་ལྟ་བ་
སྟེ༑ སྡེ་ཚན་སྔ་ཕྱི་གཉིས་གཉིས་ཡོད་པར་གསུངས་སོ། །
གསུམ་པ་༼སྒྲ་བཤད།༽ནི། ཚེ་འདིར་གང་ལེགས་ཙམ་གྱིས་ཆོག་པར་སྨྲ་བས་
ན་ཚུ་རོལ་མཛེས་པ་དང༌། ཤི་བའི་ཚེ་བདག་རྒྱུན་ཆད་པར་སྨྲ་བས་ན་ཆད་སྨྲ་བ་
དང་༑ ལས་འབྲས་མེད་པར་སྨྲ་བས་ན་མེད་སྨྲ་བ་དང་། དྲང་སྲོང་ཕུར་བུའི་རྗེས་སུ་
འབྲངས་པས་ན་ཕུར་བུ་བ་དང་། ཡང་དག་པའི་ལྟ་བ་ལས་རིང་དུ་སོང་བས་ན་རྒྱང་
འཕེན་པ་སོགས་ཟེར་རོ། ། །
བཞི་པ་༼གྲུབ་མཐའི་འདོད་ཚུལ།༽ནི། གང་ཡང་སྐྱེ་བ་སྔ་མ་ནས་འདིར་འོང་བ་
མེད་དེ། སྐྱེ་བ་སྔ་མ་ཞེས་པ་དེ་སུས་ཀྱང་མ་མཐོང་བའི་ཕྱིར། སྐྱེས་བུའི་རིག་པ་
ཡང་ལུས་ལས་སྐྱེ་སྟེ། མར་མེ་ལས་འོད་འབྱུང་བ་བཞིན་ནོ། །སྐྱེ་བ་འདི་ནས་ཕྱི་
མར་འགྲོ་བ་ཡང་མེད་དེ། འཆི་བའི་ཚེ་ལུས་ནི་འབྱུང་བ་ཆེན་པོ་བཞི་དང༌། སེམས་
ནི་ནམ་མཁའི་བག་ལ་ཞ་བར་འགྱུར་བའི་ཕྱིར། ཞེས་སོགས་ཀྱིས་སྐྱེ་བ་སྔ་ཕྱི་དང་།
ཕྱི་ནང་སྐྱེ་མཆེད་ཆོས་རྣམས་ཐམས་ཅད་ནི། །ངོ་བོ་ཉིད་ལས་གྲུབ་པས་གཞན་ཡོད་
མིན། །སྲན་ཟླུམ་སྐྱེར་ཚེར་གཟེངས་རིང་རྣོ་བ་དང་། །རྨ་བྱའི་མཇུག་མ་མགྲིན་པའི་
ཚོགས་བཀྲ་དང༌། །ཉི་ཤར་ཆུ་བོ་ཐུར་དུ་འབབ་པ་རྣམས། །ངོ་བོ་ཉིད་ལས་གྲུབ་སྟེ་
རྒྱུ་ཡོད་མིན། །ཞེས་སོགས་ཀྱིས་ལས་རྒྱུ་འབྲས་དང་། ཐམས་ཅད་མཁྱེན་པ་སོགས་
འགོག་པར་བྱེད་དོ། །
གཉིས་པ་༼དི་དག་དགག་པ།༽དེ་དགག་པ་ལ་གསུམ་ལས། སྐྱེ་བ་སྔ་ཕྱི་མེད་



གྲུབ་མཐའི་རྣམ་གཞག་
13
པར་ལྟ་བ་དགག་པ་ནི། དཔལ་ལྡན་མ་ཁོལ་གྱིས། སྐྱེས་མ་ཐག་ཏུ་སུས་ཀྱང་མ་
བསྟན་པར། །ཁ་ཟས་ཟ་བར་རྩོལ་བར་བྱེད་པ་དང༌། །ནུ་ཞོ་འཐུང་བ་རྩོལ་བར་བྱེད་པ་
ཡང་༑ ༑དེ་དག་ཚེ་རབས་གཞན་དུ་གོམས་པའི་མཐུ། །ཞེས་དང་། ལེགས་ལྡན་འབྱེད་
ཀྱིས། བེའུ་འང་སྔོན་ཆད་གོམས་བྱས་པས། །བྱུང་མ་ཐག་ཏུ་ཟས་འཚོལ་བྱེད། །ཟས་
ཀྱི་དོན་དུ་བསྐྱོད་པའི་ཕྱིར། །དཔེར་ན་དབང་པོ་སྨིན་པ་བཞིན། །ཞེས་སོགས་ཀྱི་
རིགས་པ་དང་། རྒྱུ་འབྲས་མེད་པར་ལྟ་བ་ཡང༌། སློབ་དཔོན་ཀ་མ་ལ་ཤཱི་ལས། གང་
ཕྱིར་རང་གི་ས་བོན་ལ། །ཚེར་མ་ལ་སོགས་སྐྱེས་པ་ཉིད། །རྣོ་སོགས་དེ་ཉིད་ལས་
ཡིན་ཕྱིར། །དེས་ན་དཔེ་ནི་གྲུབ་པ་མེད། །དེ་དག་རེས་འགའ་ཁ་ཅིག་ཏུ། །འབྱུང་
བར་ཡོངས་སུ་ངེས་པ་ནི། །ལྟོས་དང་བཅས་པ་སྐྱེ་བ་སྟེ། །ལྟོས་བྱ་དེ་དག་རྒྱུར་
འདོད་དོ། །རྒྱུ་ནི་ཕན་པར་བྱེད་པ་སྟེ། །ཕན་པ་མེད་པར་ལྟོས་བྱ་མིན། །ཞེས་སོགས་
ཀྱི་རིགས་པ་དང་། ཐམས་ཅད་མཁྱེན་པ་མེད་པར་ལྟ་བ་ཡང་། ཚད་མའི་དེ་ཉིད་ལས།
བློ་དང་བརྩེ་བ་ལ་སོགས་དང༌། །འདི་དག་འཇིག་རྟེན་བཤད་ཆོས་ལྡན། །དེ་དག་
རབ་ཀྱི་མཐར་ཕྱིན་པ། །འོད་གསལ་ཀུན་མཁྱེན་ཉིད་འབྱུང་འགྱུར། །ཞེས་སོགས་ཀྱི་
རིགས་པས་དགག་པར་བྱའོ། ། །
གཉིས་པ་ལ་གཉིས། གྲངས་ཅན་པ་དགག་པ་དང༌། དེ་ལས་གཞན་པ་རྣམས་
དགག་པའོ། །དང་པོ་༼གྲངས་ཅན་པ་དགག་པ།༽ལ་གཉིས། འདོད་པ་བརྗོད་པ་དང་། དེ་
འགོག་པའོ། །དང་པོ་༼འདོད་པ་བརྗོད་པ།༽ལ་བཞི། གང་གི་རྗེས་སུ་འབྲང་བ་དང་། གྲུབ་
མཐའི་དབྱེ་བ་དང་། སྒྲ་བཤད་དང་། འདོད་ཚུལ་ལོ། །དང་པོ་༼གང་གི་རྗེས་སུ་འབྲང་བ།༽
ལ༑ འདི་པའི་སྟོན་པ་ནི། དྲང་སྲོང་མཆོད་འོས་དང་། དྲང་སྲོང་སེར་སྐྱ་དང་། སྟོན་པ་
ཆུ་ཀླུང་དང་། དབང་ཕྱུག་ཆེན་པོ་རྣམས་ཡིན་ལ། རྩ་བའི་གཞུང་ནི། དབང་ཕྱུག་ནག་
པོའི་རྒྱུད་སུམ་ཅུ་པ་དང་། དྲུག་ཅུ་པ་སོགས་ཀྱི་རྗེས་སུ་འབྲངས་ནས་གྲུབ་མཐའ་
འཆའ་བར་གསུངས་སོ། །



14
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
གཉིས་པ་༼གྲུབ་མཐའི་དབྱེ་བ།༽ནི། འདི་ལ་དབྱེ་ན། གྲངས་ཅན་ལྷ་མེད་པ་དང་།
ལྷར་བཅས་པ་གཉིས་ཡོད་ལ། ལྷ་མེད་པ་རྣམས་ཀྱིས་ནི། འབྲས་བུ་རྣམས་རྒྱུ་དུས་ན་
ཡོད་པ་རྐྱེན་གྱིས་མངོན་པར་གསལ་བར་སྨྲ་ཞིང་། དེ་ཡང་གཙོ་བོ་ལས་འབྱུང་བར་
འདོད་ལ། ལྷར་བཅས་པས་ནི། རྒྱུ་འབྲས་རང་བཞིན་གྱིས་གཅིག་ཀྱང་རྣམ་འགྱུར་ཐ་
དད་དུ་འགྱུར་བ། དབང་ཕྱུག་ཆེན་པོའི་བྱིན་རླབས་ཡིན་པར་འདོད་དོ། ། །
གསུམ་པ་༼སྒྲ་བཤད།༽ནི། དེ་ཉིད་ཉེར་ལྔའི་གྲངས་ཀྱི་མཚན་ཉིད་ཤེས་པ་
ལས་གྲོལ་བར་འདོད་པས་ན་གྲངས་ཅན་པ་དང༌། རང་བཞིན་རྒྱུར་སྨྲ་བས་ན་རང་
བཞིན་རྒྱུར་སྨྲ་བ་དང༌། སེར་སྐྱ་སྟོན་པར་འཛིན་པས་ན་སེར་སྐྱ་པ་དང༌། གཙོ་བོ་
གྱུར་སྨྲ་བས་ན་གཙོ་བོ་པ་ཞེས་ཀྱང་ཟེར་རོ། །
བཞི་པ་༼འདོད་ཚུལ།༽ནི། འདི་པའི་ལུགས་ཀྱི་དེ་ཉིད་ཉི་ཤུ་རྩ་ལྔ་ནི། གཙོ་བོ་
དང་༑ ཆེན་པོ་དང་། ང་རྒྱལ་དང་། གཟུགས། སྒྲ། དྲི། རོ། རེག་བྱ་སྟེ་དེ་ཙམ་ལྔ་དང་།
ས༑ ཆུ། མེ། རླུང༌། ནམ་མཁའ་སྟེ་འབྱུང་བ་ལྔ་དང་། ངག ལག་པ། རྐང་པ༑ རྐུབ།
འདོམས་ཀྱི་དབང་པོ་སྟེ་ལུས་ཀྱི་དབང་པོ་ལྔ་དང༌། མིག རྣ་བ། སྣ། ལྕེ། པགས་པའི་
དབང་པོ་སྟེ་བློའི་དབང་པོ་ལྔ་དང་། གཉིས་ཀའི་བདག་ཉིད་ཡིད་ཀྱི་དབང་པོ་དང་།
བདག་ཤེས་རིག་གི་སྐྱེས་བུ་སྟེ་ཉེར་ལྔའོ། །དེ་དག་ལས་སྐྱེས་བུ་ཁོ་ན་ཤེས་པ་དང་།
གཞན་ཐམས་ཅད་བེམ་པོར་འདོད་ཅིང་། གཙོ་བོ་དང་སྐྱེས་བུ་གཉིས་དོན་དམ་བདེན་
པ་དང༌། ལྷག་མ་ཉེར་གསུམ་པོ་རྣམས་ཀུན་རྫོབ་བདེན་པར་འདོད་དོ། །ཉེར་ལྔ་པོ་
འདི་ཉིད་རྒྱུ་འབྲས་སུ་འགྱུར་ཚུལ་ཡང་མུ་བཞི་སྟེ། དབང་ཕྱུག་ནག་པོའི་རྒྱུད་ལས།
རྩ་བའི་རང་བཞིན་རྣམ་པར་འགྱུར་མིན་ལ། །ཆེན་པོ་སོགས་བདུན་རང་བཞིན་རྣམ་
འགྱུར་ཞིང་། །བཅུ་དྲུག་པོ་ནི་རྣམ་པར་འགྱུར་བ་སྟེ། །སྐྱེས་བུ་རང་བཞིན་མ་ཡིན་
རྣམ་འགྱུར་མིན། །ཞེས་འབྱུང་བ་ལྟར། གཙོ་བོ་ནི་རང་བཞིན་ཁོ་ན་ཡིན་པའི་མུ་དང་།
ཆེན་པོ་དང༌། ང་རྒྱལ་དང་། དེ་ཙམ་ལྔ་སྟེ་བདུན་ནི་རང་བཞིན་དང་རྣམ་འགྱུར་གཉིས་



གྲུབ་མཐའི་རྣམ་གཞག་
15
ཀ་ཡིན་པའི་མུ་དང་། འབྱུང་བ་ལྔ་དང༌། བློའི་དབང་པོ་ལྔ་དང་། ཡིད་ཀྱི་དབང་པོ་སྟེ་
བཅུ་དྲུག་ནི། རྣམ་འགྱུར་ཁོ་ན་ཡིན་པའི་མུ་དང༌། སྐྱེས་བུ་ནི་རང་བཞིན་དང་། རྣམ་
འགྱུར་གཉིས་ཀ་མ་ཡིན་པའི་མུར་འཇོག་པ་ཡིན་ནོ། །
དེ་ཡང་གཙོ་བོ་ནི། སྤྱོད་འཇུག་ལས། སྙིང་སྟོབས་རྡུལ་དང་མུན་པ་ཞེས། །བྱ་
བའི་ཡོན་ཏན་མཉམ་གནས་ནི། །གཙོ་བོ་ཞེས་བྱར་རབ་བརྗོད་དོ། །མི་མཉམ་འགྲོ་
བ་ཡིན་པར་བརྗོད། །ཅེས་གསུངས་པ་ལྟར། སྙིང་སྟོབས་དང་། རྡུལ་དང་། མུན་པ་
ཞེས་བྱ་བའི་ཡོན་ཏན་གསུམ་ཆ་མཉམ་དུ་གནས་པ་ལ་གཙོ་བོ་དང་། དེ་གསུམ་ཆ་
མི་མཉམ་པ་ལ་འགྲོ་བའམ་རྣམ་འགྱུར་ཞེས་སྨྲའོ། །སྐབས་འདིའི་སྙིང་སྟོབས་ནི་ཚོར་
བ་བདེ་བ་དང་། རྡུལ་ནི་ཚོར་བ་སྡུག་བསྔལ་དང་། མུན་པ་ནི་ཚོར་བ་བཏང་སྙོམས་
ཀྱི་མིང་ཡིན་ལ། དེ་བཞིན་དུ། རང་བཞིན་ཞེས་པ་རྒྱུ་དང་། འགྲོ་བ་སྟེ་རྣམ་འགྱུར་ཅི་
རིགས་པར་འབྲས་བུའི་མིང་དུ་འདོད་དོ། །གཙོ་བོ་དེ་ནི་རྟག་པ་དང་། ཆ་མེད་གཅིག་
པུ་དང༌། ཡུལ་ཁོ་ན་དང་། ལས་སོགས་བྱེད་པ་པོ་དང༌། སྣོད་བཅུད་ཐམས་ཅད་ལ་
ཁྱབ་པ་སྟེ་ཁྱད་ཆོས་ལྔ་ལྡན་དང་། དབྱིབས་དང་། ཁ་དོག་དང་། ཚད་ཀྱི་ཁྱད་པར་
གྱིས་མངོན་དུ་འགྱུར་བ་མེད་པ་ཞིག་ཏུ་འདོད་དེ། དྲང་སྲོང་སེར་སྐྱས། ཡོན་ཏན་
རྣམས་ཀྱི་རང་བཞིན་ནི། ། སྣང་བའི་ཡུལ་དུ་འགྱུར་མ་ཡིན། །སྣང་བའི་ལམ་དུ་གང་
འགྱུར་དེ། །སྒྱུ་མ་ལྟ་བུར་ཤིན་ཏུ་གསོབ། །ཅེས་སྨྲས་པས་སོ། །ཆེན་པོ་ནི་བློའི་མིང་
ཡིན་ལ། དེ་ནི་ཤེལ་གྱི་མེ་ལོང་ངོས་གཉིས་པ་ལྟར། ཕྱི་ནས་ཡུལ་གྱི་གཟུགས་བརྙན་
དང་༑ ནང་ནས་སྐྱེས་བུའི་གཟུགས་བརྙན་གཉིས་ཀ་འཆར་བའི་བེམ་པོ་ཞིག་ཏུ་འདོད་
དོ༑ ༑ང་རྒྱལ་ལ་ནི། རྣམ་པར་འགྱུར་བ་ཅན་དང་། སྙིང་སྟོབས་ཅན་དང༌། མུན་པ་ཅན་
ཏེ་གསུམ་ཡོད་ལ། རྣམ་པར་འགྱུར་བ་ཅན་གྱི་ང་རྒྱལ་ལས་ནི། དེ་ཙམ་ལྔ་སྐྱེ་ལ། དེ་
ལས་འབྱུང་བ་ལྔ་སྐྱེའོ། ། སྙིང་སྟོབས་ཅན་ལས་ནི། ལས་ཀྱི་དབང་པོ་ལྔ་དང་། བློའི་
དབང་པོ་ལྔ་དང་། ཡིད་ཀྱི་དབང་པོ་སྟེ་དབང་པོ་བཅུ་གཅིག་སྐྱེའོ། །མུན་པ་ཅན་གྱིས་



116
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
ནི་དེ་གཉིས་ཀར་འཇུག་པ་བྱེད་ཅེས་གསུངས་ཏེ། དཔེ་ནི་བྲམ་ཟེ་མོ་བུ་བཅུ་གཅིག་
ཡོད་པ་ཞིག་དང་། དམངས་མོ་བུ་ལྔ་ཡོད་པ་ཞིག་ལ། ཁྱོ་བྲམ་ཟེ་གཅིག་གིས་བྱས་
པ་ལྟ་བུ་ཡིན་པར་ཀུན་མཁྱེན་འཇམ་དབྱངས་བཞད་པའི་རྡོ་རྗེས་གསུངས་སོ། །འདི་
པའི་ལུགས་ཀྱི་གྲོལ་བ་ཐོབ་ཚུལ་ནི། དེ་ཉིད་ཉེར་ལྔ་ཤེས་པ་ན། །རལ་པ་བྱི་བོ་ཅོད་
པཎ་དང༌། །ཆང་འཐུང་གང་གི་གནས་གྱུར་ཀྱང༌། །གྲོལ་འགྱུར་འདི་ལ་ཐེ་ཚོམ་
མེད། །ཅེས་བཤད་དེ། །གང་གི་ཚེ་སྐྱེས་བུ་དེས་ཡུལ་གྱི་ཉེས་དམིགས་རིག་ནས་
བསམ་གཏན་བསྒོམས་པའི་མཐུས་མིག་གི་མངོན་ཤེས་ཐོབ་པ་ན། མིག་དེས་གཙོ་
བོ་ལ་ལྟ་བར་བྱེད་ལ། དེའི་ཚེ་གཙོ་བོ་དེ་གཞན་གྱི་བུད་མེད་ལྟར་ངོ་ཚ་བས་བསྐྱེངས་
ཏེ་བདག་ལ་མི་འགྲོ་ཞིང༌། རྣམ་འགྱུར་རྣམས་ཀྱང་གཙོ་བོ་ཉིད་ལ་བསྡུས་ཏེ། སྐྱེས་
བུ་ཡན་གར་དུ་གྱུར་བ་ལ་ཐར་པ་ཐོབ་པར་འདོད་པ་དང༌། ཡང་རང་བཞིན་གྱིས་སྐྱེས་
བུའི་དོན་བྱས་ཟིན་ནས་བདག་ཀྱང་སྐྱེས་བུ་འདིའི་མིན་ལ། སྐྱེས་བུ་འདི་ཡང་བདག་
གི་མ་ཡིན་ནོ་ཞེས། དེ་ཁོ་ན་ཉིད་མཐོང་སྟེ་སྐྱེས་བུ་ལས་རང་བཞིན་གྲོལ་བ་ལ་ཐར་
པ་ཐོབ་པར་འདོད་པ་ཞིག་ཀྱང་ཡོད་པར་གསུངས་སོ། །
གཉིས་པ་༼དེ་འགོག་བ།༽ནི། ཞི་བ་ལྷས། གཅིག་ལ་རང་བཞིན་གསུམ་ཉིད་
ནི༑ ༑རིགས་མིན་དེས་ན་དེ་ཡོད་མིན། །ཞེས་གཙོ་བོ་ཆ་མེད་གཅིག་པུ་ཡིན་པ་དང་།
དེ་བཞིན་ཡོན་ཏན་ཡོད་མིན་ཏེ། །དེ་ཡང་སོ་སོར་རྣམ་གསུམ་ཕྱིར། །ཞེས་ཡོན་
ཏན་ཉིད་ཀྱང་གཅིག་ཏུ་བདེན་པར་གྲུབ་པ་བཀག་ལ། ཡོན་ཏན་མེད་ན་སྒྲ་སོགས་
ཀྱང་། །ཡོད་ཉིད་ཤིན་ཏུ་རྒྱང་རིང་འགྱུར། །ཞེས་ཡོན་ཏན་གསུམ་ཆ་མཉམ་པའི་
གཙོ་བོ་དེ་མེད་པའི་ཕྱིར། སྒྲ་སོགས་ཀྱང་བཞག་དཀའ་བར་འགྱུར་ཏེ། དེ་ཙམ་ལྔ་ཀ་
གཙོ་བོའི་འབྲས་བུར་ཁས་བླངས་པའི་ཕྱིར་རོ། །ཞེས་སོགས་གསུངས། ཀུན་མཁྱེན་
འཇམ་དབྱངས་བཞད་པའི་རྡོ་རྗེས། གྲུབ་མཐའ་རྩ་བར། ཡོད་ཀྱང་སྐྱེ་ན་དོན་མེད་
ཐུག་མེད་འགྱུར། །སྐྱེ་བྱེད་རྟག་དང་མ་ཉམས་འབྲས་བཟློག་འགལ། །བེམ་ཕྱིར་མི་



གྲུབ་མཐའི་རྣམ་གཞག
11
མྱོང་ཁྱབ་ཕྱིར་ཆ་མེད་འགལ། །རྟག་ཕྱིར་ཤེས་མིན་རྟག་ལ་འཆིང་གྲོལ་ཅི། །ཞེས་
གསུངས་སོ། །
རྟག་སྨྲ་གཞན་འགོག་པ་༼དི་ལས་གཞན་པ་རྣམས་དགག་པ།༽ལ་ཡང་། ཚངས་པ་
བ་དགག་པ། ཁྱབ་འཇུག་པ་དང་དཔྱོད་པ་བ་གཉིས་དགག་པ། དབང་ཕྱུག་པ། བྱེ་
བྲག་པ། རིག་པ་ཅན་པ་གསུམ་དགག་པ། གཅེར་བུ་བ་དགག་པ་སྟེ་ལྔ་ཡོད་པ་ལས།
གཞན་རྣམས་རེ་ཞིག་བཏང་སྙོམས་སུ་བཞག་ནས། འདིར་བྱེ་རིག་གཉིས་ཅུང་ཟད་
དགག་པ་ལ་གཉིས། འདོད་པ་བརྗོད་པ་དང་། དེ་འགོག་པའོ། །དང་པོ་༼འདོད་པ་བརྗོད་
པ་༽ལ་བཞི། གང་གི་རྗེས་སུ་འབྲང་བ་དང་། སོ་སོའི་སྒྲ་བཤད་པ་དང་། དབྱེ་བ་དང་།
གྲུབ་མཐའི་འདོད་ཚུལ་ལོ། །དང་པོ་༼གང་གི་རྗེས་སུ་འབྲང་བ་༽ལ་ཡང་། བྱེ་བྲག་པ་
རྣམས་ནི། སྟོན་པ་དྲང་སྲོང་འུག་པ་དང༌། དྲང་སྲོང་གཟེགས་ཟན་གཉིས་ཀྱི་རྗེས་སུ་
འབྲངས་ལ། རིག་པ་ཅན་པ་རྣམས་ནི་བྲམ་ཟེ་རྐང་མིག་གི་རྗེས་འབྲངས་སུ་གསུངས་
སོ༑ ༑གཉིས་པ་༼སོ་སོའི་སྒྲ་བཤད་པ།༽ལ་གཉིས་ལས། བྱེ་བྲག་གི་སྒྲ་བཤད་ནི། དྲང་
སྲོང་གཟེགས་ཟན་གྱིས་བྱས་པའི་བྱེ་བྲག་གསལ་བའི་མདོའི་རྗེས་སུ་འབྲངས་པས་
ན་བྱེ་བྲག་པ་དང༌། རིག་པ་ཅན་པའི་སྒྲ་བཤད་ནི། བྲམ་ཟེ་རྐང་མིག་གིས་བྱས་པའི་
རིག་པའི་རྗེས་སུ་འབྲངས་པས་ན་རིག་པ་ཅན་པ་ཞེས་ཟེར་རོ། །གསུམ་པ་༼དབྱེ་
ག༽ནི། ཞི་བ་འཚོས། རྐང་མིག་པ་དང་གཟེགས་ཟན་པ། །ལུང་ཙམ་པ་ནི་སྨྲ་བྱེད་
པའི། །རྫས་ལ་སོགས་པ་དགག་པ་འདི། །ཞེས་གསུངས་པ་ལྟར། བྱེ་བྲག་པ་དང་།
རིག་པ་ཅན་པ་དང་། ལུང་ཙམ་པ་སྟེ་གསུམ་ཡོད་པར་ཀུན་མཁྱེན་འཇམ་དབྱངས་
བཞད་པའི་རྡོ་རྗེས་གྲུབ་མཐའི་རྣམ་བཤད་ཆེན་མོ་ལས་གསུངས་སོ། །
བཞི་པ་༼གྲུབ་མཐའི་འདོད་ཚུལ།༽གྲུབ་མཐའི་འདོད་ཚུལ་ལ་སྤྱིར་མང་དུ་སྨྲ་
ཡང་༑ འདི་དག་གི་འདོད་ཚུལ་ནི། གྲུབ་མཐའ་རྩ་བ་ལས། ཟ་བོ་བྱེད་པོ་མ་བྱས་རྟག་
ཤེས་མིན། །ཁྱབ་དང་བྱ་མེད་བདག་འདོད་ཁྱབ་ཕྲ་རིམ། །ཞེས་གསུངས་པ་ལྟར།



11,
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
བདག་དེ་ནི། ལུས་དང་། དབང་པོ་དང༌། བློ་གསུམ་ལས་ཐ་དད་པའི་རྫས་ཡོད། ཟ་
བ་པོ་ཡིན་པ། བྱེད་པ་པོ་ཡིན་པ། འདུས་མ་བྱས་པ་ཡིན་པ། ཤེས་པ་མིན་པ། ཐམས་
ཅད་ལ་ཁྱབ་པ། ཆ་མེད་པའི་གཅིག་པུ། བྱ་བ་མེད་པ་སྟེ་ཡོན་ཏན་དགུ་དང་ལྡན་པ་
ཞིག་ཏུ་འདོད་པར་གསུངས་ལ། ཁྱད་པར་ཅུང་ཟད་ནི། བྱེ་བྲག་པས་བདག་རགས་
པ་ཀུན་ལ་ཁྱབ་པ་དང༌། ཕྲ་བ་ཁོང་ན་གནས་པ་གཉིས་ཕྱི་ནང་གི་རིམ་པ་ཡོད་པར་
འདོད་ལ། རིག་པ་ཅན་པས་བདག་ཀུན་ལ་ཁྱབ་པའི་ཆ་ཤས་རྡུལ་ཕྲན་ཙམ་དེ་ཡིད་
དང་ལྡན་པས་ཁྱབ་པ་མིན་པར་འདོད་པར་གསུངས་སོ། ། །
གཉིས་པ་༼དི་འགོག་བ།༽ནི། ཁྱེད་ཀྱིས་བདག་ཏུ་འདོད་པའི་སེམས་མེད་
པའི་བེམ་པོ་དེ་ཆོས་ཅན། བདག་མ་ཡིན་པར་ཐལ། སེམས་མེད་པའི་ཕྱིར། དཔེར་
ན་བུམ་སོགས་བཞིན། བདག་བེམ་པོ་ཡིན་ཡང་སེམས་པ་གཞན་གྱིས་བསྒྱུར་ནས་
ཡུལ་ཤེས་པ་ཡིན་ནོ་ཞེ་ན། སྔར་ཡུལ་མི་ཤེས་པར་བདག་བེམ་པོ་བདེན་གྲུབ་དེ་
ཆོས་ཅན། ཁྱོད་འཇིག་པ་ཡིན་པར་ཐལ། རྐྱེན་གྱི་སྟོབས་ལས་འགྱུར་བ་ཡོད་པའི་
ཕྱིར། འདོད་ན། བདེན་གྲུབ་ཡིན་པ་ཉམས་སོ། །གལ་ཏེ་བདག་ལ་འགྱུར་བ་མེད་
དོ་ཞེ་ན། བདག་དེ་ཆོས་ཅན། སེམས་པས་ཁྱོད་ལ་བྱ་བ་ཅི་ཞིག་བྱས་ནས་ཡུལ་ལ་
འཇུག་པར་འགྱུར་ཏེ་མི་འགྱུར་བར་ཐལ། ཁྱོད་རྟག་པ་བདེན་གྲུབ་ཡིན་པའི་ཕྱིར།
འདོད་ན། ཁྱོད་འདོད་པའི་ཤེས་པ་མེད་ཅིང་བྱ་བ་དང་བྲལ་བའི་བདག་དེ། བྱེད་པོ་
དང་༑ ཟ་བོའི་བདག་ཏུ་ཁས་བླང་རུང་ན་ནམ་མཁའ་ཡང་བྱེད་པོ་དང་ཟ་བོའི་བདག་ཏུ་
ཁས་བླངས་ཆོག་པར་འགྱུར་རོ། །ཞེས་པ་རྣམས་ནི་ཤཱནྟི་དེ་ཝའི་རིགས་པ་སྟེ། སྤྱོད་
འཇུག་ལས། སེམས་མེད་ན་ཡང་བདག་མིན་ཏེ། །སེམས་མེད་ཉིད་ཕྱིར་བུམ་སོགས་
བཞིན། །འོན་ཏེ་སེམས་དང་ལྡན་པའི་ཕྱིར། །ཤེས་ན་མི་ཤེས་འཇིག་པར་ཐལ། །ཇི་
སྟེ་བདག་ལ་འགྱུར་མེད་ན། །སེམས་པས་དེ་ལ་ཅི་ཞིག་བྱས། །དེ་ལྟར་ཤེས་མེད་བྱ་
བྲལ་བ། །ནམ་མཁའ་བདག་ཏུ་བྱས་པར་འགྱུར། །ཞེས་གསུངས་པའི་ཕྱིར།



གྲུབ་མཐའི་རྣམ་གཞག
19
རང་སྡེའི་གྲུབ་མཐའ་སྤྱིར་བཤད་པ།
གཉིས་པ་རང་སྡེའི་གྲུབ་མཐའ་བཤད་པ་ལ་ལྔ། སྤྱིའི་རྣམ་གཞག མཚན་ཉིད།
དབྱེ་བ། གྲངས་ངེས། ཕྱེ་བ་སོ་སོའི་དོན་བཤད་པའོ། །དང་པོ་༼སྤྱིའི་རྣམ་གཞག༽ནི།
འཛམ་བུའི་གླིང་འདིར་མི་རྣམས་ཚེ་ལོ་བརྒྱ་ཕྲག་གཅིག་ཐུབ་པའི་དུས་ན། འོ་སྐོལ་
གྱི་སྟོན་པ་ཡང་དག་པར་རྫོགས་པའི་སངས་རྒྱས་འཇིག་རྟེན་དུ་བྱོན་ཏེ། ཡུལ་ཝ་ར་
ན་སིའི་དྲང་སྲོང་ལྷུང་བ་རི་དྭགས་རྒྱུ་བའི་ནགས་སུ་འཁོར་ལྔ་སྡེ་བཟང་པོ་སོགས་ལ་
བཀའ་དང་པོ་བདེན་བཞིའི་ཆོས་འཁོར་དང༌། མ་ག་དྷའི་བྱ་རྒོད་ཕུང་པོ་རིར་བཀའ་
བར་པ་མཚན་ཉིད་མེད་པའི་ཆོས་འཁོར་དང་། ཡངས་པ་ཅན་ལ་སོགས་པར་བཀའ་
ཐ་མ་ལེགས་པར་རྣམ་པར་ཕྱེ་བའི་ཆོས་ཀྱི་འཁོར་ལོ་རྣམས་ཅི་རིགས་པ་བསྐོར་ཏེ།
སྐལ་བ་དང་ལྡན་པའི་གདུལ་བྱ་དཔག་ཏུ་མེད་པ་ཞིག་སྨིན་གྲོལ་གྱི་ལམ་བཟང་པོ་ལ་
འགོད་པར་མཛད་དོ། །གྲུབ་མཐའ་བཞིའི་ཐ་སྙད་ནི་སྟོན་པ་ཞལ་བཞུགས་དུས་ནས་
བྱུང་བ་ཡིན་ལ། དེ་ཡང་གདུལ་བྱ་སོ་སོའི་ཁམས་དང་བསམ་པ་ལ་སོགས་པའི་
དབང་གིས། འཁོར་ལོ་གསུམ་སོ་སོའི་རྗེས་སུ་འབྲངས་ནས་རང་རང་གི་གྲུབ་མཐའ་
བཅས་པ་ཡིན་ཏེ། དོན་སྨྲ་སྡེ་གཉིས་ཀྱིས་འཁོར་ལོ་དང་པོ་དང་། ངོ་བོ་ཉིད་མེད་པར་
སྨྲ་བས་འཁོར་ལོ་བར་པ་དང་། སེམས་ཙམ་པ་རྣམས་ཀྱིས་འཁོར་ལོ་ཐ་མའི་རྗེས་
སུ་འབྲངས་ནས་གྲུབ་མཐའ་འཆའ་བར་བྱེད་དོ། །གྲུབ་མཐའ་སོ་སོའི་མཐའ་གཉིས་
སྤང་ཚུལ་ནི། དེ་ཡང་བྱེ་བྲག་སྨྲ་བའི་ལུགས་ལ། འབྲས་བུ་སྐྱེ་བའི་ཚེ་རྒྱུ་འགག་པས་
རྟག་མཐའ་དང་། རྒྱུ་འགག་ཀྱང་འབྲས་བུ་འབྱུང་བས་ཆད་མཐའ་སྤོང་བར་འདོད་
ཅིང་། མདོ་སྡེ་པ་དག་གིས། འདུས་བྱས་རྣམས་སྐད་ཅིག་རེ་རེ་ནས་འཇིག་པས་རྟག་
མཐའ་དང་། སྐད་ཅིག་སྔ་མ་འགག་ཀྱང་ཕྱི་མ་རིམ་གྱིས་སྐྱེ་བས་ཆད་མཐའ་ལས་
གྲོལ་བར་འདོད་ལ། སེམས་ཙམ་པ་རྣམས་ཀྱིས། ཀུན་བཏགས་བདེན་པར་མ་གྲུབ་



120
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
པས་རྟག་མཐའ་དང༌། གཞན་དབང་བདེན་གྲུབ་ཏུ་འདོད་པས་ཆད་མཐའ་ལས་གྲོལ་
བ་དང༌། དབུ་མ་པ་རྣམས་ཀྱིས་ཆོས་ཐམས་ཅད་དོན་དམ་དུ་མེད་པས་རྟག་མཐའ་
དང་༑ ཐ་སྙད་དུ་ཡོད་པས་ཆད་མཐའ་ལས་གྲོལ་བར་བཞེད་དོ། །གྲུབ་མཐའ་སོ་སོའི་
དོན་གྱི་འགལ་སྤོང་ནི། གྲུབ་མཐའ་གོང་མ་གོང་མའི་ལྟ་བ་གཏན་ལ་འབེབས་པའི་
རིགས་པས། འོག་མ་འོག་མའི་ལྟ་བ་འཇོག་མཚམས་ལ་གནོད་ཀྱང་། འོག་མ་འོག་
མའི་ལྟ་བ་ལེགས་པར་གོ་བ་དེ། གོང་མ་གོང་མའི་ལྟ་བ་ལ་འཇུག་པའི་ལམ་སྟེགས་
སུ་གསུངས་ལ། དེ་ཡང་བྱེ་བྲག་སྨྲ་བའི་སྡེ་པ་ཐམས་ཅད་ཀྱིས་རྟག་ཅིག་རང་དབང་
ཅན་གྱི་བདག་འགོག་ཅིང་། གནས་མ་བུ་བ་ལས་གཞན་པའི་སྡེ་པ་རྣམས་ཀྱིས་རང་
རྐྱ་ཐུབ་པའི་རྫས་ཡོད་ཀྱི་བདག་ཀྱང་བཀག་ནས། གང་ཟག་གི་བདག་མེད་ཁས་
ལེན་པ་ཡིན་ལ། དེས་ན་དེ་ལྟ་བུའི་ལྟ་བ་ལེགས་པར་གོ་བ་དེ། མདོ་སྡེ་པའི་ལྟ་བ་ལ་
འཇུག་པའི་ལམ་སྟེགས་དང་། མདོ་སྡེ་པའི་ལྟ་བ་སྤྱི་མཚན་རང་གི་མཚན་ཉིད་ཀྱིས་
མ་གྲུབ་པའི་ཚུལ་ལེགས་པར་གོ་བ་དེ། སེམས་ཙམ་པའི་ལྟ་བ་ལ་འཇུག་པའི་ལམ་
སྟེགས་དང་། སེམས་ཙམ་པའི་ལྟ་བ་ཀུན་བཏགས་རང་གི་མཚན་ཉིད་ཀྱིས་མ་གྲུབ་
པའི་ཚུལ་ལེགས་པར་གོ་བ་དེ། རང་རྒྱུད་པའི་ལྟ་བ་ལ་འཇུག་པའི་ལམ་སྟེགས་དང་།
དབུ་མ་རང་རྒྱུད་པའི་ལུགས་ཀྱི་ཆོས་ཐམས་ཅད་བདེན་པར་གྲུབ་པས་སྟོང་པའི་ལྟ་
བ་ལེགས་པར་གོ་བ་དེ། འཁྲུལ་པའི་ཆ་ཐམས་ཅད་དང་བྲལ་བའི་ལྟ་བའི་ཡང་རྩེ།
དཔལ་ལྡན་དབུ་མ་ཐལ་འགྱུར་བའི་ལྟ་བ་ལ་འཇུག་པའི་ལམ་སྟེགས་སུ་འགྱུར་བར་
གསུངས་སོ། །
གཉིས་པ་༼མཚན་ཉིད།༽ལ་གཉིས། སྤྱི་དང་བྱེ་བྲག་གོ །དང་པོ་༼སྤྱི།༽ནི།
དཀོན་མཆོག་གསུམ་སྐྱབས་གནས་ཡང་དག་ཏུ་ཁས་ལེན་ཅིང་། དེ་ལས་གཞན་པའི་
སྐྱབས་གནས་མི་འདོད་པའི་གང་ཟག་དེ། ནང་པའི་གང་ཟག་གི་མཚན་ཉིད། འདི་ལ་
དབྱེ་ན་གྲུབ་མཐའ་ལ་ཞུགས་པ་དང་། མ་ཞུགས་པ་གཉིས་ཡོད་དོ། །གཉིས་པ་༼བྱེ་
བྲག་༽ལ་གཉིས། མཚན་ཉིད་དངོས་དང་། དེ་ལ་རྩོད་པ་སྤོང་བའོ། །དང་པོ་༼མཚན་



གྲུབ་མཐའི་རྣམ་གཞག་
13
ཉིད་དངོས།༽ནི། དཀོན་མཆོག་གསུམ་སྐྱབས་གནས་ཡང་དག་ཏུ་ཁས་ལེན་ཅིང་། དེ་
ལས་གཞན་པའི་སྐྱབས་གནས་མི་འདོད་པའི་གྲུབ་མཐའ་སྨྲ་བའི་གང་ཟག་དེ། ནང་པ་
སངས་རྒྱས་པའི་གྲུབ་མཐའ་སྨྲ་བའི་གང་ཟག་གི་མཚན་ཉིད། གཉིས་པ་༼དེ་ལ་རྩོད་པ་
སྦྱོང་བ།༽ནི། ཁོ་ན་རེ། ནང་པའི་གྲུབ་མཐའ་སྨྲ་བའི་གང་ཟག་ཡིན་ན། ཕྱག་རྒྱ་བཞིའི་
རྣམ་གཞག་རིགས་པའི་ལམ་ནས་སྨྲ་ནུས་པས་མ་ཁྱབ་པར་ཐལ། དཀོན་མཆོག་
གསུམ་སྐྱབས་གནས་ཡང་དག་ཏུ་ཁས་ལེན་ཅིང་། དེ་ལས་གཞན་པའི་སྐྱབས་གནས་
མི་འདོད་པའི་གང་ཟག་ཡིན་ན། ནང་པའི་གྲུབ་མཐའ་སྨྲ་བའི་གང་ཟག་ཡིན་པས་ཁྱབ་
པའི་ཕྱིར། རྟགས་དེར་ཐལ། དཀོན་མཆོག་གསུམ་སྐྱབས་གནས་ཡང་དག་ཏུ་ཁས་
ལེན་ཅིང་། དེ་ལས་གཞན་པའི་སྐྱབས་གནས་མི་འདོད་པའི་གྲུབ་མཐའ་སྨྲ་བའི་གང་
ཟག་དེ་ཡིན་ན། ནང་པའི་གྲུབ་མཐའ་སྨྲ་བའི་གང་ཟག་ཡིན་པས་ཁྱབ་པའི་ཕྱིར། ཟེར་
ན་མ་ཁྱབ་སྟེ། དཀོན་མཆོག་གསུམ་སྐྱབས་གནས་ཡང་དག་ཏུ་ཁས་ལེན་ཅིང་། དེ་
ལས་གཞན་པའི་སྐྱབས་གནས་མི་འདོད་པའི་གང་ཟག་དེ་ཡིན་ན། དཀོན་མཆོག་
གསུམ་སྐྱབས་གནས་ཡང་དག་ཏུ་ཁས་ལེན་ཅིང་། དེ་ལས་གཞན་པའི་སྐྱབས་གནས་
མི་འདོད་པའི་གྲུབ་མཐའ་སྨྲ་བའི་གང་ཟག་ཡིན་པས་མ་ཁྱབ་པའི་ཕྱིར། དེར་ཐལ། ནང་
པ་སངས་རྒྱས་པ་ཡིན་ན། ནང་པ་སངས་རྒྱས་པའི་གྲུབ་མཐའ་སྨྲ་བའི་གང་ཟག་ཡིན་
པས་མ་ཁྱབ་པའི་ཕྱིར། རྟགས་སླ། རྩ་བར་འདོད་མི་ནུས་ཏེ། ནང་པ་ཙམ་དང་། ནང་
པའི་གྲུབ་མཐའ་སྨྲ་བ་གཉིས་ལ་ཁྱད་པར་ཞིག་ཡོད་པའི་ཕྱིར། དེར་ཐལ། དེ་གཉིས་
སྐྱབས་འགྲོ་སོགས་ཀྱི་སྒོ་ནས་མཚུངས་ཀྱང་། ཕྱག་རྒྱ་བཞིའི་རྣམ་གཞག་རིགས་
པའི་ལམ་ནས་སྨྲ་ནུས་མི་ནུས་ཀྱི་ཁྱད་པར་ཡོད་པའི་ཕྱིར། མ་གྲུབ་ན། ནང་པའི་གྲུབ་
མཐའ་སྨྲ་བའི་གང་ཟག་ཡིན་ན། ཕྱག་རྒྱ་བཞིའི་རྣམ་གཞག་རིགས་པའི་ལམ་ནས་སྨྲ་
ནུས་པས་མ་ཁྱབ་པར་ཐལ། ནང་པ་ཙམ་དང་། ནང་པའི་གྲུབ་མཐའ་སྨྲ་བའི་གང་ཟག་
ལ༑ ཕྱག་རྒྱ་བཞི་རིགས་ལམ་ནས་སྨྲ་ནུས་མི་ནུས་ཀྱི་ཁྱད་པར་མི་འཐད་པའི་ཕྱིར།
རྟགས་ཁས། འདོད་ན། ནང་པའི་གྲུབ་མཐའ་སྨྲ་བའི་གང་ཟག་ལ་ཕྱག་རྒྱ་བཞིའི་རྣམ་



131
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
གཞག་རིགས་ལམ་ནས་སྨྲ་མི་ཤེས་པ་ཞིག་ཡོད་པར་ཐལ། འདོད་ན། ནང་པའི་གྲུབ་
མཐའི་གཙོ་བོ་སྨྲ་མི་ཤེས་པའི་གྲུབ་མཐའ་སྨྲ་བ་ཞིག་ཡོད་པར་ཐལ་ལོ། །འདོད་མི་
ནུས་ཏེ། འཇམ་དཔལ་གྲགས་པས། བྱེ་བྲག་སྨྲ་དང་མདོ་སྡེ་པ། །རྣལ་འབྱོར་སྤྱོད་པ་
དབུ་མ་པའི། །གྲུབ་མཐའ་གང་ཡིན་ཆོས་སོགས་ཀྱིས། །ཚིགས་བཅད་སངས་རྒྱས་
ཕྱག་རྒྱས་བཏབ། །ཅེས་དང་། ཐམས་ཅད་མཁྱེན་པ་ལྕང་སྐྱ་རོལ་པའི་རྡོ་རྗེས། གང་
གསུམ་ལ་སྐྱབས་སུ་འགྲོ་བ་དེ་ནི་གྲུབ་མཐའ་སྨྲ་བ་པོར་འགྱུར་བར་ངེས་སོ་ཞེ་ན། མ་
ཡིན་ཏེ། ཇི་སྲིད་ཕྱག་རྒྱ་བཞིའི་ཚུལ་རིགས་ལམ་ནས་སྨྲ་བ་མ་ཡིན་པ་དེ་སྲིད་དུ།
ཆོས་འདི་པའི་གྲུབ་མཐའ་སྨྲ་བར་མི་འཇོག་པའི་ཕྱིར་རོ། །ཞེས་གསུངས་པའི་ཕྱིར།
གསུམ་པ་༼དབྱེ་བ།༽ལ་བཞི། བྱེ་བྲག་སྨྲ་བ། མདོ་སྡེ་པ། སེམས་ཙམ་པ། ངོ་
བོ་ཉིད་མེད་པར་སྨྲ་བའོ། །དེ་དག་ལས་དང་པོ་གཉིས་ལ་དོན་སྨྲ་སྡེ་གཉིས་དང་། ཉན་
ཐོས་སྡེ་གཉིས་ཀྱང་ཟེར་ལ། ཁ་ཅིག ཉན་ཐོས་དང་ཉན་ཐོས་སྡེ་པ་དོན་གཅིག་དང་།
ཐེག་དམན་པ་དང༌། ཐེག་དམན་གྱི་གྲུབ་མཐའ་སྨྲ་བ་ཡང་དོན་གཅིག་དང༌། ཐེག་ཆེན་
པ་དང་། ཐེག་ཆེན་གྲུབ་མཐའ་སྨྲ་བ་དོན་གཅིག་ཏུ་འདོད་པ་སོགས་ནི་མི་འཐད་དོ། །
བཞི་པ་༼གྲངས་ངེས།༽ནི། རྡོ་རྗེ་སྙིང་འགྲེལ་ལས། སངས་རྒྱས་པ་ལ་
བཞི་པ་དང༌། །ལྔ་པ་ཐུབ་པའི་དགོངས་པ་མིན། །ཞེས་དང༌། འཕགས་པ་ལྷས།
སངས་རྒྱས་ཆོས་ནི་རྣམ་པ་བཞིར། །ཡིད་འདོད་རྣམས་ཀྱིས་མངོན་མཐོང་
སྟེ༑ ༑བྱེ་བྲག་སྨྲ་ལ་སོགས་པའི་ལམ། །བཤད་པའི་དེ་ཉིད་བསྒྲུབ་པ་ནི། །ཞེས་པ་
ལྟར། བྱེ་བྲག་སྨྲ་བ་དང་། མདོ་སྡེ་པ་དང་། སེམས་ཙམ་པ་དང་། དབུ་མ་པ་སྟེ་བཞིར་
གྲངས་ངེས་པ་ཡིན་ནོ་བྱས་པ་ལ་ཁོ་ན་རེ། ནང་པའི་གྲུབ་མཐའ་སྨྲ་བ་བཞི་པོ་དེར་
གྲངས་མ་ངེས་པར་ཐལ། འོག་མའི་གྲུབ་མཐའ་སྨྲ་བ་ཁ་ཅིག རང་གི་གྲུབ་མཐའ་ལ།
གྲུབ་མཐའ་གོང་མའི་རིགས་པས་གནོད་པར་ཤེས་ནས། གྲུབ་མཐའ་རྙིང་པ་བཏང་
ཡང་༑ གྲུབ་མཐའ་གོང་མའི་འཇོག་འཚམས་ལ་ངེས་ཤེས་མ་རྙེད་པའི་བློ་ཕུང་པོ་



གྲུབ་མཐའི་རྣམ་གཞག
19
གསུམ་པ་ལ་གནས་པ་དེ། གྲུབ་མཐའ་སྨྲ་བར་ཁས་བླངས་དགོས་པ་ནི་གང་ཞིག་བྱེ་
བྲག་སྨྲ་བ་སོགས་བཞི་པོ་གང་ཡང་མ་ཡིན་པའི་ཕྱིར། ཟུར་དང་པོ་དེར་ཐལ། དེ་འདྲ་
བ་དེ་ནང་པའི་གྲུབ་མཐའ་སྨྲ་བའི་གང་ཟག་ཡིན་པའི་ཕྱིར། དེར་ཐལ། དེ་འདྲ་བ་དེ།
དཀོན་མཆོག་གསུམ་སྐྱབས་སུ་འཛིན་ཅིང་། ལྟ་བ་བཀར་བཏགས་ཀྱི་ཕྱག་རྒྱ་བཞི་
ཁས་ལེན་པའི་གང་ཟག་ཡིན་པའི་ཕྱིར། ཁྱབ་སྟེ། གྲུབ་མཐའ་ཐུབ་བསྟན་ལྷུན་པོའི་
མཛེས་རྒྱན་ལས། ནང་པའི་གྲུབ་མཐའ་སྨྲ་བའི་གང་ཟག་ནི་ཡིན་ཏེ། དཀོན་མཆོག་
གསུམ་ལ་སྐྱབས་སུ་སོང་ཞིང་། ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་ལེན་
པའི་ཕྱིར། ཞེས་གསུངས་པའི་ཕྱིར། ཟུར་ཕྱི་མ་དེར་ཐལ། དེ་འདྲ་བ་དེ་བྱེ་བྲག་སྨྲ་བ་
སོགས་བཞི་པོ་གང་ཡང་མ་ཡིན་པའི་ཕྱིར། ཟེར་ན་རྩ་བར་མ་ཁྱབ་སྟེ། དེ་འདྲ་བའི་བློ་
ཕུང་པོ་གསུམ་པ་ལ་གནས་པའི་གང་ཟག་དེ། བྱེ་བྲག་སྨྲ་བ་སོགས་བཞི་པོ་གང་རུང་
དུ་མ་གཏོགས་ཀྱང་། དེ་འདྲ་བ་དེས། གྲུབ་མཐའ་བཞི་པོ་གང་ཡང་མ་ཡིན་པའི་གྲུབ་
མཐའ་གསར་པ་གཞན་ཞིག་རང་དབང་དུ་དམ་མི་འཆའ་བའི་ཕྱིར་རོ། །
བྱེ་བྲག་སྨྲ་བའི་ལུགས་བཤད་པ།
ལྔ་པ་༼བྱེ་བ་སོ་སོའི་དོན་བཤད་བ།༽ལ་བཞི། བྱེ་བྲག་སྨྲ་བའི་ལུགས་བཤད་པ།
མདོ་སྡེ་བའི་ལུགས་བཤད་པ། སེམས་ཙམ་པའི་ལུགས་བཤད་པ། ངོ་བོ་ཉིད་མེད་
པར་སྨྲ་བའི་ལུགས་བཤད་པའོ། །དང་པོ་༼བྱེ་བྲག་སྨྲ་བའི་ལུགས་བཤད་བ།༽ལ། མཚན་
ཉིད། དབྱེ་བ། སྒྲ་བཤད། ཡུལ་གྱི་འདོད་ཚུལ། ཡུལ་ཅན་གྱི་འདོད་ཚུལ། བདག་མེད་ཀྱི་
འདོད་ཚུལ། ས་ལམ་གྱི་རྣམ་གཞག་བཤད་པའོ། །དང་པོ་༼མཚན་ཉིད།༽ནི། རང་རིག་
མི་འདོད་ཅིང་ཕྱི་དོན་བདེན་གྲུབ་ཏུ་འདོད་པའི་ཐེག་དམན་གྱི་གྲུབ་མཐའ་སྨྲ་བའི་གང་
ཟག་དེ། བྱེ་བྲག་སྨྲ་བའི་མཚན་ཉིད། །
གཉིས་པ་༼དབྱེ་བ།༽དབྱེ་བ་ལ་གཉིས། རྩ་བའི་སྡེ་པ་དང་། དེ་ལས་གྱེས་



12
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
པའོ། །དང་པོ་༼རྩ་བའི་སྡེ་པ།༽ལ་བཞི། ཐམས་ཅད་ཡོད་སྨྲའི་སྡེ་པ། ཕལ་ཆེན་སྡེ་པ།
གནས་བརྟན་པའི་སྡེ་པ། མང་པོས་བཀུར་བའི་སྡེ་པའོ། །དང་པོ་༼ཐམས་ཅད་ཡོད་སྨྲའི་
སྡེ་བ།༽ལ་ཡང་། མཁན་པོ་ནི། རྒྱལ་རིགས་ལས་རབ་ཏུ་བྱུང་ཞིང་། ཚུལ་ཁྲིམས་རྣམ་
པར་དག་པ་རྣམས་ཀྱི་མཆོག་ཏུ་ལུང་བསྟན་པ་སྲས་སྒྲ་གཅན་འཛིན་བཟང་པོ་ཡིན་
ལ༑ སྐད་ནི་སཾསྐྲྀ་ཏའི་སྐད་དུ་འདོན་ཅིང་། སྣམ་སྦྱར་ནི་སྣམ་ཕྲན་ཉེར་ལྔ་ནས་དགུའི་
བར་དང༌། གྲྭ་རྟགས་ནི། ཨུཏྤལ་དང་། པདྨ་དང༌། རིན་པོ་ཆེ་དང་། ཤིང་ལོ་སྟེ་བཞི་
དང་༑ སྒྲ་བཤད་ནི། ཤེས་བྱ་ཐམས་ཅད་གཞི་ལྔར་བསྡུས་ནས་དེ་ཐམས་ཅད་རྫས་
ཡོད་དུ་སྨྲ་བས་ན། ཐམས་ཅད་ཡོད་སྨྲའི་སྡེ་པ་ཞེས་ཟེར་རོ། །
གཉིས་པ་༼ཕལ་ཆེན་སྡེ་བ།༽ལ་ཡང་མཁན་པོ་ནི། བྲམ་ཟེའི་རིགས་ལས་རབ་
ཏུ་བྱུང་ཞིང་། སྦྱངས་པའི་ཡོན་ཏན་ཅན་རྣམས་ཀྱི་མཆོག་ཏུ་ལུང་བསྟན་པ། འཕགས་
པ་འོད་སྲུང་ཆེན་པོ་ཡིན་ལ། སྐད་ནི་ཟུར་ཆག་གི་སྐད་དུ་འདོན་ཅིང་། སྣམ་ཕྲན་ནི་
ཉེར་གསུམ་ནས་བདུན་པ་ཡིན་དང་། གྲྭ་རྟགས་ནི་དུང་དང་། སྒྲ་བཤད་ནི་དགེ་འདུན་
ཕལ་ཆེན་དུ་སྡེབས་པས་ན་ཕལ་ཆེན་སྡེ་པ་ཞེས་ཟེར་རོ། ། །
གསུམ་པ་༼གནས་བརྟན་པའི་སྡེ་བ།༽ལ་ཡང་མཁན་པོ་ནི། དམངས་རིགས་ལས་
རབ་ཏུ་བྱུང་ཞིང་། འདུལ་བ་འཛིན་པ་རྣམས་ཀྱི་མཆོག་ཏུ་ལུང་བསྟན་པ་འཕགས་པ་
ཉེ་བར་འཁོར་ཡིན་ལ། སྐད་ནི་ཤ་ཟའི་སྐད་དུ་འདོན་ཅིང་། སྣམ་ཕྲན་ནི་ཉེར་གཅིག་
ནས་ལྔ་པ་ཡན་དང་། གྲྭ་རྟགས་ནི་མེ་ཏོག་སོ་རྩི་ཀ་དང་། སྒྲ་བཤད་ནི། སྐྱེ་བོ་མང་
པོས་བཀུར་བས་ན། མང་པོས་བཀུར་བའི་སྡེ་པ་ཞེས་ཟེར་རོ། །
བཞི་པ་༼མང་བོས་བཀུར་བའི་སྡེ་པ།༽ལ་ཡང་མཁན་པོ་ནི། རྗེ་རིགས་ལས་རབ་
ཏུ་བྱུང་ཞིང་མཐའ་འཁོབ་འདུལ་བ་རྣམས་ཀྱི་མཆོག་ཏུ་ལུང་བསྟན་པ། འཕགས་པ་ཀཱ་
ཏྱ་ཡ་ན་ཡིན་ལ། སྐད་ནི་ཐ་མལ་པའི་སྐད་དུ་འདོན་ཅིང་། སྣམ་ཕྲན་ནི་སྔ་མ་དང་འདྲ་



གྲུབ་མཐའི་རྣམ་གཞག་
15
ལ༑ གྲྭ་རྟགས་ནི་འཁོར་ལོ་དང་། སྒྲ་བཤད་ནི། འཕགས་པ་འདི་ཉིད་གནས་བརྟན་
འདུལ་བ་འཛིན་པ་རྣམས་ཀྱི་མཆོག་ཏུ་གསུངས་པས་ན། དེ་ནས་བརྒྱུད་པ་ལ་གནས་
བརྟན་སྡེ་པ་ཞེས་གྲགས་སོ། །
གཉིས་པ་༼དི་ལས་གྱེས་བ།༽ནི། སློབ་དཔོན་དུལ་བ་ལྷས། ཤར་དང་ནུབ་དང་
གངས་རི་པ། །འཇིག་རྟེན་འདས་པར་སྨྲ་བ་དང་། །རྟག་པར་སྨྲ་བའི་སྡེ་པ་རྣམས། །ལྔ་
ཚན་དགེ་འདུན་ཕལ་ཆེན་པ། །གཞི་ཀུན་ཡོད་དང་ཆོས་སྲུང་སྟེ། །ས་སྟོན་པ་དང་འོད་
སྲུངས་སྟེ། །མང་ཐོས་གོས་དམར་སློབ་མ་དང་། །རྣམ་པར་ཕྱེ་སྟེ་སྨྲ་བ་སྡེ། །ཐམས་
ཅད་ཡོད་པར་སྨྲ་བ་ཡིན། །རྒྱལ་བྱེད་ཚལ་གནས་འཇིག་མེད་གནས། །གཙུག་ལག་
ཁང་གནས་གནས་བརྟན་པ། །སར་སྒྲོགས་རི་དང་སྲུང་བ་པ། །གནས་མ་བུ་ཡི་སྡེ་
རྣམས་ནི། །མང་པོས་བཀུར་བའི་སྡེ་པ་ཡིན། །ཡུལ་དོན་སློབ་དཔོན་བྱེ་བྲག་གིས། །ཐ་
དད་སྡེ་པ་བཅོ་བརྒྱད་དོ། །ཞེས་གསུངས་ལ། ཡང་ན། ཁ་ཆེ་བྱེ་བྲག་སྨྲ་བ། ཉི་འོག་པ།
ཡུལ་དབུས་ཀྱི་བྱེ་བྲག་སྨྲ་བ་དང་གསུམ་དུ་དབྱེའོ། །
གསུམ་པ་༼སྒྲ་བཤད།༽ནི། ཅིའི་ཕྱིར་བྱེ་བྲག་སྨྲ་བ་ཞེས་བྱ་ཞེ་ན། ཀུན་མཁྱེན་
འཇམ་དབྱངས་བཞད་པའི་གྲུབ་མཐའ་རྩ་བ་ལས། བྱེ་བྲག་བཤད་མཚོ་གཙོ་བོར་
སྨྲ་ཕྱིར་དང་། །རྫས་ཀྱི་བྱེ་བྲག་སྨྲ་བས་བྱེ་སྨྲ་བ། །ཞེས་དང་། གྲུབ་མཐའ་རིན་ཆེན་
ཕྲེང་བ་ལས་ཀྱང་། སློབ་དཔོན་དབྱིག་བཤེས་ཆོས་ཅན། ཁྱོད་ལ་བྱེ་བྲག་སྨྲ་བ་ཞེས་
བརྗོད་པའི་རྒྱུ་མཚན་ཡོད་དེ། བྱེ་བྲག་བཤད་མཚོ་ཆེན་མོའི་རྗེས་སུ་འབྲངས་ནས་
གྲུབ་མཐའ་སྨྲ་བས་སམ། དུས་གསུམ་རྫས་ཀྱི་བྱེ་བྲག་ཏུ་སྨྲ་བས་ན། བྱེ་བྲག་སྨྲ་བ་
ཞེས་བརྗོད་པའི་ཕྱིར། ཞེས་གསུངས་པའི་ཕྱིར།
བཞི་པ་༼ཡུལ་གྱི་འདོད་ཚུལ།༽ལ་བཞི། མཚན་ཉིད། དབྱེ་བ། དུས་གསུམ་རྫས་
སུ་འདོད་ཚུལ། ཕྱི་དོན་ཁས་ལེན་ཚུལ་ལོ། །དང་པོ་༼མཚན་ཉིད།༽ནི། དོན་བྱེད་ནུས་



126
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
པ་དངོས་པོའི་མཚན་ཉིད། དངོས་པོ། ཡོད་པ། ཤེས་བྱ། གཞི་གྲུབ། ཚད་མས་གྲུབ་
པ་རྣམས་དོན་གཅིག
གཉིས་པ་༼དབྱེ་བ།༽ནི། སྤྱིར་དངོས་པོ་ལ་དབྱེ་ན། རྟག་པའི་དངོས་པོ་དང་།
མི་རྟག་པའི་དངོས་པོ་གཉིས་ཡོད། དང་པོ་དང༌། འདུས་མ་བྱས་ཀྱི་ཆོས་གཉིས་
དོན་གཅིག གཉིས་པ་དང་། འདུས་བྱས་ཀྱི་ཆོས་དོན་གཅིག སྔ་མའི་མཚན་གཞི་ནི།
འདུས་མ་བྱས་ཀྱི་ནམ་མཁའ་ལྟ་བུ་དང་། ཕྱི་མའི་མཚན་གཞི་ནི། ཀ་བ་དང་། བུམ་པ་
ལྟ་བུ་སྟེ། སྤྱིར་མི་རྟག་པའི་དངོས་པོ་ལ། བེམ་ཤེས་ལྡན་མིན་འདུས་བྱས་གསུམ་ཀ་
ཡོད་དོ། །
ཡང་དངོས་པོ་ལ་དབྱེ་ན། ཀུན་རྫོབ་བདེན་པ་དང་། དོན་དམ་བདེན་པ་
གཉིས་ཡོད། དང་པོ་ནི། བཅོམ་པའམ། བློ་ལ་སོགས་པས་ཆ་ཤས་སོ་སོར་བསལ་
བ་ལ། རང་འཛིན་པའི་བློས་འདོར་བའི་ཆོས་སུ་དམིགས་པ་དེ། ཀུན་རྫོབ་བདེན་པའི་
མཚན་ཉིད། མཚན་གཞི་ནི། བུམ་པ་དང་། ཕྲེང་བ་དང༌། དམག་དང་། སྣམ་བུ་ལ་
སོགས་པ་ལྟ་བུ་ཡིན་ཏེ། བུམ་པ་ཐོ་བས་བཅོམ་པ་དང་། ཕྲེང་བའི་རྡོག་པོ་སོ་སོར་
བསལ་བ་དང༌། དམག་གི་མི་རེ་རེ་ནས་གཞན་སོང་བ་དང་། སྣམ་བུའི་སྣལ་མ་སོ་
སོར་བསལ་བ་ན། རང་རང་དུ་འཛིན་པའི་བློས་འདོར་བ་ཡིན་པའི་ཕྱིར། གཉིས་པ་
ནི༑ བཅོམ་པའམ་བློས་སོ་སོར་བསལ་བ་ན་རང་འཛིན་གྱི་བློས་འདོར་དུ་མི་རུང་བའི་
ཆོས་སུ་དམིགས་པ་དེ། དོན་དམ་བདེན་པའི་མཚན་ཉིད། མཚན་གཞི་ནི། རྡུལ་ཕྲན་
ཕྱོགས་ཀྱི་ཆ་མེད་དང་། ཤེས་པ་དུས་ཀྱི་ཆ་མེད་དང་། འདུས་མ་བྱས་ཀྱི་ནམ་མཁའ་
ལྟ་བུ་ཡིན་ཏེ། དེ་རྣམས་ལ། རང་འཛིན་པའི་བློས་འདོར་བའི་ཐབས་ཅི་ཡང་བྱ་རྒྱུ་
མེད་པའི་ཕྱིར། ཁྱབ་སྟེ། མཛོད་ལས། གང་ལ་བཅོམ་དང་བློ་ཡིས་གཞན། །བསལ་
ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་
ནོ༑ ༑ཞེས་གསུངས་པའི་ཕྱིར། འོན་ཏེ་འདི་པའི་ལུགས་ལ། ཀུན་རྫོབ་བདེན་པའི་ཆོས་



གྲུབ་མཐའི་རྣམ་གཞག་
རྣམས་དོན་དམ་དུ་མ་གྲུབ་ཀྱང་། བདེན་གྲུབ་ཏུ་འདོད་དགོས་ཏེ། དངོས་པོ་ཡིན་ན་
བདེན་གྲུབ་ཡིན་པས་ཁྱབ་པར་ཁས་ལེན་པའི་ཕྱིར་རོ། །རྫས་བཏགས་ཀྱི་ཁྱད་པར་
ཡང་༑ ལུགས་འདི་ལ། དངོས་པོ་ཡིན་ན་རྫས་གྲུབ་ཡིན་པས་ཁྱབ་ཀྱང་། རྫས་ཡོད་
ཡིན་པས་མ་ཁྱབ་སྟེ། དོན་དམ་བདེན་པ་དང་རྫས་ཡོད་དོན་གཅིག ཀུན་རྫོབ་བདེན་
པ་དང་བཏགས་ཡོད་དོན་གཅིག་ཏུ་འདོད་པའི་ཕྱིར། །
ཡང་དངོས་པོ་ལ་དབྱེ་ན། སྣང་བ་གཟུགས་ཀྱི་གཞི། གཙོ་བོ་སེམས་ཀྱི་གཞི།
འཁོར་སེམས་བྱུང་གི་གཞི། ལྡན་མིན་འདུ་བྱེད་ཀྱི་གཞི། འདུས་མ་བྱས་ཀྱི་གཞི་སྟེ་
ལྔ་ཡོད། དང་པོ་ལ། མིག རྣ་བ། སྣ། ལྕེ། ལུས་ཀྱི་དབང་པོ་སྟེ་ལྔ་དང༌། གཟུགས།
སྒྲ༑ དྲི། རོ། རེག་བྱ་སྟེ་དོན་ལྔ། རྣམ་པར་རིག་བྱེད་མ་ཡིན་པའི་གཟུགས་སྟེ་བཅུ་
གཅིག་ཡོད། དེ་ལས་གཟུགས་ཀྱི་སྐྱེ་མཆེད་ལ། ཁ་དོག་གི་གཟུགས་དང་། དབྱིབས་
ཀྱི་གཟུགས་ཏེ་གཉིས་ཡོད་པ་ལས། སྔ་མ་ལ། སྔོ་སེར་དཀར་དམར་བཞི་དང་། སྤྲིན་
དང་དུ་བ། རྡུལ་དང་ཁུག་རྣ། སྣང་བ་དང་མུན་པ། གྲིབ་མ་དང་ཉི་མའི་འོད་ཟེར་ཏེ་
བཅུ་གཉིས་དང་། ཕྱི་མ་ལ་ཡང་། རིང་པོ་དང་ཐུང་ངུ། ལྷམ་པ་དང་ཟླུམ་པོ། མཐོ་བ་
དང་དམའ་བ། ཕྱ་ལེ་བ་དང་ཕྱ་ལེ་བ་མ་ཡིན་པ་སྟེ་བརྒྱད་ཡོད་དོ། །སྒྲའི་སྐྱེ་མཆེད་
ལ་ཡང་། ཟིན་པའི་འབྱུང་བ་ལས་བྱུང་བའི་སྒྲ་དང་། མ་ཟིན་པའི་འབྱུང་བ་ལས་བྱུང་
བའི་སྒྲ་གཉིས། དེ་རེ་རེ་ལ་ཡང་། སེམས་ཅན་དུ་སྟོན་མི་སྟོན་གཉིས་རེ། དེ་རེ་རེ་
ལ་ཡང་སྙན་མི་སྙན་རེ་སྟེ་བརྒྱད་ཡོད་དོ། །དྲི་ལ་ཡང་ཞིམ་མི་ཞིམ་གཉིས། དེ་རེ་རེ་
ལ་ཡང་མཉམ་མི་མཉམ་རེ་སྟེ་བཞི་ཡོད། རོ་ལ་ཡང་མངར་བ། སྐྱུར་བ། ཁ་བ། སྐ་
བ༑ ཚ་བ། ལན་ཚྭ་བ་སྟེ་དྲུག་ཡོད། རེག་བྱ་ལ་ཡང་ས་ཆུ་མེ་རླུང་གི་འབྱུང་བ་བཞི་
དང་༑ འཇམ་པ། རྩུབ་པ། ལྕི་བ། ཡང་བ། གྲང་བ། བཀྲེས་པ། སྐོམ་པ་སྟེ་བཅུ་གཅིག་
གོ །རྣམ་པར་རིག་བྱེད་མ་ཡིན་པའི་གཟུགས་ལ། སྡོམ་དང༌། སྡོམ་མིན་དང་། བར་
མའི་གཟུགས་ཏེ་གསུམ་ཡོད་པར་གསུངས་སོ། །གཙོ་བོ་སེམས་ཀྱི་གཞི་ལ། མིག་



13
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
གི་རྣམ་ཤེས། རྣ་བའི་རྣམ་ཤེས། སྣའི་རྣམ་ཤེས། ལྕེའི་རྣམ་ཤེས། ལུས་ཀྱི་རྣམ་ཤེས།
ཡིད་ཀྱི་རྣམ་ཤེས་ཏེ་དྲུག་ཡོད་དོ། །འཁོར་སེམས་བྱུང་གི་གཞི་ལ། ཀུན་བཏུས་ལས་
སེམས་བྱུང་ལ་ང་གཅིག་ཏུ་བཤད་ཀྱང་། མཛོད་ལས་བཤད་པ་ལ་ཞེ་དྲུག་ཡོད་ལ།
དེ་ཡང་། ཚོར་བ། སེམས་པ། འདུ་ཤེས། འདུན་པ། རེག་པ། བློ་གྲོས། དྲན་པ། ཡིད་
བྱེད། མོས་པ། ཏིང་ངེ་འཛིན་ཏེ་སེམས་ཀྱི་ས་མང་བ་བཅུ་དང་། དད་པ། བག་ཡོད།
ཤིན་སྦྱངས། འདུ་བྱེད་བཏང་སྙོམས། ངོ་ཚ་ཤེས་པ། ཁྲེལ་ཡོད་པ། འདོད་ཆགས་
མེད་པ། ཞེ་སྡང་མེད་པ། མི་འཚེ་བ། བརྩོན་འགྲུས་ཏེ་དགེ་བའི་ས་མང་བ་བཅུ་དང་།
མ་དད་པ། ལེ་ལོ། རྨོངས་པ། རྨུགས་པ། རྒོད་པ། བག་མེད་དེ་ཉོན་མོངས་ཆེན་པོའི་
ས་པ་དྲུག་དང༌། ཁྲེལ་མེད་པ་དང༌། ངོ་ཚ་མེད་པ་སྟེ་མི་དགེ་བའི་ས་པ་གཉིས་དང་།
ཁྲོ་བ། འཁོན་འཛིན། གཡོ། ཕྲག་དོག འཚིག་པ། འཆབ་པ། སེར་སྣ། སྒྱུ། རྒྱགས་
པ༑ རྣམ་འཚེ་སྟེ་ཉོན་མོངས་ཆུང་ངུའི་ས་པ་བཅུ་དང༌། རྟོག་པ༑ དཔྱོད་པ། འགྱོད་པ།
གཉིད། ཁོང་ཁྲོ། ཆགས་པ། ང་རྒྱལ། ཐེ་ཚོམ་སྟེ་མ་ངེས་པའི་མཚུངས་ལྡན་བརྒྱད་
རྣམས་སོ། །སེམས་བྱུང་དེ་རྣམས་ཀྱང་རང་དང་མཚུངས་ལྡན་གྱི་སེམས་དེ་དང་།
རྟེན། དམིགས་པ། རྣམ་པ། དུས། རྫས་ཏེ་རྣམ་པ་ལྔས་མཚུངས་ལྡན་དུ་སྐྱེ་བར་
འདོད་དོ། །བཞི་པ་ལྡན་མིན་འདུ་བྱེད་ནི། ལུགས་འདི་ལ། ཐོབ་པ་དང་། མ་ཐོབ་པ་
དང་༑ སྐལ་མཉམ་པ་དང་། འདུ་ཤེས་མེད་པ་དང་། དེའི་སྙོམས་འཇུག་དང་། འགོག་
པའི་སྙོམས་འཇུག་དང༌། སྲོག་དང༌། སྐྱེ་བ་དང༌། རྒ་བ་དང་། གནས་པ་དང་། མི་རྟག་
པ་དང་། མིང་གི་ཚོགས་དང་། ཚིག་གི་ཚོགས་དང་། ཡི་གེའི་ཚོགས་ཏེ་བཅུ་བཞི་
ཡོད་པར་འདོད་ལ། དེ་ལས་ཐོབ་པ་ལ་ཡང་། སྔར་ཐོབ་ནས་ཉམས་པ་སླར་རྙེད་བྱེད་
དམ༑ སྔར་མ་ཐོབ་པ་གསར་དུ་རྙེད་བྱེད་ཀྱི་རྫས་ལ་རྙེད་ཐོབ་དང་། ཐོབ་ཟིན་རྒྱུད་ལ་
ལྡན་པར་བྱེད་པའི་རྫས་ཞིག་ལའོ། །མ་ཐོབ་པ་ནི་སྔ་མ་ལས་བཟློག་པ་སྟེ། མ་ཐོབ་
པའི་ཆོས་དེ་ཉིད་མི་རྙེད་པ་དང༌། མི་ལྡན་པར་བྱེད་པའི་རྫས་ཞིག་ཡིན་ལ། སྙོམས་
འཇུག་གཉིས་ནི། སེམས་མེད་པའི་འདུ་བྱེད་དུ་གསུངས་སོ༑ ༑སྲོག་ནི་ཚེ་ཡིན་པར་



གྲུབ་མཐའི་རྣམ་གཞག་
139
འདོད་ལ། དེ་ཡང་། མཛོད་ལས། སྲོག་ནི་ཚེ་ཡིན་དྲོད་དང་ནི། །རྣམ་ཤེས་བརྟེན་
གང་ཡིན་པའོ། །ཞེས་པ་ལྟར། ཁམས་འོག་མར་དྲོད་དང་རྣམ་ཤེས་གཉིས་ཀའི་རྟེན་
དང་༑ གཟུགས་མེད་དུ་རྣམ་ཤེས་ཀྱི་རྟེན་བྱེད་པར་འདོད་དོ༑ །སྐྱེ་བ་དང་རྒ་བ་དང་།
གནས་པ་དང་། མི་རྟག་པ་རྣམས་ནི་རྟོགས་སླ་ལ། མིང་གིས་ནི། དོན་གྱི་ངོ་བོ་ཙམ་
དང་༑ ཚིག་གིས་ནི་དེ་དང་ཁྱད་པར་སྦྲེལ་ནས་སྟོན་ལ། ཡི་གེ་ནི་དོན་གོ་བར་བྱེད་
པའི་སྒྲ་ཙམ་དུ་འདོད་དོ། །ལྔ་པ། འདུས་མ་བྱས་ཀྱི་གཞི་ལ་ཡང་། འདུས་མ་བྱས་ཀྱི་
ནམ་མཁའ། སོ་སོར་བརྟགས་འགོག སོ་སོར་བརྟགས་མིན་གྱི་འགོག་པ་སྟེ་གསུམ་
མོ༑ ༑ཡང་ན། དེ་གསུམ་གྱི་སྟེང་དུ་དེ་བཞིན་ཉིད་བསྣུན་ནས་བཞིར་འདོད་དོ། །
ཡང་དངོས་པོ་ལ་དབྱེ་ན། ཟག་བཅས། ཟག་མེད་གཉིས་ཡོད། དམིགས་པ་
དང་མཚུངས་ལྡན་གང་རུང་གི་སྒོ་ནས་ཟག་པ་རྒྱས་སུ་རུང་བའི་ཆོས་དེ། ཟག་བཅས་
ཀྱི་མཚན་ཉིད། མཚན་གཞི་ནི། ལམ་བདེན་ལས་གཞན་པའི་ཕུང་པོ་ལྔ་སོགས་འདུས་
བྱས་ཐམས་ཅད་དེ། མཛོད་ལས། ལམ་མ་གཏོགས་པའི་འདུས་བྱས་རྣམས། །ཟག་
བཅས་ཞེས་གསུངས་པའི་ཕྱིར། དམིགས་པ་དང་མཚུངས་ལྡན་གང་རུང་གི་སྒོ་ནས་
ཟག་པ་རྒྱས་སུ་མི་རུང་བའི་ཆོས་དེ། ཟག་མེད་ཀྱི་མཚན་ཉིད། མཚན་གཞི་ནི། ལམ་
བདེན་དང་འདུས་མ་བྱས་གསུམ་ལ་སོགས་པ་ལྟ་བུ་སྟེ། མཛོད་ལས། ཟག་མེད་ལམ་
གྱི་བདེན་པ་དང་། །འདུས་མ་བྱས་རྣམས་གསུམ་ཡང་སྟེ། །ཞེས་གསུངས་པའི་ཕྱིར།
གསུམ་པ་༼དུས་གསུམ་རྫས་སུ་འདོད་ཚུལ།༽ནི། བུམ་པ་ལ་སོགས་པ་རྣམས། མ་
འོངས་པ་ནས་ད་ལྟ་བ་དང་། ད་ལྟ་བ་ནས་འདས་པ་ལ་འཇུག་པ་ན། བུམ་པ་མ་འོངས་
པ་ནུས་དང་ད་ལྟ་བ་མིན་པར་སོང་ཡང་། མ་འོངས་པ་ལ་སོགས་པའི་དུས་ཀྱི་རྫས་
ཀྱི་ངོ་བོ་མི་འདོར་ཏེ། དཔེར་ན། གསེར་གྱི་རྣ་རྒྱན་ཞིག་སོར་གདུབ་ཏུ་བསྒྱུར་བའི་
ཚེ་རྣ་རྒྱན་མིན་པར་སོང་ཡང་། གསེར་མ་ཡིན་པར་མི་འགྱུར་བ་བཞིན་ནོ། །ཞེས་
སློབ་དཔོན་ཆོས་སྐྱོབ་བཞེད་དོ། །ཡང་དུས་རེ་རེ་ནས། དུས་གསུམ་ཀའི་མཚན་ཉིད་



130
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
དང་ལྡན་ཡང་། གཙོ་ཆེ་བའི་དབང་གིས་ད་ལྟ་བ་སོགས་སུ་འཇོག་པར། སློབ་དཔོན་
བཙུན་པ་དབྱངས་སྒྲོགས་བཞེད་ལ། ཡང་མྱུ་གུ་ལ་སོགས་པའི་དངོས་པོ་གཅིག་
ཀྱང་། མ་འོངས་པ་དང་ད་ལྟ་བ་སོགས་སྐབས་སོ་སོ་ལ་ལྟོས་ཏེ། མྱུ་གུ་འདས་པ་
སོགས་སུ་འཇོག་པར་སློབ་དཔོན་སངས་རྒྱས་ལྷ་བཞེད་ཅིང་། ཡང་མྱུ་གུ་སོགས་
དངོས་པོ་གཅིག་ཡིན་ཀྱང་། དུས་ཚོད་སོ་སོར་ཕྱིན་པ་ན། མྱུ་གུ་ད་ལྟ་བ་སོགས་ཀྱི་
མིང་སོ་སོར་འཕོ་བ་སློབ་དཔོན་དབྱིག་གཉེན་སོགས་བཞེད་དོ། །
བཞི་པ་༼ཕྱི་དོན་ཁས་ལེན་ཚུལ།༽ནི། བེམ་པོ་རྣམས་ཀྱི་དོན་ཡིན་ལ། བེམ་པོའི་
རྩ་བ་གཞི་ནི། རྡུལ་ཕྲ་བའི་ནང་ནས་ཀྱང་ཆ་ཤས་གསིལ་རྒྱུ་གཏན་མེད་པའི་རྡུལ་
མཆོག་ཏུ་ཕྲ་བ་དེ་ལ། རྡུལ་ཕྲ་རབ་བམ། རྡུལ་ཕྲན་ཕྱོགས་ཀྱི་ཆ་མེད་ཅེས་འདི་པ་
འདོད་ལ། དེ་ཡང་འབྱུང་བ་རེ་རེ་བའི་ངོ་བོ་ཅན་དུ་འདོད་ཅིང་། རྫས་རྡུལ་དེ་ལྟ་བུ་
བརྒྱད་ནི་བསགས་རྡུལ་ཕྲ་རབ་གཅིག་ཏུ་འདོད་ལ། རྫས་རྡུལ་དང་། བསགས་རྡུལ་
གཉིས་ཀྱང་གཟུགས་ཅན་གྱི་དངོས་པོ་གཞན་གྱིས་གཞིག་ཏུ་མེད་ཅིང་། རྡུལ་ཕྲ་རབ་
ཙམ་དུ་འདྲ་ཡང་། བོང་ཚོད་ཆེ་ཆུང་ནི་ཡོད་དེ། གཞན་དུ་ན། གོང་བུའང་རྡུལ་ཕྲན་
ཙམ་དུ་འགྱུར། །ཞེས་སོགས་ཀྱིས་གནོད་པའི་ཕྱིར་རོ། །
ལྔ་པ་༼ཡུལ་ཅན་གྱི་འདོད་ཚུལ།༽ཡུལ་ཅན་གྱི་འདོད་ཚུལ་ནི་གསུམ་སྟེ། གང་
ཟག་དང་༑ ཤེས་པ་དང་། རྗོད་བྱེད་ཀྱི་སྒྲའོ། །དང་པོ་༼གང་ཟག་༽ནི། སྤྱིར་འདི་པའི་
ལུགས་ལ་ཕུང་པོ་ལྔ་ཚོགས་ཙམ་དེ་གང་ཟག་གི་མཚན་གཞིར་འདོད་ལ། དམིགས་
བསལ་མང་བཀུར་བ་ཁ་ཅིག ཕུང་པོ་ལྔ་ཆར་གང་ཟག་གི་མཚན་གཞིར་འདོད་ཅིང་།
ཡང་མང་བཀུར་བའི་ནང་ཚན་སྲུང་བ་པས་ནི། ཡིད་ཀྱི་རྣམ་ཤེས་གཅིག་པུ་གང་ཟག་
གི་མཚན་གཞིར་འདོད་དོ། །
གཉིས་པ་༼ཤེས་བ།༽ཤེས་པ་ལ་གཉིས། ཚད་མ་དང་ཚད་མིན་གྱི་ཤེས་



གྲུབ་མཐའི་རྣམ་གཞག་
13
པའོ། །དང་པོ་ལ་གཉིས། མངོན་སུམ་ཚད་མ་དང་། རྗེས་དཔག་ཚད་མའོ། །དང་པོ་
ལ་ཡང་རང་རིག་མངོན་སུམ་ཁས་མི་ལེན་ལ། དེས་ན། དབང་པོའི་མངོན་སུམ་དང་།
ཡིད་ཀྱི་མངོན་སུམ་དང་། རྣལ་འབྱོར་མངོན་སུམ་སྟེ་གསུམ་ཡོད། དང་པོ་ནི། དབང་
པོའི་མངོན་སུམ་གྱི་ཚད་མ་ལ་ཤེས་པས་མ་ཁྱབ་སྟེ། མིག་གི་དབང་པོ་གཟུགས་ཅན་
པ་དེ་མངོན་སུམ་གྱི་ཚད་མར་འདོད་པའི་ཕྱིར། ཁོ་ན་རེ། མིག་གི་དབང་པོ་གཟུགས་
ཅན་པ་དེ་ཆོས་ཅན། མངོན་སུམ་གྱི་ཚད་མ་མ་ཡིན་པར་ཐལ། བེམ་པོ་ཡིན་པའི་
ཕྱིར། ཟེར་ན་མ་ཁྱབ་སྟེ། ལུགས་འདི་ལ་མིག་གི་དབང་པོ་གཟུགས་ཅན་པ་དེ། བེམ་
པོ་དང་། ལྟ་བ་དང་། ཚད་མ་གསུམ་ཡིན་པར་ཁས་ལེན་པའི་ཕྱིར། དེར་ཐལ། གྲུབ་
མཐའ་རིན་པོ་ཆེའི་ཕྲེང་བ་ལས། མིག་དབང་གཟུགས་ཅན་པ་དེ། བེམ་པོ། ལྟ་བ།
ཚད་མ་གསུམ་ཀའི་གཞི་མཐུན་ཡིན་པའི་ཕྱིར། ཞེས་གསུངས་པའི་ཕྱིར། དབང་པོའི་
ཤེས་པས་ཡུལ་རྣམ་མེད་རྗེན་ཆེར་དུ་གཞལ་ཅིང་། རྟེན་ཅན་གྱི་དབང་པོ་གཟུགས་
ཅན་པས་ཀྱང་གཟུགས་མཐོང་བར་འདོད་དེ། གལ་ཏེ་རྣམ་ཤེས་ཁོ་ནས་མཐོང་བ་
ཡིན་ན། རྩིག་པ་སོགས་ཀྱི་ཕ་རོལ་ན་ཡོད་པའི་གཟུགས་ཀྱང་མཐོང་དགོས་པ་ལ།
དེ་དག་མི་མཐོང་བའི་ཕྱིར། ཞེས་ཟེར་རོ། །ཡང་འདི་པའི་ལུགས་ལ། མིག་གཉིས་
དང་རྣ་བ་གཉིས་སོགས་ལ་ཡང་རྣམ་ཤེས་སོ་སོ་བ་གཉིས་གཉིས་ཡོད་པར་འདོད་
ཅིང༌། སེམས་དང་སེམས་བྱུང་གཉིས་ཀྱང་རྫས་ཐ་དད་ཡིན་པར་འདོད་ལ། ཡང་རྡུལ་
ཕྲ་རབ་རེ་རེ་བ་དབང་པོའི་ཡུལ་ལས་འདས་ཀྱང་། རིགས་མཐུན་བསགས་ན་དབང་
པོའི་ཡུལ་དུ་རུང་སྟེ། དཔེར་ན། རྒྱང་རིང་པོ་ནས་སྐྲ་ཉག་མ་རེ་རེ་བ་མི་མཐོང་ཡང་།
སྐྲ་ཉག་མང་པོ་འདུས་ན་མཐོང་བ་ལྟ་བུའོ། །ཞེས་སྨྲའོ། །གཉིས་པ་ཡིད་ཀྱི་མངོན་
སུམ་ནི་གོ་སླའོ། །གསུམ་པ་རྣལ་འབྱོར་མངོན་སུམ་ལ་གཉིས། གང་ཟག་གི་བདག་
མེད་མངོན་སུམ་དུ་རྟོགས་པའི་རྣལ་འབྱོར་མངོན་སུམ་དང༌། ཕྲ་བའི་མི་རྟག་པ་
མངོན་སུམ་དུ་རྟོགས་པའི་རྣལ་འབྱོར་མངོན་སུམ་མོ། །དང་པོ་ལ་ནི། གང་ཟག་རྟག་
གཅིག་རང་དབང་ཅན་གྱིས་སྟོང་པར་རྟོགས་པའི་རྣལ་འབྱོར་མངོན་སུམ་དང་། གང་



132
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་རྟོགས་པའི་རྣལ་འབྱོར་མངོན་སུམ་
གཉིས་ཡོད།
གསུམ་པ་༼རྗོད་བྱེད་ཀྱི་སྒྲ་༽རྗོད་བྱེད་ཀྱི་སྒྲ་ནི། སྤྱིར་སྒྲ་ཙམ་ལ་དབྱེ་ན། ཟིན་
པའི་སྒྲ་དང་། མ་ཟིན་པའི་སྒྲ་གཉིས་ཡོད། དང་པོ་ནི། རྒྱུད་ཀྱིས་བསྡུས་པའི་སྒྲ་རྣམས་
ཏེ༑ སྐྱེས་བུའི་ངག་ཏུ་གྱུར་པའི་སྒྲ་ལྟ་བུ། གཉིས་པ་ནི། རྒྱུད་ཀྱིས་མ་བསྡུས་པའི་སྒྲ་སྟེ།
ཆུ་སྒྲ་དང་། རླུང་སྒྲ་ལྟ་བུ། ཟིན་མ་ཟིན་རེ་རེ་ལ་ཡང་སེམས་ཅན་དུ་སྟོན་པ་དང་། མི་
སྟོན་པ་གཉིས་གཉིས་ཡོད་ལ། འདིའི་སེམས་ཅན་དུ་སྟོན་པའི་སྒྲ་དང་ངག་གི་རྣམ་
པར་རིག་བྱེད་ཀྱི་སྒྲ་དང་། རྗོད་བྱེད་ཀྱི་སྒྲ་གསུམ་དོན་གཅིག སེམས་ཅན་དུ་མི་སྟོན་
པའི་སྒྲ་དང་། ངག་གི་རྣམ་པར་རིག་བྱེད་མ་ཡིན་པའི་སྒྲ་དང༌། རྗོད་བྱེད་ཀྱི་སྒྲ་མ་
ཡིན་པའི་སྒྲ་གསུམ་དོན་གཅིག
དྲུག་པ་༼བདག་མེད་ཀྱི་འདོད་ཚུལ། དེ་བདག་མེད་ཀྱི་འདོད་ཚུལ་ནི། སྤྱིར་འདི་
པའི་ལུགས་ལ་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་ཟག་གི་བདག་
མེད་ཕྲ་མོར་འདོད་ཅིང་བདག་མེད་ཕྲ་མོ་དང་། གང་ཟག་གི་བདག་མེད་ཕྲ་མོ་དོན་
གཅིག་ཏུ་འདོད་ལ། དམིགས་བསལ་མང་པོས་བཀུར་བའི་ནང་ཚན། གནས་མ་བུ་
བ་སོགས་ཀྱིས་ནི། རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་གང་ཟག་གི་བདག་
མེད་ཁས་མི་ལེན་ཏེ། དེས་ཕུང་པོ་དང་ངོ་བོ་གཅིག་དང་ཐ་དད་དང་རྟག་མི་རྟག་གང་
དུ་ཡང་བརྗོད་དུ་མེད་པའི་རང་རྐྱ་ཐུབ་པའི་རྫས་ཡོད་ཀྱི་བདག་ཁས་ལེན་པའི་ཕྱིར།
དེར་ཐལ། དབུ་མ་འཇུག་པ་ལས། ཁ་ཅིག་དེ་ཉིད་གཞན་ཉིད་རྟག་མི་རྟག །ལ་སོགས་
བརྗོད་མེད་གང་ཟག་རྫས་ཡོད་འདོད། །ཅེས་གསུངས་པའི་ཕྱིར་རོ། །
བདུན་པ་༼ས་ལམ་གྱི་རྣམ་གཞག་བཤད་པ།༽ལམ་གྱི་རྣམ་གཞག་ལ་གཉིས། སྤང་
བྱ་དང་། ལམ་གྱི་རྣམ་གཞག་དངོས་བཤད་པའོ། །དང་པོ་༼སྤང་བྱ།༽སྤང་བྱ་ལ་ཡང་།



གྲུབ་མཐའི་རྣམ་གཞག་
19
ཤེས་སྒྲིབ་ཀྱི་ཐ་སྙད་ནི་མི་བྱེད་ལ། དེས་ན་སྒྲིབ་པ་ལ་ཉོན་མོངས་ཅན་དང་། ཉོན་
མོངས་ཅན་མ་ཡིན་པའི་སྒྲིབ་པ་གཉིས་སུ་འདོད་ཅིང་། དེ་ཡང་ཉོན་མོངས་ཅན་གྱི་
སྒྲིབ་པས་ནི། གཙོ་བོ་ཐར་པ་ཐོབ་པ་ལ་བར་དུ་གཅོད་པར་བྱེད་ལ། སྒྲིབ་པ་དེའི་
མཚན་གཞི་ནི། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་རྟོག་པ་དང་། དེའི་
དབང་གིས་བྱུང་བའི་དུག་གསུམ་ས་བོན་དང་བཅས་པ་ལྟ་བུའོ། །ཉོན་མོངས་ཅན་མ་
ཡིན་པའི་སྒྲིབ་པས་ནི། གཙོ་བོར་ཐམས་ཅད་མཁྱེན་པ་ཐོབ་པ་ལ་བར་དུ་གཅོད་པར་
བྱེད་ལ། སྒྲིབ་པ་དེའི་མཚན་གཞི་ནི། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་
པའི་རྟོག་པའི་བག་ཆགས་དང་། དེའི་དབང་གིས་བྱུང་བའི་སེམས་ཀྱི་གནས་ངན་
ལེན་ལྟ་བུའོ། །
གཉིས་པ་༼ཕམ་གྱི་རྣམ་གཞག་དངོས་བཤད་བ།༽ལམ་གྱི་རྣམ་གཞག་ལ་གཉིས།
ལམ་གྱི་རྣམ་གཞག་དངོས་དང་། དེས་ཇི་ལྟར་བགྲོད་པའི་ཚུལ་ལོ། །དང་པོ་༼ལམ་
གྱི་རྣམ་གཞག་དངོས།༽ནི། དེ་ཡང་ཐེག་པ་གསུམ་ཀའི་ལམ་ལ། ཚོགས་སྦྱོར་གཉིས།
མཐོང་སྒོམ་གཉིས། མི་སློབ་ལམ་སྟེ་ལམ་ལྔ་ལྔའི་རྣམ་གཞག་ཁས་ལེན་ལ། ས་བཅུའི་
རྣམ་གཞག་ནི་ཁས་མི་ལེན་ནོ། །ཤེས་བཟོད་སྐད་ཅིག་མ་བཅུ་དྲུག་གི་ནང་ནས། དང་
པོ་བཅོ་ལྔ་མཐོང་ལམ་དང་། བཅུ་དྲུག་པ་ལམ་རྗེས་ཤེས་སྒོམ་ལམ་དུ་འདོད་ལ། སྐྱེ་
བའི་ཚེ་བཅུ་དྲུག་པོ་ཐམས་ཅད་ར་ལུག་ཟམ་པ་ནས་འགྲོ་བ་ལྟར་རིམ་ཅན་ཁོ་ནར་སྐྱེ་
ལ༑ བཟོད་པ་བརྒྱད་ཅིག་ཅར་དུ་སྐྱེ་བ་སོགས་ཁས་མི་ལེན་ལ། འདི་པའི་ལུགས་ལ་
ཟག་མེད་ཀྱི་ཕུང་པོ་ལྔ་ལམ་བདེན་དུ་འདོད་པར་གསུངས་པས། ལམ་བདེན་ལ་ཤེས་
པས་མ་ཁྱབ་པར་ཁས་ལེན་ནོ། །
གཉིས་པ་༼དེས་ཇི་ལྟར་བགྲོད་བའི་ཚུལ།༽ལམ་གྱི་བགྲོད་ཚུལ་ནི། ཉན་ཐོས་ཀྱི་
རིགས་ཅན་རྣམས་ཀྱིས་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་ལྟ་བ་
དེ༑ བསོད་ནམས་ཀྱི་ཚོགས་ཆུང་ངུ་དང་སྦྲེལ་ཏེ། ཚེ་རབས་གསུམ་ལ་སོགས་པའི་



154
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
བར་དུ་གོམས་པར་བྱེད་ནས་ཉན་ཐོས་ཀྱི་བྱང་ཆུབ་མངོན་དུ་བྱེད་པ་ཡིན་ལ། ཡང་
རང་རྒྱལ་གྱི་རིགས་ཅན་རྣམས་ཀྱིས། ཉན་ཐོས་ཀྱི་སྐབས་ཀྱི་ལྟ་བ་དེ་ཉིད། བསོད་
ནམས་ཀྱི་ཚོགས་འབྲིང་དང་སྦྲེལ་ཏེ། བསྐལ་པ་བརྒྱ་ལ་སོགས་པའི་བར་དུ་གོམས་
པར་བྱས་ནས། རང་རྒྱལ་གྱི་བྱང་ཆུབ་མངོན་དུ་བྱེད་པར་གསུངས་ཤིང་། བྱང་ཆུབ་
སེམས་དཔའ་རྣམས་ཀྱིས་གོང་གི་ལྟ་བ་དེ་ཉིད། བསོད་ནམས་ཀྱི་ཚོགས་རྒྱ་ཆེན་པོ་
དང་སྦྲེལ་ཏེ། བསྐལ་པ་གྲངས་མེད་གསུམ་ལ་སོགས་པའི་བར་དུ་གོམས་པར་བྱས་
ནས༑ བྱང་ཆུབ་ཆེན་པོའམ། སངས་རྒྱས་ཀྱི་བྱང་ཆུབ་མངོན་དུ་བྱེད་པ་ཡིན་ལ། དེ་
ཡང་བྱང་ཆུབ་སེམས་དཔའ་རྣམས་ཀྱིས། ཚོགས་ལམ་ཆེན་པོ་མན་ཆད་དུ་གྲངས་
མེད་གསུམ་ལ་སོགས་པའི་བར་དུ་ཚོགས་གཉིས་ཀྱི་ཕུང་པོ་ལེགས་པར་བསགས་
ནས༑ སྦྱོར་ལམ་དྲོད་ནས་མི་སློབ་ལམ་གྱི་བར། སྟན་ཐོག་གཅིག་ཁོ་ནར་བགྲོད་པར་
བཞེད་ལ། དེ་ཡང་སྲོད་ལ་བདུད་བཏུལ་བ་ཡན་སོ་སྐྱེའི་གནས་སྐབས་དང་། གུང་
ལ་མཉམ་པར་བཞག་པའི་ཚེ་མཉམ་བཞག་ཐུན་ཅིག་ལ། སྦྱོར་མཐོང་སྒོམ་གསུམ་
མངོན་དུ་བྱས་ནས། ཐོ་རངས་སྐྱ་རེངས་ཤར་བ་ཙམ་ན་མི་སློབ་ལམ་མངོན་དུ་བྱེད་
པར་འདོད་ལ། དེའི་ཕྱིར་སྦྱོར་མཐོང་སྒོམ་གསུམ་ལ་མཉམ་བཞག་གིས་ཁྱབ་པར་
ཡང་བཞེད་དོ། །ཐེག་ཆེན་གྱི་སྡེ་སྣོད་རྣམས་སངས་རྒྱས་ཀྱི་བཀར་ཁས་མི་ལེན་ལ།
མངོན་པ་སྡེ་བདུན་ནི་སངས་རྒྱས་ཀྱི་བཀར་ཁས་ལེན་ཅིང་ལུང་གི་ཆོས་འཁོར་ལ་
བདེན་བཞིའི་ཆོས་འཁོར་གྱིས་ཁྱབ་པར་འདོད་ལ། ཆོས་ཕུང་ལ་བརྒྱད་ཁྲི་ནི་ཁས་
ལེན་ཅིང་། བཞི་སྟོང་ནི་ཁས་མི་ལེན་ལ། བཀའ་ལ་སྒྲ་ཇི་བཞིན་པས་ཁྱབ་པ་སོགས་
ཁས་ལེན་ནོ། །མཛད་པ་བཅུ་གཉིས་ཀྱི་ནང་ནས། དང་པོ་དགུ་བྱང་སེམས་ཀྱི་མཛད་
པ་དང་། ཕྱི་མ་གསུམ་སངས་རྒྱས་ཀྱི་མཛད་པར་ཁས་ལེན་ལ། འོག་མིན་སྟུག་པོ་
བཀོད་པ་དང་། ལོངས་སྐུ་དང་རྣམ་མཁྱེན་རྣམས་ཁས་མི་ལེན་ལ། གསར་དུ་འཚང་
རྒྱ་བའི་གནས་ཀྱང་འདོད་ཁམས་ཁོ་ན་ཡིན་པར་འདོད་དོ། །དགྲ་བཅོམ་གསུམ་གང་
ཡིན་ཀྱང་ལྷག་མེད་དུ་མྱ་ངན་ལས་འདས་པའི་ཚེ་མར་མེ་ཤི་བ་ལྟར་རིག་པ་རྒྱུན་



གྲུབ་མཐའི་རྣམ་གཞག་
15
ཆད་པར་འདོད་ལ། དེའི་ཕྱིར་ཐེག་པ་གསུམ་གྱི་དགྲ་བཅོམ་ལ་ལྷག་བཅས་པས་
ཁྱབ་པ་དང༌། མཐར་ཐུག་ཐེག་པ་གསུམ་དུ་གྲུབ་པ་ཡང་ཁས་ལེན་ནོ། །སངས་རྒྱས་
འཕགས་པས་ནི་སྡུག་བདེན་ལ་དམིགས་པའི་ཉོན་མོངས་མ་ལུས་པ་སྤངས་ལ། དེས་
ན་སྡུག་བདེན་ལ་དམིགས་པའི་ཉོན་མོངས་མ་ལུས་པ་སྤངས་པ་དེ་ཉིད་སྡུག་བདེན་
སྤོང་བའི་དོན་དུ་འཇོག་པ་ཡིན་པས། སྡུག་བདེན་སྤངས་པ་ཙམ་གྱིས་དེའི་རྒྱུད་ལ་
སྡུག་བདེན་གཏན་མེད་དོ་ཞེས་ཁས་བླང་མི་དགོས་པར་འདོད་དོ། །དཀོན་མཆོག་
གསུམ་གྱི་འཇོག་ཚུལ་ལ་ཡང་། སངས་རྒྱས་ཀྱི་སྐུ་གཟུགས་སངས་རྒྱས་སུ་འདོད་
མི་འདོད་ནི། མཁས་པ་རྣམས་ཀྱི་བཞེད་ཚུལ་མི་འདྲ་སྟེ། འཇམ་པའི་དབྱངས་རྗེ་
བཙུན་ཆོས་ཀྱི་རྒྱལ་མཚན་དཔལ་བཟང་པོས་ནི། སངས་རྒྱས་ཀྱི་སྐུ་གཟུགས་སངས་
རྒྱས་མ་ཡིན་པར་འདོད་ཅེས་གསུངས་ཤིང༌། བསྟན་པའི་མངའ་བདག་ཀུན་མཁྱེན་
འཇིགས་མེད་དབང་པོའི་གྲུབ་མཐའ་ལས་ནི། སངས་རྒྱས་ཀྱི་གཟུགས་སྐུ་སངས་
རྒྱས་དཀོན་མཆོག་མིན་ཡང་། སངས་རྒྱས་སུ་ཁས་ལེན་པར་གསུངས་ལ། འོན་ཀྱང་
སངས་རྒྱས་འཕགས་པའི་ཐུགས་རྒྱུད་ཀྱི་ཟད་མི་སྐྱེ་བའི་ཡེ་ཤེས་དེ་ཉིད། སངས་རྒྱས་
དཀོན་མཆོག་ཏུ་ཁས་ལེན་པ་ལ་ནི་མཁས་པ་རྣམས་དགོངས་པ་མཐུན་ནོ། །ཆོས་
དཀོན་མཆོག་ལ་ནི། ཉན་ཐོས་དང་། རང་རྒྱལ་དང་། སངས་རྒྱས་ཀྱི་རྒྱུད་ལ་ཡོད་པའི་
འགོག་བདེན་དང་མྱང་འདས་རྣམས་འཇོག་པར་གསུངས་ལ། དགེ་འདུན་དཀོན་མཆོག་
ལ་ཡང་། སློབ་པ་འཕགས་པ་རྣམས་ནི་ཟག་བཅས་ཡིན་པའི་ཕྱིར། དགེ་འདུན་དཀོན་
མཆོག་དངོས་མིན་ལ། དེས་ན། དགེ་འདུན་དཀོན་མཆོག་ལ་ནི་དེའི་ཐུགས་རྒྱུད་ཀྱི་
ལམ་བདེན་རྣམས་འཇོག་པར་གསུངས་སོ། །



136
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
མདོ་སྡེ་བའི་ལུགས་བཤད་པ།
༈ གཉིས་པ་མདོ་སྡེ་བའི་གྲུབ་མཐའི་རྣམ་གཞག་བཤད་པ་ལ་བདུན། མཚན་
ཉིད། དབྱེ་བ། སྒྲ་བཤད། ཡུལ་གྱི་འདོད་ཚུལ། ཡུལ་ཅན་གྱི་འདོད་ཚུལ། བདག་མེད་
ཀྱི་འདོད་ཚུལ། ས་ལམ་གྱི་རྣམ་གཞག་བཤད་པའོ། །དང་པོ་༼མཚན་ཉིད།༽ནི། རང་
རིག་དང་ཕྱི་དོན་གཉིས་ཀ་ཁས་ལེན་པའི་ཐེག་དམན་གྱི་གྲུབ་མཐའ་སྨྲ་བའི་གང་ཟག་
དེ༑ མདོ་སྡེ་བའི་མཚན་ཉིད། མདོ་སྡེ་པ་དང་། དཔེ་སྟོན་པ་གཉིས་དོན་གཅིག་
གཉིས་པ་༼དབྱེ་བ།༽དབྱེ་བ་ནི། འདི་ལ་ལུང་གི་རྗེས་འབྲང་གི་མདོ་སྡེ་བ་
དང་༑ རིགས་པའི་རྗེས་འབྲང་གི་མདོ་སྡེ་བ་གཉིས། དང་པོ་ནི་མངོན་པ་མཛོད་ཀྱི་
རྗེས་འབྲང་གི་མདོ་སྡེ་བ་ལྟ་བུ། གཉིས་པ་ནི། ཚད་མ་སྡེ་བདུན་གྱི་རྗེས་འབྲང་གི་
མདོ་སྡེ་བ་ལྟ་བུའོ། །
གསུམ་པ་༼སྒྲ་བཤད།༽སྒྲ་བཤད་ནི། སྡེ་པ་འདི་ཉིད། བསྟན་བཅོས་གཞན་གྱི་
རྗེས་སུ་མི་འབྲང་བར། གཙོ་བོར་བཅོམ་ལྡན་འདས་ཀྱི་མདོའི་རྗེས་སུ་འབྲངས་ནས་
གྲུབ་མཐའ་འཆའ་བའི་སྡེ་པ་ཡིན་པས་ན། མདོ་སྡེ་བ་ཞེས་ཟེར་ལ། ཡང་ཆོས་ཐམས་
ཅད་དཔེའི་སྒོ་ནས་སྟོན་པར་འདོད་པས་ན། དཔེ་སྟོན་པ་ཞེས་ཟེར་རོ། །
བཞི་པ་༼ཡུལ་གྱི་འདོད་ཚུབ།༽ནི། བློས་རིག་པར་བྱ་བ་ཡུལ་གྱི་མཚན་ཉིད།
ཚད་མས་དམིགས་པ་ཡོད་པའི་མཚན་ཉིད། བློའི་ཡུལ་དུ་བྱ་རུང་བ་ཤེས་བྱའི་མཚན་
ཉིད། ཚད་མས་གྲུབ་པ་གཞི་གྲུབ་ཀྱི་མཚན་ཉིད། ཡུལ་དང༌། ཡོད་པ་དང་། ཤེས་
བྱ་དང་། གཞི་གྲུབ་རྣམས་དོན་གཅིག དེ་ལ་དབྱེ་ན་ལྔ། བདེན་པ་གཉིས་སུ་དབྱེ་བ།
དགག་སྒྲུབ་གཉིས་སུ་དབྱེ་བ། གཅིག་དང་ཐ་དད་གཉིས་སུ་དབྱེ་བ། མངོན་ལྐོག་
གཉིས་སུ་དབྱེ་བ། དུས་གསུམ་དུ་དབྱེ་བའོ། །དང་པོ་༼བདེན་པ་གཉིས་སུ་དབྱེ་བ།༽ནི།



གྲུབ་མཐའི་རྣམ་གཞག་
དོན་དམ་པར་དོན་བྱེད་ནུས་པའི་ཆོས་དེ། དོན་དམ་བདེན་པའི་མཚན་ཉིད། དོན་དམ་
བདེན་པ། དངོས་པོ། བྱས་པ། མི་རྟག་པ། འདུས་བྱས། རྫས་རང་མཚན། བདེན་
གྲུབ་རྣམས་དོན་གཅིག དོན་དམ་བདེན་པའི་མཚན་གཞི་ནི། བུམ་པ་དང༌། ཀ་བ་
ལྟ་བུའོ། །བུམ་པ་ཆོས་ཅན། ཁྱོད་ལ་དོན་དམ་བདེན་པ་ཞེས་བརྗོད་པའི་རྒྱུ་མཚན་
ཡོད་དེ། བློ་དོན་དམ་པའི་ངོར་བདེན་པས་ན། དེ་ལྟར་བརྗོད་པའི་ཕྱིར། འདི་པའི་
ལུགས་ལ། བློ་དོན་དམ་པ་ནི། རང་གི་སྣང་ཡུལ་ལ་མ་འཁྲུལ་བའི་ཤེས་པ་ལ་བྱ་བར་
གསུངས་སོ། །དོན་དམ་པར་དོན་བྱེད་མི་ནུས་པའི་ཆོས་དེ། ཀུན་རྫོབ་བདེན་པའི་
མཚན་ཉིད། ཀུན་རྫོབ་བདེན་པ། འདུས་མ་བྱས་ཀྱི་ཆོས། རྟག་པ། སྤྱི་མཚན། རྫུན་
པར་གྲུབ་པ་རྣམས་དོན་གཅིག ཀུན་རྫོབ་བདེན་པའི་མཚན་གཞི་ནི། འདུས་མ་བྱས་
ཀྱི་ནམ་མཁའ་དང་། བུམ་པའི་ལྡོག་པ་ལྟ་བུའོ། །འདུས་མ་བྱས་ཀྱི་ནམ་མཁའ་ཆོས་
ཅན༑ ཁྱོད་ལ་ཀུན་རྫོབ་བདེན་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་བློ་ཀུན་རྫོབ་
པའི་ངོར་བདེན་པས་ན་དེ་ལྟར་བརྗོད་པའི་ཕྱིར། འདིའི་བློ་ཀུན་རྫོབ་པ་ནི། རྟོག་པ་
སྟེ་རང་མཚན་མངོན་སུམ་དུ་མཐོང་བ་ལ་སྒྲིབ་པའི་བློ་ཞིག་ལ་བྱའོ། །འོན་ཀྱང་བདེན་
གཉིས་ཀྱི་འཇོག་ཚུལ་འདི་ནི། རིགས་པའི་རྗེས་འབྲང་གི་མདོ་སྡེ་པའི་ལུགས་ཡིན་གྱི།
ལུང་གི་རྗེས་འབྲང་བས་ནི། བདེན་གཉིས་ཀྱི་རྣམ་གཞག་བྱེ་བྲག་སྨྲ་བའི་སྐབས་ལྟར་
ཁས་ལེན་པར་ཀུན་མཁྱེན་འཇམ་དབྱངས་བཞད་པ་འཇིགས་མེད་དབང་པོས་གསུངས་
སོ༑ །དེ་ལ་ཁོ་ན་རེ། བློ་ཀུན་རྫོབ་པ་རྟོག་པའི་ངོར་བདེན་ན། ཀུན་རྫོབ་བདེན་པ་ཡིན་
པས་ཁྱབ་པར་ཐལ། གོང་གི་སྒྲ་བཤད་དེ་འཐད་པའི་ཕྱིར་ན་མ་ཁྱབ། འདོད་ན་བུམ་པ་
ཆོས་ཅན། ཀུན་རྫོབ་བདེན་པ་ཡིན་པར་ཐལ། བློ་ཀུན་རྫོབ་པ་རྟོག་པའི་ངོར་བདེན་པ་
ཡིན་པའི་ཕྱིར་ན་ཡང་མ་ཁྱབ། གཞན་ཡང་། རང་རྐྱ་ཐུབ་པའི་རྫས་ཡོད་ཀྱི་བདག་
ཆོས་ཅན། ཀུན་རྫོབ་བདེན་པ་ཡིན་པར་ཐལ། བློ་ཀུན་རྫོབ་པ་རྟོག་པའི་ངོར་བདེན་
པའི་ཕྱིར། འདོད་ན༑ དེ་འདྲ་བའི་བདག་དེ་ཆོས་ཅན། ཡོད་པ་ཡིན་པར་ཐལ། ཀུན་
རྫོབ་བདེན་པ་ཡིན་པའི་ཕྱིར། འདོད་ན། རྟག་ཅིག་རང་དབང་ཅན་གྱི་གང་ཟག་གི་



1.3g
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
བདག་ཡོད་པར་ཐལ་ལོ་ཟེར་ན་རྩ་བར་མ་ཁྱབ་སྟེ་སྒྲ་བཤད་པ་ཙམ་ལ་ཁྱབ་པ་མེད་
པའི་ཕྱིར། །
གཉིས་པ་༼དགག་སྒྲུབ་གཉིས་སུ་དབྱེ་བ།༽ནི། རང་འཛིན་གྱི་བློས་རང་གི་དགག་
བྱ་བཅད་པའི་སྒོ་ནས་རྟོགས་པར་བྱ་བ་དེ་དགག་པའི་མཚན་ཉིད། དེ་དང་གཞན་
སེལ་དོན་གཅིག སྤྱིར་དགག་པ་ལ་དབྱེ་ན། མེད་དགག་དང་། མ་ཡིན་དགག་གཉིས་
ཡོད། དང་པོ་ནི། རང་དངོས་སུ་རྟོགས་པའི་བློས་རང་གི་དགག་བྱ་དེ་བཅད་ཙམ་དུ་
རྟོགས་པར་བྱ་བ་ ༼མ་དཔེ་ནང་། རང་དངོས་སུ་རྟོགས་བའི་བློས་རང་གི་དགག་བྱ་དེ་བཅད་ཙམ་
དུ་སྟོན་པར་བྱ་བ། ཞེས་འཁོད།༽དེ། མེད་དགག་གི་མཚན་ཉིད། མཚན་གཞི་ནི། འདུས་
མ་བྱས་ཀྱི་ནམ་མཁའ་དང་། འགོག་བདེན་དང༌། སྟོང་ཉིད་ལྟ་བུའོ། །རང་དངོས་
སུ་རྟོགས་པའི་བློས་རང་གི་དགག་བྱ་བཀག་ཤུལ་དུ། ཆོས་གཞན་མ་ཡིན་དགག་
དང་སྒྲུབ་པ་གང་རུང་དུ་འཕེན་པ་དེ། མ་ཡིན་དགག་གི་མཚན་ཉིད། མཚན་གཞི་ནི།
དངོས་པོ་མ་ཡིན་པ་ལས་ལོག་པ་དང༌། བུམ་འཛིན་རྟོག་པ་ལ་བུམ་པ་མ་ཡིན་པ་
ལས་ལོག་པར་སྣང་བ་ལྟ་བུའོ། ། །
གསུམ་པ་༼གཅིག་དང་ཐ་དད་གཉིས་སུ་དབྱེ་བ།༽ནི། སོ་སོ་བ་མ་ཡིན་པའི་ཆོས་
དེ༑ གཅིག་གི་མཚན་ཉིད། དེ་ལ་དབྱེ་ན། རྫུན་པའི་གཅིག་དང་། བདེན་པའི་གཅིག་
སྟེ་གཉིས། དང་པོ་ནི། ཤེས་བྱ་དང་། སྤྱི་མཚན་ལྟ་བུ། གཉིས་པ་ནི། དངོས་པོ་དང་།
མི་རྟག་པ་ལྟ་བུའོ། ། སོ་སོ་བ་ཡིན་པའི་ཆོས་དེ། ཐ་དད་ཀྱི་མཚན་ཉིད། དེ་ལ་དབྱེ་ན།
རྫུན་པའི་ཐ་དད་དང༌། བདེན་པའི་ཐ་དད་གཉིས་ཡོད། དང་པོ་ནི། བུམ་པའི་ལྡོག་པ་
དང་༑ ཀ་བའི་ལྡོག་པ་གཉིས་ལྟ་བུ། གཉིས་པ་ནི། བུམ་པ་དང་ཀ་བ་གཉིས་ལྟ་བུ། །
བཞི་པ་༼མངོན་ལྐོག་གཉིས་སུ་དབྱེ་བ།༽ནི། མངོན་སུམ་གྱི་ཚད་མས་དངོས་སུ་
རྟོགས་པར་བྱ་བ། མངོན་གྱུར་གྱི་མཚན་ཉིད། དཔེར་ན་བུམ་པ་ལྟ་བུ། རྗེས་དཔག་



གྲུབ་མཐའི་རྣམ་གཞག
13
ཚད་མས་དངོས་སུ་རྟོགས་པར་བྱ་བ། ལྐོག་གྱུར་གྱི་མཚན་ཉིད། དཔེར་ན་བུམ་པ་མི་
རྟག་པ་ལྟ་བུ།
ལྔ་པ་༼དུས་གསུམ་དུ་དབྱེ་བ།༽ནི། དངོས་པོ་གཞན་ཞིག་རང་གྲུབ་དུས་ཀྱི་སྐད་
ཅིག་གཉིས་པར་ཞིག་པའི་ཆ་དེ། འདས་པའི་མཚན་ཉིད། དངོས་པོ་གཞན་ཞིག་སྐྱེ་
བའི་རྒྱུ་ཡོད་ཀྱང་། རྐྱེན་མ་ཚང་བའི་དབང་གིས་ཡུལ་དུས་འགའ་ཞིག་ཏུ་མ་སྐྱེས་
པའི་ཆ་དེ། མ་འོངས་པའི་མཚན་ཉིད། སྐྱེས་ལ་མ་འགག་པ་དེ། ད་ལྟ་བའི་མཚན་
ཉིད། དེ་ཡང་བུམ་པ་ལྟ་བུ་ལ་མཚོན་ན། བུམ་པ་དེའི་འདས་པ་བུམ་པ་དེའི་ཕྱི་
ལོགས་སུ་གྲུབ་ཅིང་། བུམ་པ་དེའི་མ་འོངས་པ་བུམ་པ་དེའི་སྔ་ལོགས་སུ་གྲུབ་པར་
འདོད་ལ། སྤྱིར་འདས་པ་དང་མ་འོངས་པ་གཉིས་རྟག་པ་དང་། ད་ལྟ་བ་དང་དངོས་
པོ་དོན་གཅིག་ཏུ་འདོད་དོ། །
ལྔ་པ་༼ཡུལ་ཅན་གྱི་འདོད་ཚུལ།༽ཡུལ་ཅན་ལ་གསུམ། གང་ཟག་དང་། ཤེས་པ་
དང་༑ རྗོད་བྱེད་ཀྱི་སྒྲའོ། །དང་པོ་༼གང་ཟག་༽ལ་ཡང་། མངོན་པ་མཛོད་ཀྱི་རྗེས་འབྲང་
གི་མདོ་སྡེ་པ་རྣམས་ཀྱིས་ནི། ཕུང་པོའི་རྒྱུན་གང་ཟག་གི་མཚན་གཞིར་འདོད་ལ།
ཚད་མ་སྡེ་བདུན་གྱི་རྗེས་འབྲང་གི་མདོ་སྡེ་པ་རྣམས་ཀྱིས་ནི། ཡིད་ཀྱི་རྣམ་ཤེས་གང་
ཟག་གི་མཚན་གཞིར་འདོད་དོ། །
གཉིས་པ་༼ཤེས་བ།༽ནི། གསལ་ཞིང་རིག་པ། བློའི་མཚན་ཉིད། དེ་ལ་དབྱེ་
ན༑ ཚད་མ་དང་། ཚད་མིན་གྱི་བློ་གཉིས་ཡོད། དང་པོ་ནི། གསར་དུ་མི་བསླུ་བའི་
རིག་པ། ཚད་མའི་མཚན་ཉིད། འདིའི་མཚན་ཉིད་ཀྱི་ཟུར་ལ། གསར་དུ་ཞེས་སྨོས་
པས་ནི་དཔྱད་ཤེས་ཚད་མ་ཡིན་པ་གཅོད་ལ། མི་བསླུ་བ་ཞེས་པས་ནི། ཡིད་དཔྱོད་
ཚད་མ་ཡིན་པ་གཅོད་ཅིང་། རིག་པ་ཞེས་པས་ནི། དབང་པོ་གཟུགས་ཅན་པ་ཚད་མ་
ཡིན་པ་གཅོད་ལ། དེ་ཡང་འདི་པའི་ལུགས་ལ། དབང་པོ་གཟུགས་ཅན་པ་ཚད་མར་



14g
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
མི་རུང་སྟེ། དེ་འདྲ་བ་དེ་གསལ་རིག་གིས་སྟོང་ཞིང་རང་གི་ཡུལ་འཇལ་མི་ནུས་པའི་
ཕྱིར། ཞེས་འདོད་དོ། །
ཚད་མ་ལ་དབྱེ་ན་གཉིས། མངོན་སུམ་ཚད་མ་དང༌། རྗེས་དཔག་ཚད་
མའོ། །དང་པོ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི། རྟོག་པ་དང་བྲལ་
ཞིང་མ་འཁྲུལ་བའི་རིག་པ། མངོན་སུམ་གྱི་མཚན་ཉིད། རྟོག་པ་དང་བྲལ་ཞིང་གསར་
དུ་མི་བསླུ་བའི་རིག་པ་དེ། མངོན་སུམ་གྱི་ཚད་མའི་མཚན་ཉིད། གཉིས་པ་ལ་བཞི།
རང་རིག་མངོན་སུམ་གྱི་ཚད་མ། དབང་པོའི་མངོན་སུམ་གྱི་ཚད་མ། ཡིད་ཀྱི་མངོན་
སུམ་གྱི་ཚད་མ། རྣལ་འབྱོར་མངོན་སུམ་གྱི་ཚད་མའོ། །དང་པོ་ནི། ཁ་ནང་ཁོ་ནར་
ཕྱོགས་ཤིང་འཛིན་པ་ཡན་གར་བར་གྱུར་པའི་རྟོག་པ་དང་བྲལ་ཞིང་། གསར་དུ་མི་
བསླུ་བའི་རིག་པ། རང་རིག་མངོན་སུམ་གྱི་ཚད་མའི་མཚན་ཉིད། རང་གི་ཐུན་མོང་
མ་ཡིན་པའི་བདག་རྐྱེན་དབང་པོ་གཟུགས་ཅན་པ་ལ་བརྟེན་ནས་བྱུང་བའི་རྟོག་པ་
དང་བྲལ་ཞིང་གསར་དུ་མི་བསླུ་བའི་རིག་པ་དབང་པོའི་མངོན་སུམ་གྱི་མཚན་ཉིད།
རང་གི་ཐུན་མོང་མ་ཡིན་པའི་བདག་རྐྱེན་ཡིད་དབང་ལ་བརྟེན་ནས་བྱུང་བའི་རྟོག་
པ་དང་བྲལ་ཞིང་གསར་དུ་མི་བསླུ་བའི་རིག་པ། ཡིད་ཀྱི་མངོན་སུམ་གྱི་ཚད་མའི་
མཚན་ཉིད། རང་གི་བདག་རྐྱེན་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལ་བརྟེན་ནས་
ཕྲ་བའི་མི་རྟག་པ་དང༌། གང་ཟག་གི་བདག་མེད་ཕྲ་རགས་གང་རུང་མངོན་སུམ་དུ་
རྟོགས་པའི་ཡེ་ཤེས། རྣལ་འབྱོར་མངོན་སུམ་གྱི་མཚན་ཉིད། ཕྱི་མ་འདི་ལ་དབྱེ་ན།
ཕྲ་བའི་མི་རྟག་པ་མངོན་སུམ་དུ་རྟོགས་པའི་རྣལ་འབྱོར་མངོན་སུམ། གང་ཟག་གི་
བདག་མེད་རགས་པ་མངོན་སུམ་དུ་རྟོགས་པའི་རྣལ་འབྱོར་མངོན་སུམ། གང་ཟག་
གི་བདག་མེད་ཕྲ་མོ་མངོན་སུམ་དུ་རྟོགས་པའི་རྣལ་འབྱོར་མངོན་སུམ་དང་གསུམ་
ཡོད།
གཉིས་པ་རྗེས་དཔག་ཚད་མ་ལ་གཉིས། མཚན་ཉིད་དང་། དབྱེ་བའོ། །རང་



གྲུབ་མཐའི་རྣམ་གཞག་
གི་རྟེན་རྟགས་ཡང་དག་ལ་བརྟེན་ནས་སྐྱེས་པའི་གསར་དུ་མི་བསླུ་བའི་ཞེན་རིག་
དེ༑ རྗེས་དཔག་གི་ཚད་མའི་མཚན་ཉིད། གཉིས་པ་ལ་གསུམ། དངོས་སྟོབས་རྗེས་
དཔག གྲགས་པའི་རྗེས་དཔག ཡིད་ཆེས་པའི་རྗེས་དཔག་གི་ཚད་མའོ། །དང་པོ་ནི།
བྱས་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་དཔག་ལྟ་བུ། གཉིས་པ་ནི། རྟོག་ཡུལ་
ན་ཡོད་པའི་རྟགས་ལས་རི་བོང་ཅན་ཟླ་སྒྲའི་བརྗོད་རུང་དུ་རྟོགས་པའི་རྗེས་དཔག་
ལྟ་བུའོ། །འདིར་གཟུགས་འཛིན་དབང་མངོན་སྐད་ཅིག་གཉིས་པ་དེ་མངོན་སུམ་
ཡིན་ཀྱང་། མངོན་སུམ་ཚད་མ་མ་ཡིན་པར་འདོད་དགོས་པས། མངོན་སུམ་ཡིན་
ན་མངོན་སུམ་ཚད་མ་ཡིན་པས་མ་ཁྱབ་ལ། དེ་བཞིན་དུ། སྒྲ་མི་རྟག་རྟོགས་ཀྱི་རྗེས་
དཔག་སྐད་ཅིག་གཉིས་པ་དེ། རྗེས་དཔག་ཡིན་ཀྱང་། རྗེས་དཔག་ཚད་མ་མ་ཡིན་
པར་འདོད་དགོས་པས། རྗེས་དཔག་ཡིན་ན་རྗེས་དཔག་ཚད་མ་ཡིན་པས་ཡང་མ་
ཁྱབ་ལ། འོན་ཀྱང་གྲགས་པའི་རྗེས་དཔག་ལ་ནི་དངོས་སྟོབས་རྗེས་དཔག་གིས་ཁྱབ་
པར་གསུངས་སོ། །
གཉིས་པ་ཚད་མིན་གྱི་བློ་ལ་གཉིས། མཚན་ཉིད་དང༌། དབྱེ་བའོ། །དང་པོ་ནི།
གསར་དུ་མི་བསླུ་བ་མ་ཡིན་པའི་རིག་པ། ཚད་མིན་གྱི་བློའི་མཚན་ཉིད། གཉིས་པ་ལ་
ལྔ༑ དཔྱད་ཤེས། ལོག་ཤེས། ཐེ་ཚོམ། ཡིད་དཔྱོད། སྣང་ལ་མ་ངེས་པའི་བློའོ། །དང་
པོ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི། རྟོགས་ཟིན་རྟོགས་པའི་རིག་
པ་དཔྱད་ཤེས་ཀྱི་མཚན་ཉིད། གཉིས་པ་དབྱེ་བ་ལ་གཉིས། རྟོག་པ་དཔྱད་ཤེས་དང་།
རྟོག་མེད་དཔྱད་ཤེས་སོ། །དང་པོ་ནི། སྔོན་འཛིན་དབང་མངོན་གྱིས་དྲངས་ནས་
སྐྱེས་པའི་སྔོན་པོ་དྲན་པའི་དྲན་ཤེས་དང༌། སྒྲ་མི་རྟག་རྟོགས་ཀྱི་རྗེས་དཔག་སྐད་
ཅིག་གཉིས་པ་ལྟ་བུ། གཉིས་པ་ལ། གཟུགས་འཛིན་དབང་མངོན་སྐད་ཅིག་གཉིས་པ་
ལྟ་བུ་འཇོག་པར་གསུངས་སོ། །
གཉིས་པ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི། ཕྱིན་ཅི་ལོག་



142
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཏུ་ཞུགས་པའི་རིག་པ་ལོག་ཤེས་ཀྱི་མཚན་ཉིད། གཉིས་པ་ལ་གཉིས། རྟོག་པ་ལོག་
ཤེས་དང་། རྟོག་མེད་ལོག་ཤེས་སོ། །དང་པོ་ནི། སྒྲ་རྟག་འཛིན་གྱི་རྟོག་པ་ལྟ་བུ་དང་།
གཉིས་པ་ནི། ཟླ་གཅིག་ཟླ་གཉིས་སུ་སྣང་བའི་དབང་ཤེས་ལྟ་བུའོ། །
གསུམ་པ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི། རང་སྟོབས་
ཀྱིས་མཐའ་གཉིས་སུ་དོགས་པའི་སེམས་བྱུང་ཐེ་ཚོམ་གྱི་མཚན་ཉིད་ཡིན་ནོ། །བྱས་
པ་ལ་ཁོ་ན་རེ། དེ་ལྟ་བུའི་སེམས་བྱུང་དེ་དང་མཚུངས་ལྡན་གྱི་ཡིད་ཀྱི་རྣམ་ཤེས་དེ་
ཆོས་ཅན། ཐེ་ཚོམ་ཡིན་པར་ཐལ། རང་སྟོབས་ཀྱིས་མཐའ་གཉིས་སུ་དོགས་པའི་བློ་
ཡིན་པའི་ཕྱིར། དེར་ཐལ། དེ་མཐའ་གཉིས་སུ་དོགས་པའི་བློ་ཡིན་པའི་ཕྱིར་ཟེར་ན་
མ་ཁྱབ། འདོད་མི་ནུས་ཏེ། དེ་ལྟ་བུའི་གཙོ་སེམས་དེ། རང་སྟོབས་ཀྱིས་མཐའ་གཉིས་
སུ་དོགས་པའི་བློ་མ་ཡིན་པའི་ཕྱིར། དེར་ཐལ། དེ་འདྲ་བའི་གཙོ་སེམས་དེ་དང་།
དེའི་འཁོར་དུ་བྱུང་བའི་ཚོར་བ་རྣམས། གཞན་སྟོབས་ཀྱིས་མཐའ་གཉིས་སུ་དོགས་
པའི་བློ་ཡིན་པའི་ཕྱིར། དེར་ཐལ། བློ་དེ་རྣམས་སེམས་བྱུང་ཐེ་ཚོམ་དེ་ཉིད་ཀྱི་སྟོབས་
ཀྱིས་མཐའ་གཉིས་སུ་དོགས་པའི་བློ་ཡིན་པའི་ཕྱིར། དེར་ཐལ། འཇམ་དབྱངས་རྗེ་
བཙུན་ཆོས་ཀྱི་རྒྱལ་མཚན་དཔལ་བཟང་པོའི་གྲུབ་མཐའ་ལས། དེ་དང་མཚུངས་ལྡན་
དུ་གྱུར་པའི་ཡིད་ཀྱི་རྣམ་ཤེས་དང་། དེའི་འཁོར་དུ་བྱུང་བའི་ཚོར་བ་རྣམས་ནི། རང་
སྟོབས་ཀྱིས་མཐའ་གཉིས་སུ་དོགས་པ་མ་ཡིན་ཏེ། དེ་རྣམས་ཐེ་ཚོམ་དེའི་སྟོབས་
ཀྱིས་མཐའ་གཉིས་སུ་དོགས་པ་ཡིན་པའི་ཕྱིར། ཞེས་གསུངས་པའི་ཕྱིར། གཉིས་པ་
ལ་གསུམ། དོན་འགྱུར་གྱི་ཐེ་ཚོམ། དོན་མི་འགྱུར་གྱི་ཐེ་ཚོམ། ཆ་སྙོམས་པའི་ཐེ་ཚོམ་
མོ༑ ༑དང་པོ་ནི། སྒྲ་མི་རྟག་གམ་སྙམ་པའི་ཐེ་ཚོམ་ལྟ་བུ། གཉིས་པ་ནི། སྒྲ་རྟག་གམ་
སྙམ་པའི་ཐེ་ཚོམ་ལྟ་བུ། གསུམ་པ་ནི། སྒྲ་རྟག་གམ་མི་རྟག་གམ་སྙམ་པའི་ཐེ་ཚོམ་ལྟ་
བུའོ། ། །
བཞི་པ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི། རང་ཡུལ་ལ་



གྲུབ་མཐའི་རྣམ་གཞག་
149
ཞེན་པས་བསླུ་བའི་ཞེན་རིག་དོན་མཐུན་དེ། ཡིད་དཔྱོད་ཀྱི་མཚན་ཉིད། གཉིས་པ་
ལ་ལྔ། རྒྱུ་མཚན་མེད་པའི་ཡིད་དཔྱོད། རྒྱུ་མཚན་དང་འགལ་བའི་ཡིད་དཔྱོད། རྒྱུ་
མཚན་མ་ངེས་པའི་ཡིད་དཔྱོད། རྒྱུ་མཚན་མ་གྲུབ་པའི་ཡིད་དཔྱོད། རྒྱུ་མཚན་ཡོད་
ཀྱང་གཏན་ལ་མ་ཕབ་པའི་ཡིད་དཔྱོད་དོ། །དང་པོ་ནི། སྒྲ་མི་རྟག་ཅེས་པའི་ངག་ཙམ་
ལ་བརྟེན་ནས། སྒྲ་མི་རྟག་པར་འཛིན་པའི་བློ་ལྟ་བུ་ཡིན་ཏེ། སྒྲ་མི་རྟག་ཅེས་པའི་སྒྲ་
དེས། སྒྲ་མི་རྟག་པའི་དམ་བཅའ་བརྗོད་པ་ཡིན་གྱི། སྒྲ་མི་རྟག་པའི་རྒྱུ་མཚན་ཡང་
དག་མ་བརྗོད་པའི་ཕྱིར། གཉིས་པ་ནི། དོན་བྱེད་ནུས་སྟོང་གི་རྟགས་ལས་སྒྲ་མི་
རྟག་པར་འཛིན་པའི་བློ་ལྟ་བུ་ཡིན་ཏེ། དོན་བྱེད་ནུས་སྟོང་དེ། སྒྲ་དང་འགལ་བ་ཡིན་
པའི་ཕྱིར། གསུམ་པ་ནི། གཞལ་བྱའི་རྟགས་ལས་སྒྲ་མི་རྟག་པར་འཛིན་པའི་བློ་ལྟ་
བུ་ཡིན་ཏེ། གཞལ་བྱ་སྤྱི་ཙམ་པ་དེ། སྒྲ་མི་རྟག་པར་སྒྲུབ་པའི་མ་ངེས་པའི་གཏན་
ཚིགས་ཡིན་པའི་ཕྱིར། བཞི་པ་ནི། མིག་ཤེས་ཀྱི་གཟུང་བྱའི་རྟགས་ལས་སྒྲ་མི་རྟག་
པར་འཛིན་པའི་བློ་ལྟ་བུ་ཡིན་ཏེ། མིག་ཤེས་ཀྱི་གཟུང་བྱ་དེ། སྒྲ་མི་རྟག་པར་སྒྲུབ་
པའི་མ་གྲུབ་པའི་གཏན་ཚིགས་ཡིན་པའི་ཕྱིར། ལྔ་པ་ནི། སྒྲ་མི་རྟག་པར་ཚད་མས་
མ་ངེས་པའི་གང་ཟག་རྒྱུད་ཀྱི། བྱས་རྟགས་ལས་སྒྲ་མི་རྟག་པར་འཛིན་པའི་བློ་ལྟ་བུ་
ཡིན་ཏེ། བྱས་པ་དེ་སྒྲ་མི་རྟག་པར་སྒྲུབ་པའི་རྒྱུ་མཚན་ཡང་དག་ཡིན་ཡང་། སྒྲ་མི་
རྟག་པར་ཚད་མས་མ་ངེས་པའི་གང་ཟག་དེས། དེ་ལྟ་བུའི་རྒྱུ་མཚན་ཡང་དག་དེ། རྒྱུ་
མཚན་ཡང་དག་ཏུ་གཏན་ལ་མ་ཕབས་པ་ཡིན་པའི་ཕྱིར། །
ལྔ་པ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི། རང་ཡུལ་མ་ངེས་
པའི་གསལ་སྣང་ཅན་གྱི་མ་འཁྲུལ་བའི་རིག་པ་དེ། སྣང་ལ་མ་ངེས་པའི་བློའི་མཚན་
ཉིད། གཉིས་པ་ལ་གསུམ། སྣང་ལ་མ་ངེས་པའི་དབང་མངོན། སྣང་ལ་མ་ངེས་པའི་
ཡིད་མངོན། སྣང་ལ་མ་ངེས་པའི་རང་རིག་མངོན་སུམ་མོ། །དང་པོ་ནི། ཡིད་ཆགས་
ཡུལ་གཅིག་ལ་ལྷག་པར་ཆགས་པའི་དུས་ཀྱི་སྒྲ་འཛིན་ཉན་ཤེས་ལྟ་བུ། གཉིས་པ་



144
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
ལ་སོ་སྐྱེའི་རྒྱུད་ཀྱི་གཟུགས་སོགས་དོན་ལྔར་འཛིན་པའི་ཡིད་ཀྱི་མངོན་སུམ་ལྟ་བུ་
འཇོག་པར་གསུངས་ལ། གསུམ་པ་ལ་ཡང་། དེ་ལྟ་བུའི་ཡིད་ཀྱི་མངོན་སུམ་དེ་ཉིད་
ཉམས་སུ་མྱོང་བའི་རང་རིག་ལྟ་བུ་འཇོག་པར་གསུངས་སོ། །
གསུམ་པ་༼རྗོད་བྱེད་ཀྱི་སྒྲ་རྗོད་བྱེད་ཀྱི་སྒྲ་ལ་གཉིས། མཚན་ཉིད་དང་དབྱེ་
བའོ། །དང་པོ་ནི། རང་གི་བརྗོད་བྱའི་དོན་གོ་བར་བྱེད་པའི་ཉན་བྱ་དེ། རྗོད་བྱེད་ཀྱི་
སྒྲའི་མཚན་ཉིད། གཉིས་པ་ལ་གཉིས། བརྗོད་བྱའི་སྒོ་ནས་དབྱེ་བ་དང་། བརྗོད་ཚུལ་
གྱི་སྒོ་ནས་དབྱེ་བའོ། །དང་པོ་ལ་གཉིས། རིགས་བརྗོད་ཀྱི་སྒྲ་དང་། ཚོགས་བརྗོད་ཀྱི་
སྒྲའོ། །དང་པོ་ནི། མི་ཞེའམ། གཟུགས་ཞེས་བརྗོད་པའི་སྒྲ་ལྟ་བུ། གཉིས་པ་ནི། བུམ་
པ་ཞེའམ། ཀ་བ་ཞེས་བརྗོད་པའི་སྒྲ་ལྟ་བུ། གཉིས་པ་ལ་ཡང་གཉིས། ཆོས་བརྗོད་ཀྱི་
སྒྲ་དང༌། ཆོས་ཅན་བརྗོད་པའི་སྒྲའོ། །དང་པོ་ནི། སྒྲའི་མི་རྟག་པ་ཞེའམ། མིའི་ཡན་
ལག་ཞེས་བརྗོད་པའི་སྒྲ་ལྟ་བུ། གཉིས་པ་ནི། སྒྲ་རྟག་པ་ཞེའམ། མི་ཡན་ལག་ཅན་
ཞེས་བརྗོད་པའི་སྒྲ་ལྟ་བུའོ། ། །
དྲུག་པ་༼བདག་མེད་ཀྱི་འདོད་ཚུལ།༽བདག་མེད་ཀྱི་འདོད་ཚུལ་ནི། གང་ཟག་
རྟག་གཅིག་རང་དབང་ཅན་གྱི་བདག་གིས་སྟོང་པ། གང་ཟག་གི་བདག་མེད་རགས་
པ་དང༌། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ། གང་ཟག་གི་བདག་མེད་
ཕྲ་མོར་འདོད་ཅིང་། བདག་མེད་ཕྲ་མོ་དང་གང་ཟག་གི་བདག་མེད་ཕྲ་མོ་དོན་གཅིག་
ཏུ་འདོད་ལ། ཆོས་ཀྱི་བདག་མེད་ནི་འདི་པས་ཀྱང་ཁས་མི་ལེན་ནོ། ། །
བདུན་པ་༼ས་ལམ་གྱི་རྣམ་གཞག་བཤད་པ།༽ལམ་གྱི་རྣམ་གཞག་ལ་གསུམ། ལམ་
གྱི་དམིགས་པ། ལམ་གྱི་སྤང་བྱ། ལམ་གྱི་རྣམ་གཞག་གོ །དང་པོ་༼ལམ་གྱི་དམིགས་པ།༽
ནི༑ བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་པོ་འདི་ཉིད་ཡིན་པར་གསུངས་
ལ༑ དེ་ཡང་སྡུག་བདེན་གྱི་ཁྱད་ཆོས་བཞི་ནི། རིམ་པ་ལྟར། ཉེར་ལེན་གྱི་ཕུང་པོ་དེ་



གྲུབ་མཐའི་རྣམ་གཞག་
145
སྐད་ཅིག་རེ་རེ་ཞིང་འཇིག་པའི་ཕྱིར། མི་རྟག་པ་དང་། ལས་ཉོན་གྱི་གཞན་དབང་
ཅན་ཡིན་པའི་ཕྱིར། སྡུག་བསྔལ་བ་དང་། རང་ལས་དོན་གཞན་པའི་བདག་གིས་སྟོང་
པའི་ཕྱིར། སྟོང་པ་དང་། རང་གི་ངོ་བོར་གྱུར་པའི་བདག་མེད་པའི་ཕྱིར། བདག་མེད་
པ་ཞེས་བྱའོ། ། ཀུན་འབྱུང་བདེན་པའི་ཁྱད་ཆོས་བཞི་ནི་རིམ་པ་ལྟར། ཟག་བཅས་ཀྱི་
ལས་དང་སྲེད་པ་ནི། སྡུག་བསྔལ་གྱི་རྩ་བ་ཡིན་པའི་ཕྱིར། རྒྱུ་དང༌། སྡུག་བསྔལ་རྣམ་
པ་ཐམས་ཅད་པ་ཡང་ཡང་བསྐྱེད་པའི་ཕྱིར། ཀུན་འབྱུང་བ་དང་། སྡུག་བསྔལ་ཤུགས་
དྲག་པོར་བསྐྱེད་པའི་ཕྱིར། རབ་སྐྱེ་དང་། སྲིད་པའི་སྲེད་པ་ནི། སྡུག་བསྔལ་གྱི་ལྷན་
ཅིག་བྱེད་རྐྱེན་ཡིན་པའི་ཕྱིར། རྐྱེན་ཞེས་བྱའོ། །འགོག་བདེན་གྱི་ཁྱད་ཆོས་བཞི་
ནི༑ རིམ་པ་ལྟར། གཉེན་པོའི་སྟོབས་ཀྱིས་སྡུག་བསྔལ་གཏན་ཟད་ཀྱི་བྲལ་བ་དེ་ནི།
སྡུག་བསྔལ་སྤངས་པའི་བྲལ་བ་ཡིན་པའི་ཕྱིར། འགོག་པ་དང༌། ཉོན་མོངས་སྤངས་
པའི་བྲལ་བ་ཡིན་པའི་ཕྱིར། ཞི་བ་དང་། དེ་ལས་ལྷག་པའི་ཕན་བདེའི་ངོ་བོར་གྱུར་པ་
གཞན་མེད་པའི་ཕྱིར། གྱ་ནོམ་པ་དང་། ཐོབ་ནས་སླར་མི་ལྡོག་པའི་ཆོས་ཅན་གྱི་ཐར་
པ་ཡིན་པའི་ཕྱིར། ངེས་འབྱུང་ཞེས་བྱའོ། །ལམ་བདེན་གྱི་ཁྱད་ཆོས་བཞི་ནི། རིམ་པ་
ལྟར། བདག་མེད་མངོན་སུམ་དུ་རྟོགས་པའི་ཤེས་རབ་དེ། ཐར་པར་བགྲོད་པར་བྱེད་
པའི་ཕྱིར། ལམ་དང་། ཉོན་མོངས་པའི་དངོས་གཉེན་ཡིན་པའི་ཕྱིར། རིག་པ་དང་།
སེམས་ཀྱི་གནས་ལུགས་ཕྱིན་ཅི་མ་ལོག་པར་རྟོགས་པའི་ཕྱིར། སྒྲུབ་པ་དང་། གོ་
འཕང་རྟག་པའི་གནས་སུ་གདོན་མི་ཟ་བར་ཕྱིན་པར་བྱེད་པའི་ཕྱིར། ངེས་འབྱིན་ཞེས་
བྱའོ། །
གཉིས་པ་༼ལམ་གྱི་སྦྱང་བྱ།༽ལམ་གྱི་སྤང་བྱ་ལ་ཡང་། ཆོས་ཀྱི་བདག་འཛིན་
དང་༑ ཤེས་སྒྲིབ་སོགས་ནི་འདི་པས་ཀྱང་ཁས་མི་ལེན་ལ། དེས་ན། གང་ཟག་གི་
བདག་འཛིན་དང་། ཉོན་མོངས་ཅན་གྱི་མི་ཤེས་པ་དང་། ཉོན་མོངས་ཅན་མ་ཡིན་པའི་
མི་ཤེས་པ་སོགས་ཀྱི་ཐ་སྙད་ཙམ་ཞིག་བྱེད་པར་གསུངས་སོ། །



145
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
གསུམ་པ་༼ལམ་གྱི་རྣམ་གཞག་༽ལམ་གྱི་རྣམ་གཞག་ནི། ཐེག་པ་གསུམ་ཀའི་
ལམ་ལ་ལམ་ལྔ་ལྔའི་རྣམ་གཞག་བྱེད་ཅིང༌། ཤེས་བཟོད་སྐད་ཅིག་མ་བཅུ་དྲུག་པོ་
མཐོང་ལམ་དུ་འདོད་ལ། རིགས་ཅན་གསུམ་ཀའི་ཚོགས་གསོག་པའི་ཚེ། སློབ་ལམ་
བཞི་ཀའི་གནས་སྐབས་སུ་ཚོགས་གསོག་པ་ཡིན་ལ། སངས་རྒྱས་ཀྱི་གཟུགས་ཕུང་
ཡང་སངས་རྒྱས་སུ་ཁས་ལེན་པ་ཡིན་ནོ། །ཉན་རང་དགྲ་བཅོམ་སྤངས་རྟོགས་ལས་
ཉམས་པ་མི་སྲིད་ཅིང་། དགྲ་བཅོམ་གསུམ་གང་ཡིན་ཀྱང་ལྷག་མེད་མྱང་འདས་ཀྱི་
ཚེ༑ བེམ་རིག་རྒྱུན་ཆད་པར་ཡང་ཕལ་ཆེར་གྱིས་འདོད་པར་གསུངས་སོ། །སྤྱིར་དོན་
སྨྲ་སྡེ་གཉིས་ཀྱིས། ཤེར་ཕྱིན་གྱི་མདོ་སོགས་སངས་རྒྱས་ཀྱི་བཀར་ཁས་མི་ལེན་
ལ༑ ཀླུ་སྒྲུབ་ཡབ་སྲས་ཀྱི་རྗེས་སུ་བྱུང་བའི་ཉན་ཐོས་སྡེ་པ་ཁ་ཅིག་གིས། ཤེར་མདོ་
སོགས་བཀར་ཁས་ལེན་ཡང་། ཆོས་འཁོར་དུ་མི་འདོད་ལ། ཆོས་འཁོར་ནི་བདེན་
བཞིའི་ཆོས་འཁོར་ཁོ་ན་ཡིན་པར་འདོད་ཅིང་། དེ་ཡང་བདེན་པ་བཞི་ལ་ལན་གསུམ་
བཟླས་ཤིང་། རྣམ་པ་བཅུ་གཉིས་སུ་བསྐོར་བའི་མདོ་ཚིག་དེ་དག་ཁོ་ན་ཡིན་པར་
འདོད་ལ། དེའི་ཕྱིར། ཐེག་ཆེན་མདོར་མ་ཟད་དེ། ཐེག་དམན་གྱི་མདོ་ལ་ཡང་འཁོར་
ལོ་དང་པོ་མ་ཡིན་པ་དུ་མ་ཡོད་པར་འདོད་དོ། །འཁོར་ལོ་དང་པོའི་སྐབས་སུ་བདེན་པ་
བཞི་ལ་ལན་གསུམ་དུ་བཟླས་ཤིང་རྣམ་པ་བཅུ་གཉིས་སུ་བསྐོར་ཚུལ་ནི། འདི་ནི་སྡུག་
བསྔལ་འཕགས་པའི་བདེན་པའོ། །འདི་ནི་ཀུན་འབྱུང་འཕགས་པའི་བདེན་པའོ། །འདི་
ནི་འགོག་པ་འཕགས་པའི་བདེན་པའོ། །འདི་ནི་ལམ་འཕགས་པའི་བདེན་པའོ། །ཞེས་
པ་འདི་ནི། ངོ་བོ་ལ་བཟླས་པ་དང་། ཤེས་པར་བྱ། སྤང་བར་བྱ། མངོན་དུ་བྱ། བསྒོམ་
པར་བྱ་ཞེས་པ་བཞི་ནི། བྱ་བ་ལ་བཟླས་པ་དང་། ཤེས་སོ། །སྤངས་སོ། །མངོན་དུ་
བྱས་སོ། །སྒོམ་མོ་ཞེས་པ་བཞི་ནི། བྱེད་པ་ལ་བཟླས་པ་ཡིན་ལ། རྣམ་པ་བཅུ་གཉིས་
སུ་བསྐོར་བ་ཡང་བཟླས་པ་གསུམ་པོ་འདི་ལ་ཚང་སྟེ། བདེན་པ་བཞི་པོ་རེ་རེ་ལ་ལན་
གསུམ་གསུམ་དུ་བསྐོར་བས་སོ། །ཞེས་འདོད་དེ། འདི་ནི་མདོ་སྡེ་བ་ཡན་ཆད་ཕལ་
ཆེ་བའི་ཐུན་མོང་གི་བཞེད་པའོ། །



གྲུབ་མཐའི་རྣམ་གཞག་
14
སེམས་ཙམ་པའི་ལུགས་བཤད་པ།
༈ གསུམ་པ་སེམས་ཙམ་པའི་ལུགས་བཤད་པ་ལ་བདུན། མཚན་ཉིད། དབྱེ་
བ༑ སྒྲ་བཤད། ཡུལ་གྱི་འདོད་ཚུལ། ཡུལ་ཅན་གྱི་འདོད་ཚུལ། བདག་མེད་ཀྱི་འདོད་
ཚུལ། ས་ལམ་གྱི་རྣམ་གཞག་བཤད་པའོ། །དང་པོ་༼མཚན་ཉིད།༽ནི། ཕྱི་དོན་ཁས་
མི་ལེན་ཅིང་རང་རིག་བདེན་གྲུབ་ཏུ་འདོད་པའི་ཐེག་ཆེན་གྱི་གྲུབ་མཐའ་སྨྲ་བའི་གང་
ཟག་དེ། སེམས་ཙམ་པའི་མཚན་ཉིད། སེམས་ཙམ་པ་དང་། རྣམ་རིག་པ་དང༌། རྣལ་
འབྱོར་སྤྱོད་པ་བ་རྣམས་དོན་གཅིག །
གཉིས་པ་༼དབྱེ་བ།༽དབྱེ་བ་ལ་གཉིས། རྣམ་བདེན་རྫུན་གྱི་དབྱེ་བ། ལུང་དང་
རིགས་པའི་རྗེས་འབྲང་གི་དབྱེ་བའོ། །དང་པོ་༼རྣམ་བདེན་རྫུན་གྱི་དབྱེ་བ།༽ལ་གཉིས།
སེམས་ཙམ་རྣམ་བདེན་པ་དང༌། རྣམ་རྫུན་པའོ། །དང་པོ་༼སེམས་ཙམ་རྣམ་བདེན་བ།༽
ལ་གཉིས། མཚན་ཉིད་དང་དབྱེ་བའོ། །དང་པོ་༼མཚན་ཉིད།༽ནི། སེམས་ཙམ་པ་གང་
ཞིག ཚུར་མཐོང་གི་རྒྱུད་ཀྱི་གཟུགས་འཛིན་མངོན་སུམ་ལ། གཟུགས་རགས་པར་
སྣང་བའི་ཆ་ལ་མ་རིག་བག་ཆགས་ཀྱིས་བསླད་པ་མ་ཞུགས་པར་འདོད་པ་དེ། རྣམ་
བདེན་པའི་མཚན་ཉིད།
གཉིས་པ་༼དབྱེ་བ།༽ལ་གསུམ། གཟུང་འཛིན་གྲངས་མཉམ་པ་དང་། སྒོ་ང་
ཕྱེད་ཚལ་བ་དང༌། སྣ་ཚོགས་གཉིས་མེད་པའོ། །དང་པོ་༼གཟུང་འཛིན་གྲངས་མཉམ་པ།༽
ལ༑ མཁས་པའི་དབང་པོ་གུང་རུ་རྒྱལ་མཚན་དཔལ་བཟང་པོས་ནི། ཕྱེ་མ་ལེབ་ཀྱི་
གཤོག་སྟེང་གི་ཁྲ་བོ་འཛིན་པའི་མིག་ཤེས་ཀྱིས། ཁྲ་བོར་འཛིན་པའི་ཚེ། ཡུལ་གྱི་
ངོས་ནས་སྔོ་སེར་སོགས་མི་འདྲ་བ་རེ་རེའི་རྣམ་པ་གཏད་ཅིང་། ཡུལ་ཅན་གྱི་ངོས་
ནས་ཀྱང་། སྔོ་སེར་སོགས་མི་འདྲ་བ་རེ་རེའི་རྣམ་པ་རྣམ་བདེན་དུ་སྐྱེ་བར་ཁས་ལེན་



14
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
པ་དེ། གཟུང་འཛིན་གྲངས་མཉམ་པར་བཞེད་ཅིང་། དྲུང་ཆེན་ལེགས་པ་བཟང་པོ་དང་།
པཎ་ཆེན་བསོད་ནམས་གྲགས་པ་སོགས་ཀྱིས་ནི། ཁྲ་འཛིན་དབང་ཤེས་ལ་སྣང་བའི་
སྔོ་སེར་སོགས་རྫས་ཐ་དད་ཡིན་པ་བཞིན་དུ། ཁྲ་འཛིན་མིག་ཤེས་ཀྱི་སྟེང་ན། མིག་
ཤེས་རྫས་ཐ་དད་པ་དུ་མ་ཡོད་པར་ཁས་ལེན་པ་དེ། གཟུང་འཛིན་གྲངས་མཉམ་པར་
བཞེད་ལ། འོན་ཀྱང་འཇམ་དབྱངས་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོའི་
བཞེད་པ་ནི་སྔ་མ་དང་མཐུན་ནོ། །
གཉིས་པ་༼སྒོ་ང་ཕྱེད་ཚལ་བ།༽ལ་ཡང་། མཁས་དབང་རྒྱལ་མཚན་དཔལ་
བཟང་པོས་ནི། ཁྲ་འཛིན་མིག་ཤེས་ཀྱིས་ཁྲ་བོ་འཛིན་པའི་ཚེ། ཡུལ་གྱི་ངོས་ནས་སྔོ་
སེར་སོགས་མི་འདྲ་བ་རེ་རེའི་རྣམ་པ་གཏད་ཅིང་། ཡུལ་ཅན་གྱི་ངོས་ནས་སྔོ་སེར་
སོགས་མི་འདྲ་བ་རེ་རེའི་རྣམ་པ་རྣམ་མེད་དུ་སྐྱེ་བར་འདོད་པ་དེ། སྒོ་ང་ཕྱེད་ཚལ་
བར་བཞེད་ཅིང་། འཇམ་དབྱངས་རྣམ་འཕྲུལ་ཆོས་ཀྱི་རྒྱལ་མཚན་གྱི་བཞེད་པ་ཡང་
འདི་དང་འདྲ་ལ༑ དྲུང་ཆེན་ལེགས་པ་བཟང་པོ་སོགས་ཀྱིས་ནི། སྔོན་པོ་དང་སྔོ་འཛིན་
མིག་ཤེས་གཉིས་སྤྱིར་ཤེས་པའི་བདག་ཉིད་ཙམ་ཡིན་ཀྱང་། དེ་གཉིས་རྫས་ཐ་དད་དུ་
ཁས་ལེན་པ་དེ། སྒོ་ང་ཕྱེད་ཚལ་བར་བཞེད་དོ། ། །
གསུམ་པ་༼སྣ་ཚོགས་གཉིས་མེད་པ།༽ནི། མཁས་པའི་དབང་པོ་གུང་རུ་པ་དང་།
འཇམ་དབྱངས་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོས་ནི། ཁྲ་འཛིན་མིག་
ཤེས་ཀྱིས་ཁྲ་བོ་འཛིན་པའི་ཚེ། ཡུལ་གྱི་ངོས་ནས་སྔོ་སེར་སོགས་རེ་རེའི་རྣམ་པ་
མ་གཏད་ཅིང་ཁྲ་ཙམ་གྱི་རྣམ་པ་གཏད། ཡུལ་ཅན་གྱི་ངོས་ནས་སྔོ་སེར་མི་འདྲ་བ་རེ་
རེའི་རྣམ་པ་རྣམ་མེད་དུ་མ་སྐྱེས་པར། ཁྲ་ཙམ་གྱི་རྣམ་པ་རྣམ་མེད་དུ་སྐྱེ་བར་འདོད་
པ་དེ། སྣ་ཚོགས་གཉིས་མེད་པར་བཞེད་ལ། དྲུང་ཆེན་ལེགས་བཟང་པ་དང་། པཎ་
ཆེན་བསོད་ནམས་གྲགས་པ་སོགས་ཀྱིས་ནི། ཁྲ་བོའི་སྟེང་གི་སྔོ་སེར་གཉིས་རྫས་
གཅིག་ཡིན་པ་བཞིན་དུ། ཁྲ་འཛིན་དབང་ཤེས་ཀྱི་སྔོ་སེར་འཛིན་པའི་དབང་ཤེས་



གྲུབ་མཐའི་རྣམ་གཞག་
14
གཉིས་ཀྱང་རྫས་གཅིག་ཏུ་འདོད་པ་དེ། སྣ་ཚོགས་གཉིས་མེད་པ་ཡིན་པར་གསུངས་
སོ༑ ༑
གཉིས་པ་༼རྣམ་རྫུན་པ།༽ལ་གཉིས། རྣམ་རྫུན་དྲི་བཅས་པ་དང་། དྲི་མེད་
པའོ། །དང་པོ་༼རྣམ་རྫུན་དྲི་བཅས་པ།༽ནི། སེམས་ཀྱི་ངོ་བོ་མ་རིག་པའི་བག་ཆགས་ཀྱི་
དྲི་མས་བསླད་པར་འདོད་པ་དང་། སངས་རྒྱས་ཀྱི་ས་ན་མ་རིག་པ་མེད་ཀྱང་། འཁྲུལ་
བའི་སྣང་བ་ཡོད་པར་འདོད་པས་ན། དྲི་བཅས་པ་ཞེས་ཟེར་རོ། །གཉིས་པ་༼དྲི་མེད་པ།༽
ནི༑ སེམས་ཀྱི་ངོ་བོ་ལ་མ་རིག་པའི་བག་ཆགས་ཀྱི་དྲི་མས་ཅུང་ཟད་ཀྱང་མ་བསླད་
པར་འདོད་པ་དང་། སངས་རྒྱས་ཀྱི་ས་ན་མ་རིག་པ་མེད་པའི་རྒྱུ་མཚན་གྱིས། འཁྲུལ་
སྣང་ཡང་མེད་པར་འདོད་པས་ན། དྲི་མེད་པ་ཞེས་ཟེར་རོ། །གཉིས་པ་༼ལུང་དང་རིགས་
པའི་རྗེས་འབྲང་གི་དབྱེ་བ།༽ལ་གཉིས། ལུང་གི་རྗེས་འབྲང་དང་། རིགས་པའི་རྗེས་འབྲང་
ངོ་༑ ༑དང་པོ་ནི། ས་སྡེ་ལྔའི་རྗེས་འབྲང་གི་སེམས་ཙམ་པ་རྣམས་དང་། གཉིས་པ་ནི།
ཚད་མ་སྡེ་བདུན་གྱི་རྗེས་འབྲང་སེམས་ཙམ་པ་རྣམས་སོ། །
གསུམ་པ་༼ས་བཤད།༽སྒྲ་བཤད་ནི། ཆོས་ཐམས་ཅད་སེམས་ཀྱི་བདག་ཉིད་
ཙམ་དུ་སྨྲ་བས་ན། སེམས་ཙམ་པ་དང་། ཆོས་ཐམས་ཅད་རྣམ་པར་རིག་པའི་བདག་
ཉིད་ཙམ་དུ་སྨྲ་བས་ན། རྣམ་རིག་པ་དང་། རྣལ་འབྱོར་གྱི་ས་བཞིའི་སྒོ་ནས་ ༼མ་དཔེ་
ནང་། རྣམ་འབྱོར་པས་གཞིའི་སྒོ་ནས། ཞེས་འཁོད།༽ ལམ་གྱི་སྤྱོད་པ་ཉམས་ལེན་གཏན་ལ་
འབེབས་པས་ན། རྣལ་འབྱོར་སྤྱོད་པ་བ་ཞེས་ཀྱང་ཟེར་རོ། ། །
བཞི་པ་༼ཡུལ་གྱི་འདོད་ཚུལ།༽ཡུལ་གྱི་འདོད་ཚུལ་ལ་གསུམ། བདེན་པ་གཉིས་
སུ་དབྱེ་བ། མཚན་ཉིད་གསུམ་དུ་དབྱེ་བ། དོན་ལྔའི་འཇོག་ཚུལ་ལོ། །དང་པོ་༼བདེན་
པ་གཉིས་སུ་དབྱེ་བ་༽ལ་གཉིས། དོན་དམ་བདེན་པ་དང་། ཀུན་རྫོབ་བདེན་པའོ། །དང་
པོ་ལ་གསུམ། མཚན་ཉིད་དང་། དབྱེ་བ་དང༌། མཚན་གཞིའོ། །དང་པོ་ནི། རང་མངོན་



150
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
སུམ་དུ་རྟོགས་པའི་མངོན་སུམ་ཚད་མས་གཉིས་སྣང་ནུབ་པའི་སྒོ་ནས་རྟོགས་པར་
བྱ་བ་དེ། དོན་དམ་བདེན་པའི་མཚན་ཉིད། དོན་དམ་བདེན་པ་དང༌། གནས་ལུགས་
མཐར་ཐུག དེ་བཞིན་ཉིད། ཡང་དག་མཐའ། ཆོས་ཉིད། སྟོང་ཉིད། ཆོས་དབྱིངས།
ཡོངས་གྲུབ་རྣམས་དོན་གཅིག གཉིས་པ་དབྱེ་བ་ལ། ཆོས་ཀྱི་བདག་མེད་ཕྲ་མོ་དང་།
གང་ཟག་གི་བདག་མེད་ཕྲ་མོ་གཉིས་ཡོད། དང་པོ་ལ་སྟོང་གཞིའི་སྒོ་ནས་རྒྱས་པར་
དབྱེ་ན༑ སྟོང་ཉིད་ཉི་ཤུ། དེ་ལས་བསྡུ་ན་བཅོ་བརྒྱད། དེ་ལས་བསྡུ་ན་བཅུ་དྲུག དེ་ལས་
བསྡུ་ན་བཞི་ཡོད། གསུམ་པ་མཚན་གཞི་ལ། ཆོས་ཀྱི་བདག་མེད་ཕྲ་མོའི་མཚན་གཞི་
ནི༑ གཟུགས་དང་གཟུགས་འཛིན་པའི་ཚད་མ་རྫས་གཞན་གྱིས་སྟོང་པའི་སྟོང་ཉིད་
དང་༑ གཟུགས་གཟུགས་ཞེས་པའི་སྒྲ་བརྗོད་པའི་འཇུག་གཞིར་རང་གི་མཚན་ཉིད་
ཀྱིས་གྲུབ་པས་སྟོང་པའི་སྟོང་ཉིད་ལྟ་བུ། གང་ཟག་གི་བདག་མེད་ཕྲ་མོའི་མཚན་གཞི་
ནི༑ གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་སྟོང་ཉིད་ལྟ་བུའོ། །གཉིས་པ་
ལ་གཉིས། མཚན་ཉིད་དང༌། དབྱེ་བའོ། །དང་པོ་ནི། རང་མངོན་སུམ་དུ་རྟོགས་པའི་
མངོན་སུམ་ཚད་མས་གཉིས་སྣང་དང་བཅས་པའི་སྒོ་ནས་རྟོགས་པར་བྱ་བ་དེ། ཀུན་
རྫོབ་བདེན་པའི་མཚན་ཉིད། རྫུན་པའི་ཆོས། ཐ་སྙད་བདེན་པ། ཀུན་རྫོབ་བདེན་པ་
རྣམས་དོན་གཅིག གཉིས་པ་ལ་གཉིས། གཞན་དབང་དང་། རྣམ་གྲངས་པའི་ཀུན་
བཏགས་སོ། །དང་པོ་དང་འདུས་བྱས་དོན་གཅིག གཉིས་པ་དང་སྟོང་ཉིད་མ་ཡིན་
པའི་རྟག་པ་དོན་གཅིག
གཉིས་པ་༼མཚན་ཉིད་གསུམ་དུ་དབྱེ་བ།༽ལ་གསུམ། གཞན་དབང་དང་། ཡོངས་
གྲུབ་དང་། ཀུན་བཏགས་སོ། །དང་པོ་ལ་གཉིས། མཚན་ཉིད་དང་། དབྱེ་བའོ། །དང་
པོ་ནི། རྒྱུ་རྐྱེན་གཞན་གྱི་དབང་ལ་བརྟེན་ནས་བྱུང་ཞིང་ཡོངས་གྲུབ་ཀྱི་རྟེན་དུ་གྱུར་
པ་དེ། གཞན་དབང་གི་མཚན་ཉིད། གཞན་དབང་། དངོས་པོ། འདུས་བྱས་བདེན་
གྲུབ་དང་རྫུན་པའི་གཞི་མཐུན་གྱི་ཆོས་རྣམས་དོན་གཅིག གཉིས་པ་ལ་གཉིས། དག་



གྲུབ་མཐའི་རྣམ་གཞག་
15
པའི་གཞན་དབང་དང་། མ་དག་པའི་གཞན་དབང་ངོ༌། །དང་པོ་ནི། འཕགས་པའི་
མཉམ་བཞག་ཡེ་ཤེས་དང་། སངས་རྒྱས་ཀྱི་མཚན་དཔེ་ལྟ་བུའོ། །གཉིས་པ་ནི། ཉོན་
མོངས་པའི་ཀུན་འབྱུང༌། ཟག་བཅས་ཉེར་ལེན་གྱི་ཕུང་པོ་ལྟ་བུའོ། །གཉིས་པ་ལ་
གཉིས། མཚན་ཉིད་དང༌། དབྱེ་བའོ། །དང་པོ་ནི། བདག་གཉིས་གང་རུང་གིས་སྟོང་
པའི་དེ་བཞིན་ཉིད་དེ་ཡོངས་གྲུབ་ཀྱི་མཚན་ཉིད། ཡོངས་གྲུབ་དང་། བདེན་གྲུབ་དང་
བདེན་པའི་གཞི་མཐུན་གྱི་ཆོས་དོན་གཅིག གཉིས་པ་ལ། སྒྲས་བརྗོད་རིགས་ཀྱི་
སྒོ་ནས་དབྱེ་ན་གཉིས། ཕྱིན་ཅི་མ་ལོག་པའི་ཡོངས་གྲུབ་དང་། འགྱུར་མེད་ཡོངས་
གྲུབ་བོ། །དང་པོ་ནི། འཕགས་པའི་མཉམ་བཞག་ཡེ་ཤེས་ལྟ་བུའོ། །བྱས་པ་ལ་ཁོ་ན་
རེ༑ འཕགས་པའི་མཉམ་བཞག་ཡེ་ཤེས་ཆོས་ཅན། ཁྱོད་གང་ལ་དམིགས་ན་སྒྲིབ་པ་
འཛད་པར་འགྱུར་བའི་རྣམ་དག་ལམ་གྱི་དམིགས་པ་མཐར་ཐུག་ཡིན་པར་ཐལ༑ ཁྱོད་
ཡོངས་གྲུབ་ཡིན་པའི་ཕྱིར། དེར་ཐལ། ཕྱིན་ཅི་མ་ལོག་པའི་ཡོངས་གྲུབ་ཡིན་པའི་
ཕྱིར། རྟགས་ཁས། ཟེར་ན་མ་ཁྱབ། རྩ་བར་འདོད་མི་ནུས་ཏེ། འཕགས་པའི་མཉམ་
བཞག་ཡེ་ཤེས་དེ་འདུས་བྱས་ཡིན་པའི་ཕྱིར། ཁྱབ་སྟེ། གང་ལ་དམིགས་ན་སྒྲིབ་པ་
འཛད་པར་འགྱུར་བའི་རྣམ་དག་ལམ་གྱི་དམིགས་པ་མཐར་ཐུག་ཡིན་ན་འདུས་མ་
བྱས་ཡིན་དགོས་པའི་ཕྱིར། དེར་ཐལ། དེ་ཡིན་ན་སྟོང་ཉིད་ཡིན་དགོས་པའི་ཕྱིར།
རྟགས་སླ། དེས་ན་ཕྱིན་ཅི་མ་ལོག་པའི་ཡོངས་གྲུབ་ནི་ཡོངས་གྲུབ་ཀྱི་རྣམ་གྲངས་སུ་
བཀོད་པ་ཙམ་ཡིན་གྱི། ཡོངས་གྲུབ་དངོས་མ་ཡིན་ནོ་ཞེས་ཤེས་པར་བྱའོ། །གཉིས་
པ་ནི། སྟོང་ཉིད་ལྟ་བུའོ། །དེ་ཆོས་ཅན། ཁྱོད་ཡོངས་གྲུབ་མཚན་ཉིད་པ་ཡིན་ཏེ། ཁྱོད་
གང་ལ་དམིགས་ན་སྒྲིབ་པ་འཛད་པར་འགྱུར་བའི་རྣམ་དག་ལམ་གྱི་དམིགས་པ་
མཐར་ཐུག་ཡིན་པའི་ཕྱིར། གསུམ་པ་ལ་གཉིས། མཚན་ཉིད་དང་། དབྱེ་བའོ། །དང་
པོ་ནི། དོན་དམ་པར་མ་གྲུབ་ཀྱང་རྟོག་པའི་ངོར་གྲུབ་པ་དེ། ཀུན་བཏགས་ཀྱི་མཚན་
ཉིད། གཉིས་པ་ལ་གཉིས། རྣམ་གྲངས་པའི་ཀུན་བཏགས་དང༌། མཚན་ཉིད་ཡོངས་
སུ་ཆད་པའི་ཀུན་བཏགས་སོ། །དང་པོ་ནི། འདུས་མ་བྱས་ཀྱི་ནམ་མཁའ་དང་། བུམ་



157
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
པའི་ལྡོག་པ་ལྟ་བུའོ། །གཉིས་པ་ནི། བདག་གཉིས་དང་མོ་གཤམ་གྱི་བུ་ལྟ་བུའོ། །དེས་
ན་འདི་པའི་ལུགས་ལ། གཞན་དབང་ཡོངས་གྲུབ་གཉིས་བདེན་གྲུབ་དང་། ཀུན་
བཏགས་བདེན་མེད་དུ་འདོད་ལ། དེ་ཡང་། གཞན་དབང་བདེན་པར་གྲུབ་པ་དང་རྫུན་
པའི་གཞི་མཐུན་དང༌། ཡོངས་གྲུབ་བདེན་པར་གྲུབ་པ་དང་བདེན་པའི་གཞི་མཐུན་
དང་༑ ཀུན་བཏགས་རྫུན་པར་གྲུབ་པ་དང་རྫུན་པའི་གཞི་མཐུན་དུ་ཁས་ལེན་ནོ། །ཁོ་
ན་རེ། རྫུན་པ་ཡིན་ན་རྫུན་པར་གྲུབ་པས་ཁྱབ་པར་ཐལ། རྫུན་པར་གྲུབ་ན་རྫུན་པ་
ཡིན་པས་ཁྱབ་པའི་ཕྱིར། ཟེར་ན་མ་ཁྱབ། འདོད་མི་ནུས་ཏེ། གཞན་དབང་དེ་རྫུན་པ་
ཡིན་ཀྱང་རྫུན་པར་གྲུབ་པ་མ་ཡིན་པའི་ཕྱིར། དེར་ཐལ། བདེན་པར་གྲུབ་པ་ཡིན་པའི་
ཕྱིར། དེར་ཐལ། རྫུན་པ་དང་བདེན་པར་གྲུབ་པ་གཉིས་ཀ་ཡིན་པའི་ཕྱིར། དེར་ཐལ།
ལུགས་འདི་ལ། རྫུན་པ་དང་བདེན་པར་གྲུབ་པ་གཉིས་ཀའི་གཞི་མཐུན་ཞིག་ཡོད་
པའི་ཕྱིར།
གསུམ་པ་༼དོན་ལྔའི་འཇོག་ཚུལ།༽དོན་ལྔའི་འཇོག་ཚུལ་ནི། གཟུགས་སྒྲ་སོགས་
དོན་ལྔ་པོ་དེ་ཆོས་ཅན། ཕྱི་རོལ་གྱི་དོན་དུ་མ་གྲུབ་སྟེ། ཀུན་གཞིའི་རྣམ་ཤེས་ཀྱི་སྟེང་
དུ་ཐུན་མོང་མ་ཡིན་པའི་ལས་ཀྱི་བག་ཆགས་བཞག་པའི་མཐུས། ནང་ཤེས་པའི་
རྫས་ཀྱི་སྟེང་ནས་སྐྱེས་པ་ཡིན་པའི་ཕྱིར། ཞེས་སྨྲ་ལ། རགས་པར་གྲུབ་མ་གྲུབ་ནི།
རྣམ་བདེན་པ་ལྟར་ན། གཟུགས་སོགས་དོན་ལྔ་པོ་དེ་ཕྱི་རོལ་གྱི་དོན་མ་ཡིན་ཀྱང་།
རགས་པར་གྲུབ་ཅེས་སྨྲ་ལ། རྣམ་རྫུན་པས་ནི། རགས་པར་གྲུབ་ན་ཕྱི་དོན་དུ་གྲུབ་
དགོས་པས། རགས་པར་མ་གྲུབ་བོ་ཞེས་ཁས་ལེན་ནོ། །
ལྔ་པ་༼ཡུལ་ཅན་གྱི་འདོད་ཚུབ།༽ཡུལ་ཅན་གྱི་འདོད་ཚུལ་ནི་གཉིས་ཏེ། རྣམ་
ཤེས་ཀྱི་གྲངས་དང་གང་ཟག་གི་འཇོག་ཚུལ། བློའི་རྣམ་གཞག་གོ །དང་པོ་༼རྣམ་ཤེས་
ཀྱི་གྲངས་དང་གང་ཟག་གི་འཇོག་ཚུལ།༽ལ་གཉིས། རྣམ་བདེན་པའི་འདོད་པ་དང༌། རྣམ་རྫུན་
པའི་འདོད་པའོ། །དང་པོ་ནི། འདི་པའི་ལུགས་ལ། གྲུབ་མཐའ་གཞན་གྱིས་ཁས་ལེན་



གྲུབ་མཐའི་རྣམ་གཞག་
15
པའི་རྣམ་ཤེས་ཚོགས་དྲུག་གི་སྟེང་དུ། ཀུན་གཞི་དང་ཉོན་ཡིད་གཉིས་བསྣན་ནས།
རྣམ་ཤེས་ཚོགས་བརྒྱད་དུ་འདོད་ལ། དེ་ཡང་རྣམ་ཤེས་ཚོགས་དྲུག་ལས་དོན་གཞན་
ཞིང་། རང་གི་བདག་རྐྱེན་དབང་པོ་ལ་མི་ལྟོས་པའི་རྣམ་ཤེས་དེ། ཀུན་གཞིའི་རྣམ་
ཤེས་ཀྱི་མཚན་གཞི་ཡིན་ལ། རྣམ་ཤེས་འདི་ནི། ངོ་བོ་མ་སྒྲིབ་ལུང་མ་བསྟན། ནང་
གི་བག་ཆགས་ལ་དམིགས་ཤིང་རྣམ་པ་རིས་སུ་མ་ཆད་པ། གྲོགས་སེམས་བྱུང་ཀུན་
འགྲོ་ལྔ་ཁོ་ན་དང་མཚུངས་ལྡན་གྱི་གཙོ་བོ་ཡིད་ཀྱི་རྣམ་རིག་བརྟེན་པས་རབ་ཏུ་ཕྱེ་བ་
ཞིག་ཏུ་འདོད་དོ། །རྣམ་ཤེས་འདིའི་ངོ་བོ་མ་སྒྲིབ་ལུང་མ་བསྟན་ཡིན་པའི་སྒྲུབ་བྱེད་
ཀྱང་རིམ་པ་ལྟར། ཀུན་གཞིའི་རྣམ་ཤེས་ཆོས་ཅན། དགེ་བ་མ་ཡིན་པར་ཐལ། དགེ་རྩ་
ཆད་པའི་རྒྱུད་ལ་ཡོད་པའི་ཕྱིར། དེ་ཆོས་ཅན། མི་དགེ་བ་མ་ཡིན་པར་ཐལ། ཁམས་
གོང་མའི་རྒྱུད་ལ་ཡོད་པའི་ཕྱིར། དེ་ཆོས་ཅན། སྒྲིབ་ལུང་མ་བསྟན་མ་ཡིན་པར་ཐལ།
དགྲ་བཅོམ་པའི་རྒྱུད་ལ་ཡོད་པའི་ཕྱིར་ཞེས་འགོད་ལ། ལས་འབྲས་ཀྱི་རྟེན་དུ་གྱུར་
པའི་གང་ཟག་གི་མཚན་གཞི་ལ་ཡང་། ཀུན་གཞིའི་རྣམ་ཤེས་འདི་ཉིད་འཇོག་པ་ཡིན་
ནོ༑ །ཉོན་ཡིད་ཀྱི་མཚན་གཞི་ལ་ནི། དམིགས་པ་ཀུན་གཞི་ལ་དམིགས་ཤིང་། རྣམ་
པ་རང་རྐྱ་ཐུབ་པའི་རྫས་ཡོད་ཀྱི་ངར་འཛིན་པའི་རྣམ་ཤེས་ཞིག་འཇོག་པར་འདོད་ལ།
དེ་ཡང་རྣམ་ཤེས་འདི་ཉིད་ཀྱི་ངོ་བོ་སྒྲིབ་ལུང་མ་བསྟན་དུ་འདོད་དོ། །གཉིས་པ་རྣམ་
རྫུན་པའི་ལུགས་ལ་ནི། མིག་གི་རྣམ་ཤེས། རྣ་བའི་རྣམ་ཤེས། སྣའི་རྣམ་ཤེས། ལྕེའི་
རྣམ་ཤེས། ལུས་ཀྱི་རྣམ་ཤེས། ཡིད་ཀྱི་རྣམ་ཤེས་ཏེ་རྣམ་ཤེས་ཚོགས་དྲུག་ཏུ་འདོད་
ཚུལ། གྲུབ་མཐའ་གཞན་གྱི་སྐབས་དང་འདྲ་ལ། ལས་འབྲས་ཀྱི་རྟེན་དུ་གྱུར་པའི་གང་
ཟག་གི་མཚན་གཞི་ལ། ཡིད་ཀྱི་རྣམ་པར་ཤེས་པ་ཉིད་འཇོག་པ་ཡིན་ནོ། །
གཉིས་པ་༼བློའི་རྣམ་གཞག་༽ བློའི་རྣམ་གཞག་ལ་གཉིས། ཚད་མ་དང་། ཚད་
མིན་གྱི་བློའོ། །དང་པོ་ལ་གཉིས། མངོན་སུམ་ཚད་མ་དང་། རྗེས་དཔག་ཚད་
མའོ། །དང་པོ་ལ་ཡང་། རང་རིག་མངོན་སུམ། རྣལ་འབྱོར་མངོན་སུམ། དབང་པོའི་



154
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
མངོན་སུམ། ཡིད་ཀྱི་མངོན་སུམ་སྟེ་བཞི་ཀ་ཁས་ལེན་ལ། མངོན་སུམ་དེ་དག་གི་
ནང་ནས། རང་རིག་མངོན་སུམ་དང་། རྣལ་འབྱོར་མངོན་སུམ་ལ་མ་འཁྲུལ་བའི་ཤེས་
པས་ཁྱབ་ཅིང་། སོ་སྐྱེའི་རྒྱུད་ཀྱི་དབང་པོ་མངོན་སུམ་ལ་འཁྲུལ་ཤེས་ཀྱིས་ཁྱབ་པ་
དང་༑ དེའི་རྒྱུད་ཀྱི་ཡིད་ཀྱི་མངོན་སུམ་ལ་འཁྲུལ་མ་འཁྲུལ་གྱི་ཆ་གཉིས་ཡོད་པར་
འདོད་དོ། །སོ་སྐྱེའི་རྒྱུད་ལ་གཟུགས་འཛིན་ཡིད་མངོན་གྱི་ཚད་མ་མེད་ཀྱང་། དེའི་
རྒྱུད་ལ་གཟུགས་འཛིན་ཡིད་མངོན་ནི་ཡོད་ལ། དེས་ན་དེ་འདྲ་བའི་གཟུགས་འཛིན་
ཡིད་མངོན་དེ་མངོན་སུམ་ཡིན་ཀྱང་མངོན་སུམ་ཚད་མ་མ་ཡིན་ལ། གཞན་ཡང་དེའི་
རྒྱུད་ཀྱི་གཟུགས་འཛིན་ཡིད་མངོན་ཉམས་སུ་མྱོང་བའི་རང་རིག་དང༌། གཟུགས་
འཛིན་དབང་མངོན་སྐད་ཅིག་གཉིས་པ་རྣམས་ཀྱང་དེ་དང་འདྲ་ལ་མངོན་སུམ་ཡིན་
ན་མངོན་སུམ་ཚད་མ་ཡིན་པས་མ་ཁྱབ་པར་འདོད་དོ། །རྣལ་འབྱོར་མངོན་སུམ་ལ་
ཡང་ནང་གསེས་ཀྱི་ཕྲ་བའི་མི་རྟག་པ་མངོན་སུམ་དུ་རྟོགས་པའི་རྣལ་འབྱོར་མངོན་
སུམ་དང་། གང་ཟག་གི་བདག་མེད་རགས་པ་མངོན་སུམ་དུ་རྟོགས་པའི་རྣལ་འབྱོར་
མངོན་སུམ་དང༌། གང་ཟག་གི་བདག་མེད་ཕྲ་མོ་མངོན་སུམ་དུ་རྟོགས་པའི་རྣལ་
འབྱོར་མངོན་སུམ་དང་། ཆོས་ཀྱི་བདག་མེད་མངོན་སུམ་དུ་རྟོགས་པའི་རྣལ་འབྱོར་
མངོན་སུམ་སྟེ་བཞི་ཡོད་པར་འདོད་དོ། །གཉིས་པ་ནི། སྤྱིར་རྗེས་དཔག་ཚད་མ་ལ་
རྟོག་པས་ཁྱབ་ཀྱང་། དམིགས་བསལ། ཆོས་དེ་ལ་རྗེས་དཔག་ཡིན་ན། ཆོས་དེ་ལ་
རྟོག་པ་ཡིན་པས་མ་ཁྱབ་པར་འདོད་ལ། དེ་ཡང་སྒྲ་མི་རྟག་རྟོགས་ཀྱི་རྗེས་དཔག་
དེ༑ སྒྲ་རྟག་སྟོང་ལ་རྗེས་དཔག་ཡིན་ཀྱང་། རྗེས་དཔག་དེ་ལ་སྒྲ་རྟག་སྟོང་གི་རྣམ་པ་
མ་ཤར་བའི་རྒྱུ་མཚན་གྱིས། རྗེས་དཔག་དེ་ཉིད་སྒྲ་རྟག་སྟོང་ལ་རྟོག་པ་ནི་མ་ཡིན་
ཏེ༑ ཆོས་དེ་ལ་རྟོག་པ་ཡིན་ན། ཆོས་དེའི་རྣམ་པར་ཤར་བས་ཁྱབ་པར་གསུངས་
པའི་ཕྱིར། རྗེས་དཔག་དེ་ལ་སྒྲ་རྟག་སྟོང་གི་རྣམ་པ་མ་ཤར་ཏེ། རྗེས་དཔག་དེས་སྒྲ་
རྟག་སྟོང་དངོས་སུ་མ་རྟོགས་པའི་ཕྱིར་ཏེ། དེས་སྒྲ་མི་རྟག་པ་དངོས་སུ་རྟོགས་པའི་
ཤུགས་ལ། སྒྲ་རྟག་སྟོང་རྟོགས་པ་ཡིན་པའི་ཕྱིར།



གྲུབ་མཐའི་རྣམ་གཞག་
1དུད
དྲུག་པ་༼བདག་མེད་ཀྱི་འདོད་ཚུལ་༽བདག་མེད་ཀྱི་འདོད་ཚུལ་ལ་གཉིས། གང་
ཟག་གི་བདག་མེད་དང་། ཆོས་ཀྱི་བདག་མེད་དོ། །དང་པོ་ལ། གང་ཟག་རྟག་གཅིག་
རང་དབང་ཅན་གྱིས་བདག་གིས་སྟོང་པ། གང་ཟག་གི་བདག་མེད་རགས་པ་དང་།
གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ། གང་ཟག་གི་བདག་མེད་ཕྲ་མོར་
འདོད་དོ། །གཉིས་པ་ཆོས་ཀྱི་བདག་མེད་ལ་ཡང་། གཟུགས་དང་གཟུགས་འཛིན་
པའི་ཚད་མ་རྫས་གཞན་གྱིས་སྟོང་པ་དང༌། གཟུགས་དང་གཟུགས་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་པ་གཉིས་ཀ་ཆོས་ཀྱི་བདག་མེད་
ཕྲ་མོར་འདོད་དོ། །
བདུན་པ་༼ས་བམ་གྱི་རྣམ་གཞག་བཤད་པ།༽ལམ་གྱི་རྣམ་གཞག་ལ་གཉིས། སྤང་
བྱ་དང་། ས་ལམ་གྱི་རྣམ་གཞག་དངོས་སོ། །དང་པོ་༼ཝང་བྱ། ༽ལ་གཉིས། ཉོན་སྒྲིབ་
དང་༑ ཤེས་སྒྲིབ་བོ། །དང་པོ་ནི། གང་ཟག་གི་བདག་འཛིན་གཉིས་ས་བོན་དང་བཅས་
པ་དང་། དེའི་དབང་གིས་བྱུང་བའི་དུག་གསུམ་ས་བོན་དང་བཅས་པའོ། །གཉིས་པ་
ནི༑ ཆོས་ཀྱི་བདག་འཛིན་ས་བོན་དང་བཅས་པ་དང་། དེའི་བག་ཆགས་དང་། དེའི་
དབང་གིས་བྱུང་བའི་གཉིས་སྣང་འཁྲུལ་པའི་ཆ་ཐམས་ཅད་དོ། །
གཉིས་པ་༼ས་ལམ་གྱི་རྣམ་གཞག་དངོས།༽ནི། གདུལ་བྱ་ཉན་ཐོས་ཀྱི་རིགས་
ཅན་རྣམས་ཀྱིས། ཉོན་སྒྲིབ་སྤང་བྱའི་གཙོ་བོར་བྱས་ནས། གང་ཟག་གི་བདག་མེད་
རྟོགས་པའི་ལྟ་བ་དེ། བསོད་ནམས་ཀྱི་ཚོགས་ཆུང་ངུ་དང་སྦྲེལ་ཏེ། ཆེད་དུ་བྱ་བ་
རང་དོན་དུ་ཚེ་རབས་གསུམ་ལ་སོགས་པའི་བར་དུ་གོམས་པར་བྱས་པ་ལས། ཉན་
ཐོས་ཀྱི་བྱང་ཆུབ་མངོན་དུ་བྱེད་པར་འདོད་ལ། དེ་ཡང་ཉན་ཐོས་ཀྱི་ལམ་ལ་ལམ་ལྔ་
དང་༑ ཉན་ཐོས་ལ་ཞུགས་གནས་བརྒྱད་དང་། དགེ་འདུན་ཉི་ཤུའི་རྣམ་གཞག་སོགས་
ཀྱང་འདོད་ཅིང་། རྣམ་བདེན་པ་རྣམས་ཀྱིས། བྱང་ཆུབ་ཡོངས་འགྱུར་གྱི་ཐེག་དམན་
ནི༑ མཐར་ཐེག་ཆེན་ལམ་དུ་འཇུག་ཅིང་། དེ་ཡང་ལྷག་བཅས་པའི་སྐབས་སུ་འཇུག་



156
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ལ༑ དམན་པའི་དགྲ་བཅོམ་ཞི་བ་བགྲོད་པ་གཅིག་པུ་བ་ནི། ཐེག་ཆེན་ལམ་དུ་མི་
འཇུག་སྟེ། ལྷག་མེད་མྱང་འདས་མངོན་དུ་བྱས་པའི་ཚེ་རིག་པ་རྒྱུན་ཆད་པར་འདོད་
པའི་ཕྱིར། དེར་ཐལ། མཐར་ཐུག་ཐེག་པ་གསུམ་དུ་གྲུབ་པའི་ཕྱིར། ཞེས་འདོད་ལ།
རྣམ་རྫུན་པ་རྣམས་ཀྱིས་ནི། ཐེག་དམན་དགྲ་བཅོམ་ཡིན་ན། མཐར་ཐེག་ཆེན་ལམ་
དུ་འཇུག་པས་ཁྱབ་སྟེ། ལྷག་མེད་མྱང་འདས་ཀྱི་ཚེ། སྡུག་ཀུན་གཉིས་ཀྱིས་བསྡུས་
པའི་རིག་པ་རྒྱུན་ཆད་ཀྱང་། སྤྱིར་རིག་པ་ཙམ་ཞིག་སངས་རྒྱས་ཀྱི་སར་འགྲོ་བའི་ཕྱིར།
དེར་ཐལ། མཐར་ཐུག་ཐེག་པ་གཅིག་ཏུ་གྲུབ་པའི་ཕྱིར། ཞེས་ཁས་ལེན་ནོ། །རང་རྒྱལ་
གྱི་རིགས་ཅན་རྣམས་ཀྱིས་ནི། ཉོན་སྒྲིབ་སྤང་བྱའི་གཙོ་བོར་བྱས་ནས། གང་ཟག་གི་
བདག་མེད་རྟོགས་པའི་ལྟ་བ་དེ་ཉིད། བསོད་ནམས་ཀྱི་ཚོགས་འབྲིང་དང་ཟུང་དུ་སྦྲེལ་
ཏེ༑ ཆེད་དུ་བྱ་བ་རང་དོན་དུ་བསྐལ་པ་བརྒྱ་ལ་སོགས་པའི་བར་དུ་གོམས་པར་བྱས་
པ་ལས། རང་རྒྱལ་གྱི་བྱང་ཆུབ་མངོན་དུ་བྱེད་པར་འདོད་ལ། རང་རྒྱལ་ལ་ལམ་ལྔ་
དང་༑་ ཞུགས་གནས་བརྒྱད་ཀྱི་རྣམ་གཞག་འདོད་ཀྱང་དགེ་འདུན་ཉི་ཤུའི་རྣམ་གཞག་
བྱར་མེད་དེ། གཟུགས་མེད་ཉེར་འགྲོའི་རང་རྒྱལ་གཞི་མ་གྲུབ་པའི་ཕྱིར། ཞེས་འདོད་
དོ༑ །ཐེག་ཆེན་གྱི་རིགས་ཅན་རྣམས་ཀྱིས་ཤེས་སྒྲིབ་སྤང་བྱའི་གཙོ་བོར་བྱས་ནས།
གཟུགས་འཛིན་རྫས་གཞན་གྱིས་སྟོང་པའི་ལྟ་བ་དེ་ཉིད། བསོད་ནམས་ཀྱི་ཚོགས་
རྒྱ་ཆེན་པོ་དང་ཟུང་དུ་སྦྲེལ་ཏེ། ཆེད་དུ་བྱ་བ་གཞན་དོན་དུ། བསྐལ་པ་གྲངས་མེད་
གསུམ་ལ་སོགས་པའི་བར་དུ་གོམས་པར་བྱས་པ་ལས། ས་བཅུ་དང༌། ལམ་ལྔ་རིམ་
གྱིས་བགྲོད་དེ་མཐར་ཐེག་ཆེན་གྱི་བྱང་ཆུབ་བམ། སངས་རྒྱས་ཀྱི་གོ་འཕང་མངོན་དུ་
བྱེད་པའི་ཕྱིར། ཞེས་འདོད་དོ། །སེམས་ཙམ་རྣམ་བདེན་པ་རྣམས་ཀྱིས་ནི། གོང་དུ་
བཤད་པ་ལྟར། དམན་པའི་དགྲ་བཅོམ་ཞི་བ་བགྲོད་པ་གཅིག་པུ་བ་ལྷག་མེད་དུ་མྱ་
ངན་ལས་འདས་པའི་ཚེ། རིག་པ་རྒྱུན་ཆད་པར་འདོད་ཀྱང་། སངས་རྒྱས་འཕགས་པ་
ནི༑ རིག་པ་རྒྱུན་ཆད་མི་སྲིད་པར་འདོད་པ་ཡིན་ཏེ། བྱང་སེམས་ས་བཅུ་པ་འོག་མིན་
དུ་ལོངས་སྐུའི་ངོ་བོར་སངས་རྒྱས་པའི་ལོངས་སྐུ་དེ། ཇི་སྲིད་འཁོར་བ་མ་སྟོངས་ཀྱི་



གྲུབ་མཐའི་རྣམ་གཞག་
བར་དུ་རྣམ་པའི་རིག་པ་རྒྱུན་མི་ཆད་པར་གདུལ་བྱ་རང་རང་གི་སྐལ་བ་དང་འཚམས་
པའི་སྤྲུལ་པའི་རོལ་གར་འབྱམས་ཀླས་པའི་སྒོ་ནས་སེམས་ཅན་གྱི་དོན་མཛད་པའི་
ཕྱིར། ཞེས་འདོད་དོ། །སྐུ་གསུམ་གྱི་རྣམ་གཞག་ཡང་། ཐེག་བསྡུས་ལས་ནི། ངོ་བོ་ཉིད་
སྐུ་ལ་བརྟེན་ནས་མཛད་པ་བཅུ་གཉིས་བསྟན་པ་ནི་སྤྲུལ་པའི་སྐུར་བཤད་ལ། ཙནྡྲ་
གོ་མིས་ནི། ཀུན་གཞི་གནས་འགྱུར་བ་ཆོས་སྐུ་དང༌། ཉོན་ཡིད་གནས་འགྱུར་བ་
ལོངས་སྐུ་དང་། སྒོ་ལྔའི་དབང་ཤེས་གནས་འགྱུར་བ་སྤྲུལ་སྐུར་བཞེད་པར་གསུངས་
སོ༑ ༑སྤྲུལ་སྐུའི་མཛད་པའི་གཙོ་བོ་ནི་ཆོས་འཁོར་ཡིན་ལ། ཆོས་འཁོར་ལ་ཡང་དྲང་
ངེས་ཀྱི་ཁྱད་པར་ནི་ཁས་ལེན་ཏེ། དགོངས་འགྲེལ་ལས་གསུངས་པའི་འཁོར་ལོ་དང་
པོ་གཉིས་དྲང་དོན་གྱི་མདོ་དང༌། འཁོར་ལོ་ཐ་མ་ངེས་དོན་གྱི་མདོར་བཞེད་ལ། འདི་
པའི་ལུགས་ལ་དྲང་ངེས་ཀྱི་འཇོག་ཚུལ་ཡང་། དངོས་བསྟན་སྒྲ་ཇི་བཞིན་དུ་ཁས་ལེན་
དུ་རུང་བའི་མདོ་རྣམས་ངེས་དོན་གྱི་མདོ་དང༌། དངོས་བསྟན་སྒྲ་ཇི་བཞིན་དུ་ཁས་
ལེན་དུ་མི་རུང་བའི་མདོ་རྣམས་དྲང་དོན་གྱི་མདོར་འཇོག་པར་གསུངས་སོ། །
རང་རྒྱུད་པའི་ལུགས་བཤད་པ།
༈ བཞི་པ་ངོ་བོ་ཉིད་མེད་པར་སྨྲ་བའི་ལུགས་བཤད་པ་ལ་བཞི། མཚན་ཉིད།
དབྱེ་བ། སྒྲ་བཤད། ཕྱེ་བ་སོ་སོའི་དོན་བཤད་པའོ། །དང་པོ་༼མཚན་ཉིད།༽ནི། བདེན་
དངོས་ཐ་སྙད་དུ་ཡང་མི་འདོད་པའི་ཐེག་ཆེན་གྱི་གྲུབ་མཐའ་སྨྲ་བའི་གང་ཟག་དེ། ངོ་
བོ་ཉིད་མེད་པར་སྨྲ་བའི་མཚན་ཉིད། དེ་དང་དབུ་མ་པ་དོན་གཅིག །
གཉིས་པ་༼དབྱེ་བ་༽དེ་ལ་དབྱེ་ན། རང་རྒྱུད་པ་དང༌། ཐལ་འགྱུར་བ་
གཉིས་སོ། །
གསུམ་པ་༼སྒྲ་བཤད།༽སྒྲ་བཤད་ནི། རྟག་ཆད་ཀྱི་མཐའ་གཉིས་དང་བྲལ་བའི་



1
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
དབུས་ཁས་ལེན་པས་ན་དབུ་མ་པ་དང་། ཆོས་ཐམས་ཅད་བདེན་གྲུབ་ཀྱི་ངོ་བོ་ཉིད་
དུ་མེད་པར་སྨྲ་བས་ན། ངོ་བོ་ཉིད་མེད་པར་སྨྲ་བ་ཞེས་བརྗོད་པའི་ཕྱིར། །
བཞི་པ་༼བྱེ་བ་སོ་སོའི་དོན་བཤད་པ།༽ཕྱེ་བ་སོ་སོའི་དོན་བཤད་པ་ལ་གཉིས།
རང་རྒྱུད་པའི་ལུགས་བཤད་པ་དང་། ཐལ་འགྱུར་བའི་ལུགས་བཤད་པའོ། །དང་པོ་
༼རང་རྒྱུད་བའི་ཐུགས་བཤད་བ།༽ བདུན། མཚན་ཉིད། དབྱེ་བ། སྒྲ་བཤད། ཡུལ་གྱི་འདོད་
ཚུལ། ཡུལ་ཅན་གྱི་འདོད་ཚུལ། བདག་མེད་ཀྱི་འདོད་ཚུལ། ས་ལམ་གྱི་རྣམ་གཞག་
བཤད་པའོ། །དང་པོ་༼མཚན་ཉིད།༽ནི། རང་རྒྱུད་ཀྱི་རྟགས་ཞལ་གྱིས་བཞེས་པའི་སྒོ་
ནས་བདེན་དངོས་ཐ་སྙད་དུ་ཡང་མི་འདོད་པའི་དབུ་མ་པ་དེ། དབུ་མ་རང་རྒྱུད་པའི་
མཚན་ཉིད། དེ་དང་རང་བཞིན་གྱིས་ཡོད་པར་སྨྲ་བའི་དབུ་མ་པ་དང་། རང་གི་མཚན་
ཉིད་ཀྱིས་ཡོད་པར་སྨྲ་བའི་དབུ་མ་པ་རྣམས་དོན་གཅིག །
གཉིས་པ་༼དབྱེ་བ།༽དེ་ལ་དབྱེ་ན་གཉིས། མདོ་སྡེ་སྤྱོད་པའི་དབུ་མ་རང་རྒྱུད་
པ་དང་། རྣལ་འབྱོར་སྤྱོད་པའི་དབུ་མ་རང་རྒྱུད་པའོ། །དང་པོ་༼མདོ་སྡེ་སྤྱོད་པའི་དབུ་མ་
རང་རྒྱུད་བ།༽ལ་གཉིས། མཚན་ཉིད་དང་། མཚན་གཞིའོ། །དང་པོ་ནི། ཐ་སྙད་ཀྱི་རྣམ་
གཞག་ཕལ་ཆེར་མདོ་སྡེ་པ་དང་སྒོ་བསྟུན་ནས་སྨྲ་བའི་དབུ་མ་པ་དེ། མདོ་སྡེ་སྤྱོད་
པའི་དབུ་མ་རང་རྒྱུད་པའི་མཚན་ཉིད། གཉིས་པ་མཚན་གཞི་ནི། སློབ་དཔོན་ལེགས་
ལྡན་འབྱེད་དང་། ཡེ་ཤེས་སྙིང་པོ་ལྟ་བུའོ། །གཉིས་པ་༼རྣམ་འབྱོར་སྤྱོད་བའི་དབུ་མ་རང་
རྒྱུད་བ།༽ལ་གསུམ། མཚན་ཉིད་དང་། མཚན་གཞི་དང་། དབྱེ་བའོ། །དང་པོ་ནི། ཐ་
སྙད་ཀྱི་རྣམ་གཞག་ཕལ་ཆེར་སེམས་ཙམ་པ་དང་སྒོ་བསྟུན་ནས་སྨྲ་བའི་དབུ་མ་པ་
དེ༑ རྣལ་འབྱོར་སྤྱོད་པའི་དབུ་མ་རང་རྒྱུད་པའི་མཚན་ཉིད། གཉིས་པ་མཚན་གཞི་
ནི༑ སློབ་དཔོན་ཞི་བ་འཚོ་ལྟ་བུའོ། །གསུམ་པ་དབྱེ་བ་ནི། རྣལ་འབྱོར་སྤྱོད་པའི་དབུ་
མ་རང་རྒྱུད་པ་ལ་ཡང་། སེམས་ཙམ་རྣམ་བདེན་པ་དང་མཐུན་པའི་དབུ་མ་པ་དང་།
རྣམ་རྫུན་པ་དང་མཐུན་པའི་དབུ་མ་པ་གཉིས་ཡོད་པ་ལས། དང་པོ་ནི། ཞི་བ་འཚོ་



གྲུབ་མཐའི་རྣམ་གཞག
15
དང་༑ འཕགས་པ་གྲོལ་སྡེ་དང་། ཀ་མ་ལ་ཤི་ལ་ལྟ་བུའོ། །གཉིས་པ་ནི། སློབ་དཔོན་
སེངྒེ་བཟང་པོ་དང་། ཛེ་ཏ་རི་དང་། ལྭ་བ་པ་ལྟ་བུའོ། །དེ་ཡང་སློབ་དཔོན་ཛེ་ཏ་རི་ནི།
རྣམ་རྫུན་དྲི་བཅས་པ་དང་མཐུན་ལ། སློབ་དཔོན་ལྭ་བ་པ་ནི་རྣམ་རྫུན་དྲི་མེད་པ་དང་
མཐུན་པར་གསུངས་སོ། ། །
གསུམ་པ་༼སྒྲ་བཤད།༽སྒྲ་བཤད་ནི། སློབ་དཔོན་ལེགས་ལྡན་འབྱེད་ཆོས་
ཅན༑ ཁྱོད་ལ་དབུ་མ་རང་རྒྱུད་པ་ཞེས་བརྗོད་པའི་རྒྱུ་མཚན་ཡོད་དེ། ཚུལ་གསུམ་
རང་ངོས་ནས་གྲུབ་པའི་རྟགས་ཡང་དག་ལ་བརྟེན་ནས། བདེན་དངོས་འགོག་པར་
བྱེད་པས་ན་དེ་ལྟར་བརྗོད་པའི་ཕྱིར། །
བཞི་པ་༼ཡུལ་གྱི་འདོད་ཚུལ།༽ཡུལ་གྱི་འདོད་ཚུལ་ལ་གསུམ། ཡུལ་སྤྱིའི་རྣམ་
གཞག སོ་སོའི་རྣམ་གཞག འདོད་ཚུལ་གྱི་ཁྱད་པར་རོ། །དང་པོ་ནི། ལུགས་འདི་ལ་
གཞི་གྲུབ་ན་རང་གི་མཚན་ཉིད་ཀྱིས་གྲུབ་པས་ཁྱབ་སྟེ། ཆོས་གང་ཡིན་ཀྱང་ཐ་སྙད་
བཏགས་པའི་བཏགས་དོན་བཙལ་ན་རྙེད་པས་ཁྱབ་པའི་ཕྱིར། ཞེས་འདོད་ལ། རང་
གི་མཚན་ཉིད་ཀྱིས་གྲུབ་པ། རང་ངོས་ནས་གྲུབ་པ། རང་བཞིན་གྱིས་གྲུབ་པ། རང་
གི་སྡོད་ལུགས་ཀྱི་ངོས་ནས་གྲུབ་པ་རྣམས་དོན་གཅིག་ཏུ་འདོད་དོ། །གཉིས་པ་ལ་
གཉིས། དོན་དམ་བདེན་པ་དང་། ཀུན་རྫོབ་བདེན་པའོ། །དང་པོ་ལ་གཉིས། མཚན་ཉིད་
དང་། དབྱེ་བའོ། །དང་པོ་ནི། རང་མངོན་སུམ་དུ་རྟོགས་པའི་མངོན་སུམ་ཚད་མས་
གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་དེ། དོན་དམ་བདེན་པའི་མཚན་ཉིད།
མཚན་གཞི་ནི། བུམ་པའི་ཆོས་ཉིད་དང་། ཀ་བའི་ཆོས་ཉིད་ལྟ་བུའོ། །དོན་དམ་བདེན་
པ་དང་། ཆོས་ཉིད། སྟོང་ཉིད། ཆོས་ཀྱི་བདག་མེད་ཕྲ་མོ་རྣམས་དོན་གཅིག གཉིས་
པ་དེ་ལ་དབྱེ་ན། སྟོང་ཉིད་བཞིའམ། བཅུ་དྲུག་ཡོད་དོ། །གཉིས་པ་ཀུན་རྫོབ་བདེན་པ་
ལ་གཉིས། མཚན་ཉིད་དང་། དབྱེ་བའོ། །དང་པོ་ནི། རང་མངོན་སུམ་དུ་རྟོགས་པའི་
མངོན་སུམ་ཀྱི་ཚད་མས་གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་བ་



16
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
དེ༑ ཀུན་རྫོབ་བདེན་པའི་མཚན་ཉིད། མཚན་གཞི་ནི། འདུས་མ་བྱས་ཀྱི་ནམ་མཁའ།
འགོག་བདེན། འདས་མ་འོངས། གང་ཟག་གི་བདག་མེད་ཕྲ་མོ་ལྟ་བུའོ། །གཉིས་པ་
དེ་ལ་དབྱེ་ན་གཉིས། ཡང་དག་ཀུན་རྫོབ་དང་། ལོག་པའི་ཀུན་རྫོབ་བོ། །དང་པོ་ལ་
གཉིས། མཚན་ཉིད་དང་། དབྱེ་བའོ། །དང་པོ་ནི། ཐ་སྙད་པའི་ཚད་མས་རྙེད་དོན་གང་
ཞིག རང་སྣང་བའི་བློ་ལ་སྣང་བ་ལྟར་དོན་བྱེད་ནུས་པའི་ཆོས་དེ། ཡང་དག་ཀུན་རྫོབ་
ཀྱི་མཚན་ཉིད། གཉིས་པ་མཚན་གཞི་ནི། ཀ་བ་དང་། བུམ་པ་ལྟ་བུའོ། །གཉིས་པ་ལ་
གཉིས། མཚན་ཉིད་དང་། དབྱེ་བའོ། །དང་པོ་ནི། ཐ་སྙད་པའི་ཚད་མས་རྙེད་དོན་གང་
ཞིག རང་སྣང་བའི་བློ་ལ་སྣང་བ་ལྟར་དོན་བྱེད་མི་ནུས་པའི་ཆོས་དེ། ལོག་པའི་ཀུན་
རྫོབ་ཀྱི་མཚན་ཉིད། གཉིས་པ་ནི། སྨིག་རྒྱུ་ཆུ་ལ་སོགས་པ་ལྟ་བུའོ། །དེ་ཡང་ལུགས་
འདིས་ཡུལ་ཅན་ལ་ཡང་དག་ཀུན་རྫོབ་ཀྱིས་ཁྱབ་པར་འདོད་ལ། དེས་ན་ཡང་ལོག་གི་
ཁྱད་པར་ནི་ཡུལ་ཙམ་ཞིག་གི་སྟེང་ནས་འབྱེད་དོ། །དེ་ལ་ཡང་དག་ཀུན་རྫོབ་ནི་གོ་སླ་
ལ༑ ལོག་པའི་ཀུན་རྫོབ་ལ་ཡང་། ལོག་པའི་ཀུན་རྫོབ་ཙམ་དང༌། ལོག་པའི་ཀུན་རྫོབ་
བདེན་པ་གཉིས་སུ་ཡོད་ལ། དེ་ཡང་གྲུབ་མཐས་བཏགས་པའི་གཙོ་བོ་དང་། བདག་
གཉིས་ལ་སོགས་པ་ལྟ་བུ་ནི། ལོག་པའི་ཀུན་རྫོབ་ཙམ་ཡིན་ཀྱང་། དེ་འདྲ་བ་རྣམས་
ཚད་མས་མ་གྲུབ་པའི་ཕྱིར། ལོག་པའི་ཀུན་རྫོབ་བདེན་པ་ནི་མ་ཡིན་ནོ། །དེས་ན་
ལོག་པའི་ཀུན་རྫོབ་བདེན་པ་ལ་ནི། མེ་ལོང་ནང་གི་བྱད་བཞིན་གྱི་གཟུགས་བརྙན་ལྟ་
བུ་འཇོག་གོ །གསུམ་པ་འདོད་ཚུལ་ཀྱི་ཁྱད་པར་ལ། མདོ་སྡེ་སྤྱོད་པའི་དབུ་མ་རང་
རྒྱུད་པ་རྣམས་ཀྱིས་ནི། གཟུགས་སྒྲ་སོགས་དོན་ལྔ་པོ་རྣམས་རང་འཛིན་པའི་ཤེས་
པ་དང་ངོ་བོ་ཐ་དད་དུ་འདོད་ཅིང་། རྡུལ་ཕྲན་ཆ་མེད་འདུས་པའམ། རྡུལ་ཕྲན་ཆ་མེད་
ལས་རྩོམ་པའི་རགས་པ་ཕྱི་རོལ་གྱི་དོན་དུ་འདོད་ལ། རྣལ་འབྱོར་སྤྱོད་པའི་དབུ་མ་
རང་རྒྱུད་པ་རྣམས་ཀྱིས་ནི། གཟུགས་ལ་སོགས་པའི་དོན་ལྔ་པོ་རྣམས་རང་འཛིན་
པའི་ཤེས་པ་དང་ངོ་བོ་གཅིག་ཏུ་འདོད་ལ། ཕྱི་དོན་ཐ་སྙད་ཙམ་དུ་ཡང་ཁས་མི་ལེན་
ནོ༑ ༑



གྲུབ་མཐའི་རྣམ་གཞག་
ལྔ་པ་༼ཡུལ་ཅན་གྱི་འདོད་ཚུལ།༽ཡུལ་ཅན་གྱི་འདོད་ཚུལ་ལ་གཉིས། གང་ཟག་
དང་༑ ཤེས་པའོ། །དང་པོ་༼གང་ཟག ༽ནི། རང་རྒྱུད་པ་གཉིས་ཀ་གང་ཡིན་ཀྱང་། རྣམ་
ཤེས་ཚོགས་དྲུག་ཙམ་མ་གཏོགས། ཀུན་གཞི་དང་ཉོན་ཡིད་ནི་ཁས་མི་ལེན་ལ།
གང་ཟག་གི་མཚན་གཞི་ལ་ཡང་ཡིད་ཀྱི་རྣམ་པར་ཤེས་པ་ཉིད་འཇོག་པར་གསུངས་
སོ༑ ༑གཉིས་པ་༼ཤེས་བ་༽བློ་ལ་གཉིས། ཚད་མ་དང་། ཚད་མིན་གྱི་བློའོ། །དང་པོ་
ལ་གཉིས། མངོན་སུམ་ཚད་མ་དང་། རྗེས་དཔག་ཚད་མའོ། །དང་པོ་མངོན་སུམ་ལ་
ཡང་༑ མདོ་སྡེ་སྤྱོད་པའི་དབུ་མ་རང་རྒྱུད་པ་རྣམས་ཀྱིས་ནི། རང་རིག་མངོན་སུམ་
ཁས་མི་ལེན་ཅིང་། རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ལ་མངོན་སུམ་
བཞི་ཀ་ཁས་ལེན་ལ། དེ་ཡང་རང་རིག་མངོན་སུམ་ལ་མ་འཁྲུལ་བའི་ཤེས་པས་ཁྱབ་
པར་ཁས་ལེན་ནོ། །མངོན་སུམ་ལྷག་མའི་འདོད་ཚུལ་ནི། རྣལ་འབྱོར་མངོན་སུམ་
ལ་མ་འཁྲུལ་བའི་ཤེས་པས་ཁྱབ་ཅིང་། དབང་པོའི་མངོན་སུམ་དང་། ཡིད་ཀྱི་མངོན་
སུམ་ལ་འཁྲུལ་མ་འཁྲུལ་གྱི་ཆ་གཉིས་གཉིས་ཡོད་པར་རང་རྒྱུད་པ་གཉིས་ཀས་
བཞེད་ལ། ཡང་མདོ་སེམས་རང་རྒྱུད་པ་གསུམ་ཀས། མངོན་སུམ་ལ་རྟོག་བྲལ་གྱི་
ཤེས་པས་ཁྱབ་པ་དང་། དཔྱད་ཤེས་ལ་ཚད་མིན་གྱི་ཤེས་པས་ཁྱབ་པ་དང་། རང་གི་
ཞེན་ཡུལ་ལ་འཁྲུལ་བའི་ཤེས་པ་ལ། ལོག་ཤེས་ཀྱིས་ཁྱབ་པ་དང་། ཆོས་དེ་ལ་འཁྲུལ་
ཤེས་ཡིན་ན། ཆོས་དེ་ལ་ཚད་མ་མ་ཡིན་པས་ཁྱབ་པ་དང་། རྗེས་དཔག་ཡིན་ན་རང་
གི་སྣང་ཡུལ་ལ་ཚད་མ་མ་ཡིན་པས་ཁྱབ་པ་སོགས། ཐུན་མོང་དུ་ཁས་ལེན་པར་
འཇམ་དཔལ་དབྱངས་ཆོས་ཀྱི་རྒྱལ་མཚན་དཔལ་བཟང་པོས་གསུངས་སོ། །
དྲུག་པ་༼བདག་མེད་ཀྱི་འདོད་ཚུལ།༽བདག་མེད་ཀྱི་འདོད་ཚུལ་ལ་གཉིས། གང་
ཟག་གི་བདག་མེད་དང༌། ཆོས་ཀྱི་བདག་མེད་དོ། །དང་པོ་ལ་གཉིས་ལས། གང་
ཟག་རྟག་གཅིག་རང་དབང་ཅན་གྱི་བདག་གིས་སྟོང་པ་ནི། གང་ཟག་གི་བདག་མེད་
རགས་པ་ཡིན་ལ། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་ཟག་གི་



162
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
བདག་མེད་ཕྲ་མོར་འདོད་དོ། །གཉིས་པ་ཆོས་ཀྱི་བདག་མེད་ལ་ཡང་། རྣལ་འབྱོར་
སྤྱོད་པའི་དབུ་མ་རང་རྒྱུད་པའི་ལུགས་ལ། གཟུགས་དང་གཟུགས་འཛིན་པའི་ཚད་མ་
རྫས་གཞན་གྱིས་སྟོང་པ་ཆོས་ཀྱི་བདག་མེད་རགས་པ་དང་། ཆོས་ཐམས་ཅད་བདེན་
པས་སྟོང་པ་ཆོས་ཀྱི་བདག་མེད་ཕྲ་མོར་འདོད་པ་ཡིན་ལ། རང་རྒྱུད་པའི་སྐབས་
འདིར། གང་ཟག་གི་བདག་མེད་དང་ཆོས་ཀྱི་བདག་མེད་གཉིས། དགག་བྱའི་སྒོ་
ནས་འབྱེད་པ་ཡིན་གྱི། སྟོང་གཞིའི་སྒོ་ནས་འབྱེད་པ་མ་ཡིན་ཏེ། གཞན་དུ་ན། གཞི་
གང་ཟག་གི་སྟེང་དུ་རང་རྐྱ་ཐུབ་པའི་རྫས་ཡོད་དུ་གྲུབ་པ་བཀག་པ་དེ། གང་ཟག་གི་
བདག་མེད་ཕྲ་མོ་དང་། ཡང་གཞི་གང་ཟག་གི་སྟེང་དུ་དགག་བྱ་བདེན་གྲུབ་བཀག་པ་
དེ༑ ཆོས་ཀྱི་བདག་མེད་ཕྲ་མོར་འཇོག་པར་གསུངས་པ་ཡང་། མི་འཐད་པར་འགྱུར་
ཏེ༑ གལ་ཏེ་བདག་མེད་གཉིས་སྟོང་གཞིའི་སྒོ་ནས་འབྱེད་པ་ཡིན་ན་སྟོང་གཞི་གང་
ཟག་གི་སྟེང་དུ། དགག་བྱ་ཆོས་བདག་བཀག་པ་དེ་ཡང་། སྟོང་གཞིའི་སྒོ་ནས་གང་
ཟག་གི་བདག་མེད་ཕྲ་མོར་འཇོག་དགོས་པར་འགྱུར་བའི་ཕྱིར་རོ། །དེ་བཞིན་དུ།
བདག་འཛིན་གཉིས་ཀྱང་འཛིན་སྟངས་ཀྱི་སྒོ་ནས་འབྱེད་པ་ཡིན་གྱི། དམིགས་པའི་
སྒོ་ནས་འབྱེད་པ་མ་ཡིན་ཏེ། གཞན་དུ་ན། དམིགས་པ་གང་ཟག་ལ་དམིགས་ནས་
རྣམ་པ་བདེན་གྲུབ་ཏུ་འཛིན་པའི་བློ་དེ་ཡང་། གང་ཟག་གི་བདག་འཛིན་དུ་འགྱུར་བའི་
ཕྱིར། དེར་ཐལ། བདག་འཛིན་གཉིས་འཛིན་སྟངས་ཀྱི་སྒོ་ནས་འབྱེད་པ་མ་ཡིན་པའི་
ཕྱིར། རྟགས་ཁས། འདོད་མི་ནུས་ཏེ། ལུགས་འདིས་བདག་མེད་གཉིས་དགག་བྱའི་
སྒོ་ནས་འབྱེད་ཅིང་། བདག་འཛིན་གཉིས་འཛིན་སྟངས་ཀྱི་སྒོ་ནས་འབྱེད་ལ། ཐལ་
འགྱུར་བས་བདག་མེད་གཉིས་སྟོང་གཞིའི་སྒོ་ནས་འབྱེད་ཅིང་། བདག་འཛིན་གཉིས་
དམིགས་པའི་སྒོ་ནས་འབྱེད་པའི་ཁྱད་པར་འཐད་པའི་ཕྱིར། རྟགས་སླའོ། །
བདུན་པ་༼ས་ཕམ་གྱི་རྣམ་གཞག་བཤད་པ།༽ས་ལམ་གྱི་རྣམ་གཞག་བཤད་པ་ལ་
གཉིས། རང་རྒྱུད་པ་གཉིས་སོ་སོའི་འདོད་ཚུལ་དང་། གཉིས་ཀའི་ཐུན་མོང་གི་འདོད་



གྲུབ་མཐའི་རྣམ་གཞག་
162
ཚུལ་ལོ། །དང་པོ་༼རང་རྒྱུད་པ་གཉིས་སོ་སོའི་འདོད་ཚུལ།༽ལ་གཉིས། རྣལ་འབྱོར་སྤྱོད་
པའི་དབུ་མ་རང་རྒྱུད་པའི་འདོད་ཚུལ་དང་། མདོ་སྡེ་སྤྱོད་པའི་དབུ་མ་རང་རྒྱུད་པའི་
འདོད་ཚུལ་ལོ། །དང་པོ་༼རྣལ་འབྱོར་སྤྱོད་པའི་དབུ་མ་རང་རྒྱུད་བའི་འདོད་ཚུལ།༽ནི། ལམ་
གྱི་སྤང་བྱ་ལ། གང་ཟག་གི་བདག་འཛིན་ཉོན་སྒྲིབ་དང་། ཆོས་ཀྱི་བདག་འཛིན་ཤེས་
སྒྲིབ་ཏུ་འདོད་ལ༑ ཤེས་སྒྲིབ་དེ་ལ་ཡང་། གཟུགས་འཛིན་རྫས་གཞན་དུ་འཛིན་པ་ལྟ་
བུའི་ཤེས་སྒྲིབ་རགས་པ་དང་། ཕུང་སོགས་ཀྱི་ཆོས་རྣམས་བདེན་གྲུབ་ཏུ་འཛིན་པ་
ལྟ་བུའི་ཤེས་སྒྲིབ་ཕྲ་མོ་གཉིས་ཡོད་པར་འདོད་ལ། དེའི་ཕྱིར་ཐེག་པ་གསུམ་གྱི་ལམ་
ལ་སྤང་བྱའི་གཙོ་བོ་སྒྲིབ་པ་མི་འདྲ་བ་གསུམ་དང་། བསྒོམ་བྱའི་གཙོ་བོ་ལྟ་བ་མི་
འདྲ་བ་གསུམ་གྱི་ཁྱད་པར་ཁས་ལེན་ལ། དེ་ཡང་གདུལ་བྱ་ཉན་ཐོས་ཀྱི་རིགས་ཅན་
རྣམས་ཀྱིས། གང་ཟག་རང་རྐྱ་ཐུབ་པའི་རྫས་ཡོད་དུ་གྲུབ་པར་འཛིན་པའི་གང་ཟག་
གི་བདག་འཛིན་སྤང་བྱའི་གཙོ་བོ་དང༌། སྤང་བྱ་དེའི་དངོས་གཉེན་དུ་གང་ཟག་རང་རྐྱ་
ཐུབ་པའི་རྫས་ཡོད་དུ་གྲུབ་པས་སྟོང་པར་རྟོགས་པའི་ལྟ་བ་དེ། བསྒོམ་བྱའི་གཙོ་བོར་
བྱས་པ་ལས་མཐར་ཉོན་སྒྲིབ་མ་ལུས་པ་སྤངས་པའི་བྱང་ཆུབ་ཆུང་ངུའམ། ཉན་ཐོས་
ཀྱི་བྱང་ཆུབ་ཐོབ་པར་བཞེད་ཅིང་། རང་རྒྱལ་གྱི་རིགས་ཅན་རྣམས་ཀྱིས། གཟུགས་
དང་གཟུགས་འཛིན་པའི་ཚད་མ་རྫས་གཞན་དུ་འཛིན་པའི་ཆོས་ཀྱི་བདག་འཛིན་
རགས་པ་སྤང་བྱའི་གཙོ་བོ་དང༌། སྤང་བྱ་དེའི་དངོས་གཉེན་དུ་གཟུགས་འཛིན་རྫས་
གཞན་གྱིས་སྟོང་པའི་ཆོས་ཀྱི་བདག་མེད་རགས་པ་རྟོགས་པའི་ལྟ་བ་དེ། བསྒོམ་བྱའི་
གཙོ་བོར་བྱས་པ་ལས། མཐར་ཉོན་སྒྲིབ་དང་ཤེས་སྒྲིབ་རགས་པ་མ་ལུས་པ་སྤངས་
པའི་བྱང་ཆུབ་འབྲིང་ངམ། རང་རྒྱལ་གྱི་བྱང་ཆུབ་ཐོབ་པར་བཞེད་ལ། བྱང་ཆུབ་
སེམས་དཔའ་རྣམས་ཀྱིས་ནི། ཕུང་སོགས་ཀྱི་ཆོས་རྣམས་བདེན་གྲུབ་ཏུ་འཛིན་པའི་
བདེན་འཛིན་བག་ཆགས་དང་བཅས་པ་སྤང་བྱའི་གཙོ་བོ་དང་། དེའི་དངོས་གཉེན་དུ་
ཆོས་ཐམས་ཅད་བདེན་པས་སྟོང་པའི་ཆོས་ཀྱི་བདག་མེད་ཕྲ་མོ་རྟོགས་པའི་ལྟ་བ་དེ།
བསྒོམ་བྱའི་གཙོ་བོར་བྱས་པ་ལས། མཐར་སྒྲིབ་གཉིས་བག་ཆགས་དང་བཅས་པ་



164
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
མ་ལུས་པ་སྤངས་པའི་བྱང་ཆུབ་ཆེན་པོའམ། སངས་རྒྱས་ཀྱི་གོ་འཕང་མངོན་དུ་བྱེད་
པར་འདོད་དོ། །ལུགས་འདིའི་རང་རྒྱལ་ལ། ཤེས་སྒྲིབ་རགས་པ་སྤང་བྱའི་གཙོ་བོར་
བྱེད་པའི་ཕྱིར། ཞུགས་གནས་བརྒྱད་ཀྱི་རྣམ་གཞག་སོགས་ཁས་མི་ལེན་ཅིང༌། ཉན་
ཐོས་ལ་ནི། སྐྱེས་བུ་ཟུང་བཞི་དང་། གང་ཟག་ཡ་བརྒྱད་ཀྱི་ཐ་སྙད་བརྩི་བར་བཞེད་དོ། །
གཉིས་པ་༼མདོ་སྡེ་སྤྱོད་པའི་དབུ་མ་རང་རྒྱུད་བའི་འདོད་ཚུལ།༽ནི། མདོ་སྡེ་སྤྱོད་པའི་
དབུ་མ་རང་རྒྱུད་པའི་ལུགས་ལ། ཉན་རང་གཉིས་ཀྱི་ལམ་ལ། སྤང་བྱའི་གཙོ་བོ་དང༌།
བསྒོམ་བྱའི་གཙོ་བོ་ལ་ཁྱད་མེད་པར་འདོད་ལ། དེ་ཡང་ཉན་རང་གཉིས་གང་ཡིན་
ཀྱང་ཉོན་སྒྲིབ་སྤང་བྱའི་གཙོ་བོ་དང་། གང་ཟག་གི་བདག་མེད་བསྒོམ་བྱའི་གཙོ་བོར་
བྱེད་པར་འདོད་ལ། དེ་ཡང་ལུགས་འདིས། གཟུགས་འཛིན་རྫས་གཞན་དུ་འཛིན་
པའི་བློ་དེ། ཆོས་ཀྱི་བདག་འཛིན་དང་། སྤང་བྱ་སོགས་སུ་ཁས་མི་ལེན་ལ། དེའི་རྒྱུ་
མཚན་ཡང་ཕྱི་དོན་ཁས་ལེན་པ་ལ་ཐུག་ཅིང་། རང་རྒྱལ་གྱི་ལམ་ལ། གཉིས་སྟོང་གི་
དེ་ཉིད་རྟོགས་པའི་ལྟ་བ་སོགས་ཀྱང་ཁས་མི་ལེན་པའི་གནད་ཀྱིས། ཉན་རང་གཉིས་
ཀྱི་སྤང་བྱ་དང་། གཉེན་པོ་ལ་ཁྱད་མེད་པར་ཁས་ལེན་པ་ཡིན་ནོ། །དེ་ལྟར་ན་ཡང་
ཉན་རང་གཉིས་ཀྱི་ཐོབ་བྱའི་འབྲས་བུ་ལ་ནི་མཆོག་དམན་གྱི་ཁྱད་པར་ཡོད་དེ། ཉན་
རང་གཉིས་ཀྱི་ལམ་དུས་ཀྱི་བསོད་ནམས་ཀྱི་ཚོགས་ལ་རྒྱ་ཆེ་ཆུང་དང་། ཡུན་རིང་
ཐུང་གི་ཁྱད་པར་ཡོད་པའི་ཕྱིར། ཞེས་འདོད་ལ། ཁས་ལེན་གཞན་ནི་ཕལ་ཆེར་སྔ་མ་
དང་འདྲའོ། །
གཉིས་པ་༼གཉིས་ཀའི་ཐུན་མོང་གི་འདོད་ཚུལ།༽ཐུན་མོང་གི་འདོད་ཚུལ་ནི། ཉན་
རང་ཐེག་ཆེན་གསུམ་ཀ་ལ། ལམ་ལྔ་ལྔའི་རྣམ་གཞག་དང་། དེ་རྣམས་ཀྱི་ནང་ནས་
ཀྱང་། དང་པོ་གཉིས་གཉིས་སོ་སྐྱེའི་ལམ་དང་། ཕྱི་མ་གསུམ་གསུམ་འཕགས་ལམ་
དང་༑ ཡང་དང་པོ་བཞི་བཞི་སློབ་ལམ་དང་། ཕྱི་མ་གཅིག་གཅིག་རང་རང་གི་མི་
སློབ་ལམ་དུ་ཁས་ལེན་པ་ཡིན་ནོ། །ཐེག་དམན་གྱི་མྱང་འདས་ལ། ལྷག་བཅས་མྱང་



གྲུབ་མཐའི་རྣམ་གཞག་
འདས་དང་། ལྷག་མེད་མྱང་འདས་གཉིས་སུ་ཡོད་ལ། ལྷག་བཅས་མྱང་འདས་ནི། སྔ་
མའི་ལས་ཉོན་གྱིས་འཕངས་པའི་སྡུག་བསྔལ་གྱི་ཕུང་པོའི་ལྷག་མ་དང་བཅས་པའི་
མྱང་འདས་དང་། ལྷག་མེད་མྱང་འདས་ནི། སྡུག་བསྔལ་གྱི་ཕུང་པོ་དེ་དང་བྲལ་བའི་
གནས་སྐབས་ཀྱི་མྱང་འདས་ལ་འདོད་ལ། ཐེག་དམན་དགྲ་བཅོམ་ཡིན་ན་མཐར་ཐེག་
ཆེན་ལམ་དུ་འཇུག་པས་ཁྱབ་སྟེ། མཐར་ཐུག་ཐེག་པ་གཅིག་ཏུ་གྲུབ་པར་འདོད་པའི་
ཕྱིར། ཐེག་ཆེན་རིགས་ངེས་ལ་ནི། ཀུན་རྫོབ་སེམས་བསྐྱེད་སྐྱེས་པ་དང་། ཐེག་ཆེན་
གྱི་ཚོགས་ལམ་ཆུང་ངུ་ཐོབ་པ་དུས་མཉམ་ལ། ཚོགས་ལམ་ཆེན་པོའི་གནས་སྐབས་
སུ་ཆོས་རྒྱུན་གྱི་ཏིང་ངེ་འཛིན་ལ་བརྟེན་ནས། མཆོག་གི་སྤྲུལ་སྐུ་ལས་གདམས་
ངག་དངོས་སུ་ཉན་ཅིང་། དེའི་དོན་ཉམས་སུ་བླངས་པ་ལ་བརྟེན་ནས། སྟོང་ཉིད་ལ་
དམིགས་པའི་སྒོམ་བྱུང་གི་ཤེས་རབ་སྐྱེས་པ་དང་དུས་མཉམ་དུ་སྦྱོར་ལམ་དུ་འཕོས་
པར་ཁས་ལེན་ནོ། །སྦྱོར་ལམ་དྲོད། རྩེ་མོ། བཟོད་པ། ཆོས་མཆོག་བཞི་ལ་རིམ་པ་
བཞིན། སྣང་བ་ཐོབ་པའི་ཏིང་ངེ་འཛིན་དང་། སྣང་བ་མཆེད་པའི་ཏིང་ངེ་འཛིན་དང་།
དེ་ཁོ་ན་ཉིད་ཕྱོགས་གཅིག་ལ་ཞུགས་པའི་ཏིང་ངེ་འཛིན་དང་། བར་ཆད་མེད་པའི་ཏིང་
ངེ་འཛིན་ཞེས་ཟེར་ལ། དེ་དག་གི་སྐབས་སུ་མཐོང་སྤང་ཉམས་སྨད་ཚུལ་ཡང་། དྲོད་
ཀྱི་སྐབས་སུ། མཐོང་སྤང་ཀུན་ནས་ཉོན་མོངས་གཟུང་རྟོག་དང་། རྩེ་མོས་རྣམ་བྱང་
གཟུང་རྟོག་དང་། བཟོད་པས་རྫས་འཛིན་རྟོག་པ་དང༌། ཆོས་མཆོག་གིས་བཏགས་
འཛིན་རྟོག་པ་རྣམས་རེ་རེ་ནས་ཉམས་སྨད་པར་བྱེད་ལ། མཐོང་ལམ་བར་ཆད་མེད་
ལམ་གྱིས། མཐོང་སྤང་ཉོན་སྒྲིབ་ཀུན་བཏགས་དང༌། ཤེས་སྒྲིབ་ཀུན་བཏགས་གཉིས་
ཀ་ས་བོན་དང་བཅས་པ་སྤངས་ནས། དེའི་སྐད་ཅིག་གཉིས་པ་ལ། ཉོན་ཤེས་ཀྱི་
སྒྲིབ་པ་ཀུན་བཏགས་གཉིས་སྤངས་པའི་རྣམ་གྲོལ་ལམ་དང་འགོག་བདེན་གཉིས་ཀ་
དུས་གཅིག་ལ་མངོན་དུ་བྱེད་པར་འདོད་དོ། །སྒོམ་སྤང་ཉོན་ཤེས་ཀྱི་སྒྲིབ་པ་གཉིས་
ནི༑ ཅིག་ཅར་དུ་སྒོམ་ལམ་སྐོར་དགུས་སྤོང་བར་འདོད་ལ། བྱང་ཆུབ་མངོན་དུ་བྱེད་
ཚུལ་ཡང་། ས་བཅུ་པའི་སྐད་ཅིག་ཐ་མར་སྐྱེས་པའི་སྒོམ་ལམ་རྡོ་རྗེ་ལྟ་བུའི་ཏིང་ངེ་



16
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
འཛིན་ནམ། རྒྱུན་མཐའི་བར་ཆད་མེད་ལམ་གྱིས་ཉོན་ཤེས་ཀྱི་སྒྲིབ་པ་ལྷན་ཅིག་ཆུང་
ངུའི་ཆུང་ངུ་གཉིས་ཅིག་ཅར་དུ་སྤངས་ནས། དེའི་སྐད་ཅིག་གཉིས་པར་སྒྲིབ་གཉིས་
བག་ཆགས་དང་བཅས་པ་ལས་རྣམ་པར་གྲོལ་བའི་རྣམ་གྲོལ་ལམ། རྣམ་པ་ཐམས་
ཅད་མཁྱེན་པའི་ཡེ་ཤེས་དང་། འགོག་བདེན་མཐར་ཐུག་མི་གནས་པའི་མྱང་འདས་
གཉིས་ཀ་དུས་གཅིག་ལ་མངོན་དུ་བྱེད་པར་འདོད་དོ། །ལུགས་འདིས་འཁོར་ལོ་
གསུམ་གྱི་དྲང་ངེས་འབྱེད་ཚུལ་ནི། སེམས་ཙམ་པའི་སྐབས་དང་མི་འདྲ་སྟེ། སེམས་
ཙམ་པས། འཁོར་ལོ་དང་པོ་གཉིས་དྲང་དོན་གྱི་མདོ་དང་། ཐ་མ་ངེས་དོན་གྱི་མདོར་
འདོད་ལ། རང་རྒྱུད་པ་རྣམས་ཀྱིས་ནི། འཁོར་ལོ་ཐོག་མཐའ་གཉིས་དྲང་དོན་གྱི་མདོ་
དང་། བར་པ་ལ་དྲང་ངེས་ཀྱི་ཆ་གཉིས་ཡོད་པར་འདོད་ལ། དེ་ཡང་དགག་བྱ་ལ་དོན་
དམ་གྱིས་ཁྱད་པར་སྦྱར་བ་རྣམས་ངེས་དོན་གྱི་མདོ་དང་། དེ་ལྟར་མ་སྦྱར་བའི་འཁོར་
ལོ་བར་པའི་མདོ་རྣམས་དྲང་དོན་གྱི་མདོར་བཞེད་པར་གསུངས་སོ། །
ཐལ་འགྱུར་བའི་ལུགས་བཤད་པ།
༈ གཉིས་པ་ཐལ་འགྱུར་བའི་ལུགས་བཤད་པ་ལ་ཡང་བདུན། མཚན་ཉིད།
མཚན་གཞི། སྒྲ་བཤད། ཡུལ་གྱི་འདོད་ཚུལ། ཡུལ་ཅན་གྱི་འདོད་ཚུལ། བདག་མེད་
ཀྱི་འདོད་ཚུལ། ས་ལམ་གྱི་རྣམ་གཞག་བཤད་པའོ། །དང་པོ་༼མཚན་ཉིད།༽ནི། གཞན་
གྲགས་ཀྱི་ཐལ་འགྱུར་ཙམ་ཞལ་གྱིས་བཞེས་པའི་སྒོ་ནས་བདེན་དངོས་ཐ་སྙད་དུ་
ཡང་མི་འདོད་པའི་དབུ་མ་པ་དེ། ཐལ་འགྱུར་བའི་མཚན་ཉིད། །
གཉིས་པ་༼མཚན་གཞི།༽མཚན་གཞི་ནི། སངས་རྒྱས་བསྐྱངས་དང༌། ཟླ་བ་
གྲགས་པ་དང་། ཞི་བ་ལྷ་ལྟ་བུ་སྟེ། རྩ་ཤེ་ཊཱིཀ་ཆེན་ལས། ཀླུ་སྒྲུབ་འཕགས་པ་ལྷ་ཡི་
གྲུབ་པའི་མཐའ། །ཤིང་རྟ་ཆེན་པོ་གསུམ་གྱིས་བཀྲལ་བའི་དོན། །ཞེས་གསུངས་པའི་



གྲུབ་མཐའི་རྣམ་གཞག
16
ཕྱིར། འཕགས་པ་ཡབ་སྲས་ནི། དོན་ལ་ཐལ་འགྱུར་བ་ཡིན་ཡང་ཐལ་རང་གཉིས་ཀའི་
ཐུན་མོང་གི་རྩ་བའི་སློབ་དཔོན་ཡིན་པའི་ཕྱིར། ཐལ་འགྱུར་བ་ཁོ་ན་ཡིན་ནོ་ཞེས་ཀྱང་
མི་སྨྲ་ལ། དེས་ན་བོད་སྔ་རབས་པ་རྣམས་ཀྱིས་ནི། ཡབ་སྲས་འདི་གཉིས་ལ་གཞུང་
ཕྱི་མོའི་དབུ་མ་པ་ཞེས་གསུངས་སོ། །
གསུམ་པ་༼སྒྲ་བཤད།༽སྒྲ་བཤད་ནི། སློབ་དཔོན་ཆེན་པོ་དཔལ་ལྡན་སངས་
རྒྱས་བསྐྱངས་ཆོས་ཅན། ཁྱོད་ལ་ཐལ་འགྱུར་བ་ཞེས་བརྗོད་པའི་རྒྱུ་མཚན་ཡོད་དེ།
ཐལ་འགྱུར་ཙམ་གྱིས་ཕྱི་རྒོལ་གྱི་རྒྱུད་ལ་བསྒྲུབ་བྱ་རྟོགས་པའི་རྗེས་དཔག་སྐྱེ་བར་
འདོད་པས་ན། དེ་ལྟར་བརྗོད་པའི་ཕྱིར། །
བཞི་པ་༼ཡུལ་གྱི་འདོད་ཚུབ།༽ཡུལ་གྱི་འདོད་ཚུལ་ལ་གསུམ། ཡུལ་སྤྱིའི་རྣམ་
གཞག ཡུལ་གྱི་དབྱེ་བ། ཞལ་བཞེས་ཀྱི་ཁྱད་པར་རོ། །དང་པོ་༼ཡུལ་སྤྱིའི་རྣམ་གཞག༽
ནི༑ ལུགས་འདི་ལ་གཞི་གྲུབ་ན་རང་གི་མཚན་ཉིད་ཀྱིས་མ་གྲུབ་པས་ཁྱབ་སྟེ། གཞི་
གྲུབ་ན་རྟོག་པས་བཏགས་ཙམ་ཡིན་པས་ཁྱབ་པ་གང་ཞིག འདིར་རྟོག་པས་བཏགས་
ཙམ་ཞེས་པའི་ཚིག་ཟུར་གྱི་ཙམ་སྒྲ་འདིས། རང་གི་མཚན་ཉིད་ཀྱིས་གྲུབ་པ་དང་།
རང་བཞིན་གྱིས་གྲུབ་པ་དང་། རང་ངོས་ནས་གྲུབ་པ་རྣམས་གཅོད་པ་ཡིན་པའི་ཕྱིར།
དེས་ན་རྟོག་པས་བཏགས་ཙམ་གྱི་ཆོས་དང་། ཡུལ་དང་། ཤེས་བྱ་དང༌། གཞི་གྲུབ་
རྣམས་དོན་གཅིག་
གཉིས་པ་༼ཡུལ་གྱི་དབྱེ་བ་༽ལ་གཉིས། མངོན་ལྐོག་གཉིས་སུ་དབྱེ་བ་དང་།
བདེན་པ་གཉིས་སུ་དབྱེ་བའོ། །དང་པོ་༼མངོན་ལྐོག་གཉིས་སུ་དབྱེ་བ་༽ལ་གཉིས། ལྐོག་
གྱུར་གྱི་ཆོས་དང་། མངོན་གྱུར་གྱི་ཆོས་སོ། །དང་པོ་ནི། རྒྱུ་མཚན་ནམ་རྟགས་ལ་
བརྟེན་ནས་རྟོགས་དགོས་པའི་ཆོས་དེ་ལྐོག་གྱུར་གྱི་མཚན་ཉིད། མངོན་སུམ་མ་
ཡིན་པའི་ཆོས་དང་། ལྐོག་གྱུར་དང༌། རྗེས་དཔག་གི་གཞལ་བྱ་རྣམས་དོན་གཅིག



16
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
མཚན་གཞི་ནི། སྒྲ་མི་རྟག་པ་དང་། སྒྲ་བདེན་པས་སྟོང་པ་ལྟ་བུའོ། །གཉིས་པ་ནི།
ཚུར་མཐོང་གིས་རྟགས་ལ་མ་བརྟེན་པར་མྱོང་སྟོབས་ཀྱིས་རྟོགས་ནུས་པའི་ཆོས་དེ།
མངོན་གྱུར་གྱི་མཚན་ཉིད། ལྐོག་ཏུ་མ་གྱུར་པའི་ཆོས་དང་། མངོན་གྱུར་དང་། མངོན་
སུམ་དང་། དབང་པོའི་ཡུལ་རྣམས་དོན་གཅིག མཚན་གཞི་ནི། ཀ་བ་དང་། བུམ་པ་
དང་༑ སྣམ་བུ་ལྟ་བུའོ། །དེ་ནས་ལུགས་འདི་ལ། མངོན་གྱུར་ཡིན་ན་ལྐོག་གྱུར་མ་
ཡིན་པས་ཁྱབ་ཅིང༌། ལྐོག་གྱུར་ཡིན་ན་མངོན་གྱུར་མ་ཡིན་པས་ཀྱང་ཁྱབ་ལ། དེ་
བཞིན་དུ་གཞལ་བྱའི་གནས་གསུམ་ལྟ་བུ་ཡང་འགལ་བར་བཞེད་དོ། །ཀུན་མཁྱེན་
འཇིགས་མེད་དབང་པོས། དེས་ན་ལུགས་འདི་ལ་མངོན་ལྐོག་གཉིས་དང་། གཞལ་
བྱའི་གནས་གསུམ་འགལ་བར་བཞེད་དོ། །ཞེས་གསུངས་པའི་ཕྱིར། །
གཉིས་པ་༼བདེན་པ་གཉིས་སུ་དབྱེ་བ།༽བདེན་པ་གཉིས་སུ་དབྱེ་བ་ལ་གཉིས།
ཀུན་རྫོབ་བདེན་པ་དང་། དོན་དམ་བདེན་པའོ། །དང་པོ་ལ་གཉིས། མཚན་ཉིད་དང་།
དབྱེ་བའོ། །དང་པོ་ནི། ཐ་སྙད་དཔྱོད་བྱེད་ཀྱི་ཚད་མའི་རྙེད་དོན་གང་ཞིག ཐ་སྙད་
དཔྱོད་བྱེད་ཀྱི་ཚད་མ་རང་ཉིད་ལ་ཐ་སྙད་དཔྱོད་བྱེད་ཀྱི་ཚད་མར་སོང་བ་དེ། རང་
ཉིད་ཀུན་རྫོབ་བདེན་པ་ཡིན་པའི་མཚན་ཉིད། མཚན་གཞི་ནི། ཀ་བ་དང་། བུམ་པ་
དང་༑ འདུས་མ་བྱས་ཀྱི་ནམ་མཁའ་ལྟ་བུའོ། །གཉིས་པ་ནི། ཀུན་རྫོབ་བདེན་པ་ལ་
འཇིག་རྟེན་ཤེས་ངོ་ལ་ལྟོས་ཏེ་དབྱེ་ན་གཉིས། ཡང་དག་ཀུན་རྫོབ་དང་། ལོག་པའི་
ཀུན་རྫོབ་བོ། །དང་པོ་ནི། འཕྲལ་གྱི་འཁྲུལ་རྒྱུས་མ་བསླད་པའི་དབང་པོ་ཡུལ་དྲུག་
དང་བཅས་པ་ནི། ཡང་དག་ཀུན་རྫོབ་ཡིན་ལ། མཚན་གཞི་ནི། གཟུགས་དང་སྒྲ་ལ་
སོགས་པ་ལྟ་བུ་རྣམས་འཇོག་སྟེ། དེ་རྣམས་འཇིག་རྟེན་ཤེས་ངོ་ལ་ལྟོས་ཏེ་ཡང་དག་
ཡིན་པའི་ཕྱིར། ལོག་པའི་ཀུན་རྫོབ་ནི། འཕྲལ་གྱི་འཁྲུལ་རྒྱུས་བསླད་པའི་དབང་པོ་
དྲུག་ཡུལ་དང་བཅས་པ་ལྟ་བུ་སྟེ། མཚན་གཞི་ནི། མེ་ལོང་ནང་གི་བྱད་བཞིན་གྱི་
གཟུགས་བརྙན་ལྟ་བུ་སྟེ། དེ་འཇིག་རྟེན་ཤེས་ངོ་ལ་ལྟོས་ཀྱང་ལོག་པ་ཡིན་པའི་ཕྱིར།



གྲུབ་མཐའི་རྣམ་གཞག་
154
དེས་ན་ལུགས་འདིས། འཇིག་རྟེན་ཤེས་ངོ་ལ་ལྟོས་ནས་ཡང་ལོག་གཉིས་སུ་འབྱེད་
ཀྱི༑ སྤྱིར་ཡང་ལོག་གཉིས་སུ་མི་འབྱེད་དེ། ཡང་དག་ཀུན་རྫོབ་གཞི་མ་གྲུབ་པའི་
ཕྱིར། གཞན་ཡང་། འཇིག་རྟེན་ཤེས་ངོ་ལ་ལྟོས་ཏེ། ཡང་དག་ཡིན་ན་ཡོད་པས་མ་
ཁྱབ་སྟེ། གཟུགས་བདེན་པར་གྲུབ་པ་དེ། འཇིག་རྟེན་ཤེས་ངོ་ལ་ལྟོས་ཏེ་ཡང་དག་
ཡིན་ཡང་། དེ་འདྲ་བ་དེ་ཚད་མས་མ་དམིགས་པའི་ཕྱིར། དེས་ན་འཇིག་རྟེན་ཤེས་ངོ་
ལ་ལྟོས་ཏེ། ཡང་དག་ཡིན་ན་ཡང་དག་མ་ཡིན་དགོས་པའི་ཕྱིར་ཏེ། དེ་ཡིན་ན་ལོག་
པ་ཡིན་དགོས་པའི་ཕྱིར། ཞེས་བཞེད་དོ། །གཉིས་པ་ལ་གཉིས། མཚན་ཉིད་དང་།
དབྱེ་བའོ། །དང་པོ་ནི༑ མཐར་ཐུག་དཔྱོད་བྱེད་ཀྱི་ཚད་མའི་རྙེད་དོན་གང་ཞིག མཐར་
ཐུག་དཔྱོད་བྱེད་ཀྱི་ཚད་མ་རང་ཉིད་ལ་མཐར་ཐུག་དཔྱོད་བྱེད་ཀྱི་ཚད་མར་སོང་བ་
དེ༑ རང་ཉིད་དོན་དམ་བདེན་པ་ཡིན་པའི་མཚན་ཉིད། མཚན་གཞི་ནི། ཀ་བའི་ཆོས་
ཉིད་དང་། བུམ་པའི་ཆོས་ཉིད་ལྟ་བུའོ། །གཉིས་པ་ལ། རྒྱས་པར་དབྱེ་ན་སྟོང་ཉིད་
བཅུ་དྲུག འབྲིང་དུ་དབྱེ་ན་སྟོང་ཉིད་བཞི། ཤིན་ཏུ་བསྡུས་ན་བདག་མེད་གཉིས་རྣམས་
སོ༑ ༑ཞེས་དབྱངས་ཅན་བཞད་པ་དགེ་འདུན་རྒྱ་མཚོས་གསུངས་སོ། །
གསུམ་པ་༼ཞལ་བཞེས་ཀྱི་ཁྱད་པར།༽ཞལ་བཞེས་ཀྱི་ཁྱད་པར་ནི། ཐལ་འགྱུར་
བའི་སྐབས་འདིར། རང་རྒྱུད་པ་དང༌། སེམས་ཙམ་པ་སོགས་ཀྱི་ལུགས་དང་མི་
མཐུན་པའི་ཞལ་བཞེས་ཀྱི་ཁྱད་པར་དུ་མ་ཡོད་དེ། རང་གི་མཚན་ཉིད་ཀྱིས་གྲུབ་པ་
དང་༑ རང་ངོས་ནས་གྲུབ་པ་སོགས་ཁས་མི་ལེན་པའི་ཁྱད་པར། རང་རྒྱུད་དང་རང་
རིག་ཁས་མི་ལེན་པའི་ཁྱད་པར། ཀུན་གཞི་ཁས་མི་ལེན་ཅིང་ཕྱི་དོན་ཁས་ལེན་པའི་
ཁྱད་པར། བདེན་འཛིན་ཉོན་སྒྲིབ་ཏུ་འདོད་ཅིང་བདག་མེད་གཉིས་ལ་ཕྲ་རགས་མི་
འབྱེད་པའི་ཁྱད་པར། དུས་གསུམ་དངོས་པོར་འདོད་ཅིང་འགོག་བདེན་དོན་དམ་
བདེན་པར་འདོད་པའི་ཁྱད་པར། སོ་སྐྱེ་ལ་ཕྲ་བའི་མི་རྟག་པ་མངོན་སུམ་རྟོགས་པ་
ཡོད་ཅིང་། ཉན་རང་འཕགས་པ་ལ་ཆོས་ཀྱི་བདག་མེད་རྟོགས་པས་ཁྱབ་པར་ཁས་



10
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
ལེན་པའི་ཁྱད་པར། ཡིད་མངོན་དང་རྟོག་པའི་གཞི་མཐུན་འདོད་ཅིང་། སོ་སྐྱེའི་ཤེས་
པ་ཐམས་ཅད་འཁྲུལ་ཤེས་སུ་འདོད་པའི་ཁྱད་པར། དཔྱད་ཤེས་ཚད་མར་འདོད་ཅིང་
རགས་པའི་མི་རྟག་སོགས་བཅུ་དྲུག་རྟོགས་པ་ཙམ་གྱིས་ཐེག་གསུམ་གང་རུང་གི་
སྦྱོར་ལམ་ཙམ་དུ་ཡང་བགྲོད་མི་ནུས་པར་འདོད་པའི་ཁྱད་པར་རྣམས་དང་། གཞན་
ཡང་ལུགས་འདི་ལ་ཐུན་མོང་མ་ཡིན་པའི་ཞལ་བཞེས་ཀྱི་རྣམ་གྲངས་མཐའ་ཡས་པ་
ཞིག་ཡོད་པར་གསུངས་སོ། །
ལྔ་པ་༼ཡུཡ་ཅན་གྱི་འདོད་ཚུལ།༽ཡུལ་ཅན་གྱི་རྣམ་གཞག་ལ་གཉིས། གང་ཟག་
དང་༑ ཤེས་པའོ། །དང་པོ་༼གང་ཟག༽ནི། རང་གི་གདགས་གཞི་ཕུང་པོ་ལྔའམ་བཞི་ལ་
བརྟེན་ནས་བཏགས་པའི་ང་ཙམ་དེ་གང་ཟག་གི་མཚན་གཞིར་འདོད་ཅིང་། གང་ཟག་
ལ་ལྡན་མིན་འདུ་བྱེད་ཀྱིས་ཁྱབ་པར་བཞེད་དོ། །
གཉིས་པ་༼ཤེས་བ།༽ལ་གཉིས། ཚད་མ་དང་ཚད་མིན་གྱི་བློའོ། །དང་པོ་ལ་
གཉིས། མངོན་སུམ་ཚད་མ་དང་། རྗེས་དཔག་ཚད་མའོ། །དང་པོ་ལ་གསུམ། དབང་
པོའི་མངོན་སུམ་ཚད་མ། ཡིད་ཀྱི་མངོན་སུམ་གྱི་ཚད་མ། རྣལ་འབྱོར་མངོན་སུམ་གྱི་
ཚད་མའོ། །རང་རིག་མངོན་སུམ་མི་འདོད་ཅིང་། སེམས་ཅན་གྱི་རྒྱུད་ཀྱི་དབང་ཤེས་
ལ་འཁྲུལ་ཤེས་ཀྱིས་ཁྱབ་པ་དང༌། ཡིད་ཤེས་ལ་ཡང་འཁྲུལ་མ་འཁྲུལ་གཉིས་ཀ་ཡོད་
པར་འདོད་ལ། དེར་མ་ཟད་རྣལ་འབྱོར་མངོན་སུམ་ལ་ཡང་འཁྲུལ་མ་འཁྲུལ་གཉིས་
ཀ་ཡོད་དེ། མཉམ་བཞག་ཟག་མེད་ཀྱི་ངོ་བོར་གྱུར་པའི་རྣལ་འབྱོར་མངོན་སུམ་དེ་
མ་འཁྲུལ་བ་དང༌། སོ་སྐྱེའི་རྒྱུད་ཀྱི་ཕྲ་བའི་མི་རྟག་པ་མངོན་སུམ་དུ་རྟོགས་པའི་རྣལ་
འབྱོར་མངོན་སུམ་དེ་འཁྲུལ་ཤེས་ཡིན་པའི་ཕྱིར། རྣལ་འབྱོར་མངོན་སུམ་ཕྱི་མ་འདི་
ཆོས་ཅན། ཁྱོད་འཁྲུལ་ཤེས་ཡིན་པར་ཐལ། སོ་སྐྱེའི་རྒྱུད་ཀྱི་ཤེས་པ་ཡིན་པའི་ཕྱིར།
ཁྱབ་སྟེ། ལུགས་འདི་ལ་སོ་སྐྱེའི་རྒྱུད་ཀྱི་ཤེས་པ་ཡིན་ན། འཁྲུལ་ཤེས་ཡིན་པས་ཁྱབ་
པའི་ཕྱིར། རྟགས་སླའོ། །ཡང་སྒྲ་མི་རྟག་རྟོགས་ཀྱི་རྗེས་དཔག་སྐད་ཅིག་གཉིས་པ་



གྲུབ་མཐའི་རྣམ་གཞག་
1
དང་། སྔོན་འཛིན་དབང་མངོན་གྱིས་དྲངས་ནས་སྐྱེས་པའི་སྔོན་པོ་དོན་མཐུན་དུ་དྲན་
པའི་དྲན་ཤེས་རྣམས། རྟོག་བཅས་མངོན་སུམ་ཚད་མ་དང་། གཟུགས་འཛིན་དབང་
པོའི་མངོན་སུམ་མམ། གཟུགས་འཛིན་དབང་པོའི་མངོན་སུམ་སྐད་ཅིག་གཉིས་པ་དེ།
རྟོག་མེད་དུ་གྱུར་པའི་མངོན་སུམ་ཚད་མ་ཡིན་ནོ། །ཡང་ལུགས་འདི་ལ། རྣལ་འབྱོར་
མངོན་སུམ་ཆོས་ཅན། མངོན་སུམ་མ་ཡིན་པར་ཐལ། མངོན་གྱུར་མ་ཡིན་པའི་ཕྱིར།
ཁྱབ་སྟེ། མངོན་སུམ་དང་མངོན་གྱུར་དོན་གཅིག་ཡིན་པའི་ཕྱིར། དེས་ན། མངོན་
སུམ་ཚད་མ་ཡིན་ན་མངོན་སུམ་ཡིན་པས་མ་ཁྱབ་བོ། །ཞེས་བཞེད་དོ། །གཉིས་པ་
རྗེས་དཔག་ཚད་མ་ལ་བཞི། དངོས་སྟོབས་རྗེས་དཔག གྲགས་པའི་རྗེས་དཔག དཔེ་
ཉེར་འཇལ་གྱི་རྗེས་དཔག ཡིད་ཆེས་རྗེས་དཔག་རྣམས་སོ། །དེ་དག་ལས་གྲགས་
པའི་རྗེས་དཔག་དང་། དཔེ་ཉེར་འཇལ་གྱི་རྗེས་དཔག་གཉིས་དངོས་སྟོབས་རྗེས་
དཔག་གི་ནང་དུ་འདུ་བར་གསུངས་ལ། ཡང་ཚད་མ་ལ། ཡུལ་དེ་ལ་མ་འཁྲུལ་བ་
དང་ཡུལ་དེ་རྟོགས་པ་གཉིས་ཀྱང་མི་འགལ་ཏེ། སྒྲ་མི་རྟག་རྟོགས་ཀྱི་རྗེས་དཔག་
དེ༑ སྒྲ་མི་རྟག་པ་ལ་འཁྲུལ་ཡང་། དེས་སྒྲ་མི་རྟག་པ་རྟོགས་པར་ཁས་ལེན་པའི་ཕྱིར།
དེས་ན་ཚད་མ་ཡིན་ན་རང་གི་ཞེན་ཡུལ་ལ་མ་འཁྲུལ་བས་མ་ཁྱབ་སྟེ། སྒྲ་མི་རྟག་
རྟོགས་ཀྱི་རྗེས་དཔག་དེ། སྒྲ་མི་རྟག་པ་ལ་འཁྲུལ་ཤེས་ཡིན་པའི་ཕྱིར། ཞེས་བཞེད་
དོ༑ ༑ཤེས་པས་ཡུལ་འཇལ་ཚུལ་ལ་ཡང་། གང་ཟག་གི་བདག་གི་དོན་སྤྱི་དེ་གང་ཟག་
གི་བདག་འཛིན་གྱི་གཞལ་བྱ་དང་། རི་བོང་གི་རྭའི་དོན་སྤྱི་དེ། རི་བོང་རྭ་འཛིན་རྟོག་
པའི་གཞལ་བྱ་དང་། སྒྲ་རྟག་པའི་དོན་སྤྱི་དེ། སྒྲ་རྟག་འཛིན་རྟོག་པའི་གཞལ་བྱ་ཡིན་
ལ༑ དེས་ན་ཤེས་པ་ཡིན་ན་རང་གི་གཞལ་བྱ་རྟོགས་པས་ཁྱབ་པར་བཞེད་དོ། །
དྲུག་པ་༼བདག་མེད་ཀྱི་འདོད་ཚུབ།༽བདག་མེད་ཀྱི་འདོད་ཚུལ་ནི། གང་ཟག་རང་
རྐྱ་ཐུབ་པའི་རྫས་ཡོད་ཀྱིས་སྟོང་པ། གང་ཟག་གི་བདག་མེད་རགས་པ་དང༌། གང་
ཟག་བདེན་པས་སྟོང་པ་གང་ཟག་གི་བདག་མེད་ཕྲ་མོར་འདོད་ཅིང་། རྡུལ་ཕྲན་ཆ་



12
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
མེད་བསགས་པའི་རགས་པ་དང་། དེ་འཛིན་པའི་ཚད་མ་རྫས་གཞན་གྱིས་སྟོང་པ་
ཆོས་ཀྱི་བདག་མེད་རགས་པ་དང་། ཕུང་སོགས་ཀྱི་ཆོས་རྣམས་བདེན་པས་སྟོང་
པ་ཆོས་ཀྱི་བདག་མེད་ཕྲ་མོར་འཇོག་པ་ཡིན་ལ། དེ་ཡང་ལུགས་འདིས་གཞི་གང་
ཟག་གི་སྟེང་དུ་དགག་བྱ་བདེན་གྲུབ་བཀག་པ་གང་ཟག་གི་བདག་མེད་ཕྲ་མོ་དང༌།
གཞི་ཕུང་སོགས་ཀྱི་སྟེང་དུ་དགག་བྱ་བདེན་གྲུབ་བཀག་པ་དེ་ཆོས་ཀྱི་བདག་མེད་
ཕྲ་མོར་བཞེད་པ་ཡིན་ལ། དེས་ན་ལུགས་འདིས་བདག་མེད་གཉིས་སྟོང་གཞིའི་སྒོ་
ནས་འབྱེད་པ་ཡིན་གྱི། དགག་བྱའི་སྒོ་ནས་འབྱེད་པ་མིན་ལ། གང་ཟག་གི་བདག་
མེད་ཕྲ་མོ་དང༌། ཆོས་ཀྱི་བདག་མེད་ཕྲ་མོ་གཉིས་ལ་ཕྲ་རགས་མེད་ཅིང་། གཉིས་ཀ་
གནས་ལུགས་མཐར་ཐུག་ཏུ་བཞེད་པ་ཡིན་ནོ། །དེའི་ཕྱིར་བདག་འཛིན་གཉིས་ཀྱང་
དམིགས་པའི་སྒོ་ནས་འབྱེད་པ་ཡིན་གྱི། འཛིན་སྟངས་ཀྱི་སྒོ་ནས་འབྱེད་པ་མ་ཡིན་
ཏེ༑ གཞི་གང་ཟག་ལ་དམིགས་ནས་བདེན་གྲུབ་ཏུ་འཛིན་པ་དེ། གང་ཟག་གི་བདག་
འཛིན་ཕྲ་མོ་དང༌། གཞི་ཕུང་སོགས་ལ་དམིགས་ནས་བདེན་གྲུབ་ཏུ་འཛིན་པ་དེ།
ཆོས་ཀྱི་བདག་འཛིན་ཕྲ་མོར་འཇོག་པ་ཡིན་པའི་ཕྱིར། །
བདུན་པ་༼ས་ལམ་གྱི་རྣམ་གཞག་བཤད་པ།༽ས་ལམ་གྱི་རྣམ་གཞག་ལ་གསུམ།
སྤང་བྱ་དང༌། ས་ལམ་གྱི་རྣམ་གཞག་དངོས། འབྲས་བུ་མངོན་དུ་བྱེད་ཚུལ་ལོ། །དང་
པོ་༼སྦང་བྱ།༽ནི། བདག་འཛིན་ཕྲ་རགས་ས་བོན་དང་བཅས་པ་དང་། དེའི་དབང་གིས་
བྱུང་བའི་ཉོན་མོངས་དུག་གསུམ་ས་བོན་དང་བཅས་པ་ཉོན་སྒྲིབ་དང་། བདེན་འཛིན་
གྱི་བག་ཆགས་དང་། དེའི་དབང་གིས་བྱུང་བའི་གཉིས་སྣང་འཁྲུལ་བའི་ཆ་ཐམས་ཅད་
ཤེས་སྒྲིབ་ཏུ་འདོད་ལ། དེ་ཡང་ཉོན་སྒྲིབ་ནི་གཙོ་བོར་ཐར་པ་ཐོབ་པ་ལ་བར་དུ་གཅོད་
པའི་སྒྲིབ་པར་བཞེད་ཅིང་། ཤེས་སྒྲིབ་ནི་གཙོ་བོར་ཐམས་ཅད་མཁྱེན་པ་ཐོབ་པ་ལ་
བར་དུ་གཅོད་པའི་སྒྲིབ་པར་བཞེད་དོ། །
གཉིས་པ་༼ས་ལམ་གྱི་རྣམ་གཞག་དངོས།༽ལམ་གྱི་རྣམ་གཞག་དངོས་ལ། ཐེག་



གྲུབ་མཐའི་རྣམ་གཞག་
173
པ་གསུམ་ཀ་ལ་རང་རྒྱུད་པ་སོགས་ཀྱི་སྐབས་ལྟར། ལམ་ལྔ་ལྔའི་རྣམ་གཞག་དང་།
མདོ་སྡེ་ས་བཅུ་པ་ལ་བརྟེན་ནས། ཐེག་ཆེན་ལ་ས་བཅུའི་རྣམ་གཞག་ཀྱང་བཞེད་ལ།
ཉན་རང་དང་། བྱང་སེམས་གསུམ་གང་ཡིན་ཀྱང་གང་ཟག་གི་བདག་མེད་ཕྲ་མོ་དང༌།
ཆོས་ཀྱི་བདག་མེད་ཕྲ་མོ་གཉིས་ཀ་བསྒོམ་བྱའི་གཙོ་བོར་བྱེད་པ་ལ་ཁྱད་པར་མེད་
པར་བཞེད་ལ། འོན་ཏེ་སྤང་བྱའི་སྒྲིབ་པ་ལ་ནི་ཁྱད་ཡོད་དེ། ཉན་རང་རྣམས་ཀྱིས།
བདག་འཛིན་གཉིས་ས་བོན་དང་བཅས་པ་སྤང་བྱའི་གཙོ་བོར་བྱེད་ཅིང༌། བྱང་
སེམས་རྣམས་ཀྱིས་དེའི་བག་ཆགས་ཤེས་སྒྲིབ་ཉིད་སྤང་བྱའི་གཙོ་བོར་བྱེད་པར་
བཞེད་དོ། །ལུགས་འདིས་ཐེག་པ་གསུམ་གྱི་ཤེས་རབ་ཀྱི་རྟོགས་རིགས་ལ། མི་
འདྲ་བ་མེད་པར་བཞེད་པའི་གནད་ཀྱིས། འཕགས་པ་གསུམ་པོ་གང་རུང་ལ་ཆོས་ཀྱི་
བདག་མེད་ཕྲ་མོ་མངོན་སུམ་དུ་རྟོགས་པས་ཁྱབ་པར་ཡང་ཞལ་གྱིས་བཞེས་སོ། །
གསུམ་པ་༼འབྲས་བུ་མངོན་དུ་བྱེད་ཚུལ།༽འབྲས་བུ་མངོན་དུ་བྱེད་ཚུལ་ནི། ཉན་
རང་རིགས་ངེས་རྣམས་ཀྱིས་བདག་མེད་ཕྲ་མོ་གཉིས་ཀྱི་དོན་རིགས་པའི་རྣམ་
གྲངས་མདོར་བསྡུས་ཙམ་གྱིས་ལེགས་པར་བསྒོམ་པ་ལས། མཐར་ཐེག་དམན་
གྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱིས། བདེན་འཛིན་ས་བོན་དང་བཅས་པ་
སྤངས་པ་དང་དུས་མཉམ་དུ་རང་རང་གི་བྱང་ཆུབ་མངོན་དུ་འགྱུར་བར་འདོད་ལ། དེ་
ཡང་རང་རྒྱུད་པ་མན་ཆད་ཀྱིས་ལྷག་མེད་མྱང་འདས་ཀྱི་སྔོན་དུ། ལྷག་བཅས་མྱང་
འདས་ཐོབ་དགོས་པར་བཞེད་ཀྱང་། ལུགས་འདིས་ལྷག་བཅས་མྱང་འདས་ཀྱི་སྔོན་
དུ༑ ལྷག་མེད་མྱང་འདས་ཐོབ་དགོས་པར་བཞེད་ལ། དེ་ཡང་ཉན་རང་དགྲ་བཅོམ་
མཉམ་བཞག་པའི་རྒྱུད་ཀྱི། བདག་འཛིན་གཉིས་ས་བོན་དང་བཅས་པ་སྤངས་པའི་
མྱང་འདས་དེ་ལྷག་མེད་མྱང་འདས་དང༌། ཉན་རང་དགྲ་བཅོམ་རྗེས་ཐོབ་པའི་རྒྱུད་
ཀྱི་བདག་འཛིན་ས་བོན་དང་བཅས་པ་སྤངས་པའི་མྱང་འདས་དེ། ལྷག་བཅས་མྱང་
འདས་སུ་འདོད་པའི་གནད་ཀྱིས་ཡིན་ལ། དེ་བཞིན་དུ་ཉན་རང་གཉིས་ཀ་ལ་ཞུགས་



174
14
ལ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
གནས་བརྒྱད་ཀྱི་རྣམ་གཞག་འཐད་པ་དང་། ཞུགས་གནས་བརྒྱད་པོ་གང་རུང་ལ་
འཕགས་པས་ཁྱབ་པ་སོགས་ཀྱང་ཞལ་གྱིས་བཞེས་པ་ཡིན་ནོ། །ཐེག་ཆེན་བྱང་ཆུབ་
མངོན་དུ་བྱེད་ཚུལ་ནི། བྱང་སེམས་རྣམས་ཀྱིས་བདག་མེད་ཕྲ་མོ་གཉིས་ཀྱི་དོན།
རིགས་པའི་རྣམ་གྲངས་མཐའ་ཡས་པའི་སྒོ་ནས་རྒྱས་པར་བསྒོམས་ཏེ། སྒྲིབ་གཉིས་
སྤངས་པར་བཞེད་ལ། དེ་ཡང་དམན་པའི་དགྲ་བཅོམ་གྱི་རྟོགས་པ་སྔོན་དུ་མ་སོང་
བའི་བྱང་ཆུབ་སེམས་དཔའ་རྣམས་ཀྱིས། ཉོན་སྒྲིབ་ཟད་པར་མ་སྤངས་བར་དུ་ཤེས་
སྒྲིབ་སྤོང་བའི་འགོ་མི་རྩོམ་ཞིང་། ཉོན་སྒྲིབ་སྤངས་པ་དང་ས་བརྒྱད་པ་ཐོབ་པ་དུས་
མཉམ་ལ། དེས་ན་ཤེས་སྒྲིབ་སྤོང་བའི་འགོ་ཡང་ས་བརྒྱད་པ་ཐོབ་མ་ཐག་ནས་རྩོམ་
ཞིང་། མཐར་ས་བཅུ་པའི་སྐད་ཅིག་ཐ་མར་སྐྱེས་པའི་སྒོམ་ལམ་རྡོ་རྗེ་ལྟ་བུའི་ཏིང་
ངེ་འཛིན་ནམ། རྒྱུན་མཐའི་བར་ཆད་མེད་ལམ་ལ་བརྟེན་ནས་ཤེས་སྒྲིབ་མ་ལུས་པ་
སྤངས་པ་དང་དུས་མཉམ་དུ། སྐུ་བཞི་དང་ཡེ་ཤེས་ལྔའི་བདག་ཉིད་ཅན་གྱི་བྱང་ཆེན་
མངོན་དུ་བྱེད་པར་བཞེད་དོ། ། །
དགོངས་འགྲེལ་ལས་གསུངས་པའི་འཁོར་ལོ་གསུམ་གྱི་དྲང་ངེས་ནི། འཁོར་
ལོ་ཐོག་མཐའ་གཉིས་གང་རུང་ཡིན་ན། དྲང་དོན་གྱི་མདོ་ཡིན་པས་ཁྱབ་སྟེ། དེ་གང་
རུང་ལ་ཆོས་སམ་གང་ཟག་གི་བདག་མེད་ཕྲ་མོ་གཉིས་གང་རུང་གིས་བསྡུས་པའི་
སྟོང་ཉིད་དངོས་སུ་སྟོན་པའི་མདོ་མེད་པའི་ཕྱིར། འོན་ཀྱང་འཁོར་ལོ་བར་པ་ལ་ངེས་
དོན་གྱི་མདོས་ཁྱབ་པར་བཞེད་དོ། །དེས་ན་ཕྱི་ནང་གཉིས་ཀྱིས་བསྡུས་པའི་ཆོས་
ཐམས་ཅད་བརྟགས་ན་རང་གི་ངོ་བོས་གྲུབ་པ་རྡུལ་ཙམ་ཡང་མེད་བཞིན་དུ། མིང་
རྐྱང་བཏགས་ཡོད་ཙམ་གྱི་སྟེང་ནས། རྒྱུ་འབྲས་རྟེན་འབྲེལ་བསླུ་བ་མེད་པའི་རྣམ་
གཞག་རྣམས། གཞན་ངོར་སྐྱེལ་བ་ལྟ་བུ་མ་ཡིན་པར། རང་ལུགས་ལ་བསྙོན་མེད་དུ་
འཇོག་ཤེས་པ་འདི། རང་རྒྱུད་པ་ཕྱིན་ཆད་ཀྱི་གྲུབ་མཐའ་སུ་ལ་ཡང་མེད་པའི་ལུགས་
སྲོལ་བླ་ན་མེད་པའི་འདི་ཁོ་ནའི་ཁྱད་ཆོས་ཏེ། རྗེ་བདག་ཉིད་ཆེན་པོས། འདི་ཀུན་ངོ་



གྲུབ་མཐའི་རྣམ་གཞག་
བོས་སྟོང་པ་དང་། །འདི་ལས་འདི་འབྲས་འབྱུང་བ་ཡི། །ངེས་པ་གཉིས་པོ་ཕན་ཚུན་
དུ༑ ༑གེགས་མེད་པར་ནི་གྲོགས་བྱེད་པ། །འདི་ལས་ངོ་མཚར་གྱུར་པ་དང༌། །འདི་
ལས་རྨད་དུ་བྱུང་བ་གང་། །ཞེས་སོགས་གསུངས་པའི་ཕྱིར།
དེས་ན་རང་ལུགས་ཀྱི་གྲུབ་མཐའི་རྣམ་པར་བཞག་པ་འདི་ཐམས་ཅད་ཀྱང་།
རྣམ་འདྲེན་ཟས་གཙང་གི་སྲས་པོའི་རྗེས་སུ་ཞུགས་ཤིང༌། ཐུབ་པའི་བརྟུལ་ཞུགས་
དྲི་མ་མེད་པ་འཛིན་པའི། དཔལ་ལྡན་མཁས་པ་འགྲན་ཟླ་དང་བྲལ་བ་ཤ་སྟག་གིས།
ལུང་དང་རིགས་པའི་སྒོ་ནས་ལེགས་པར་གཏན་ལ་ཕབ་པའི་རྒྱལ་བའི་དགོངས་
བཞེད་དྲི་མ་མེད་པ་ཁོ་ན་ཡིན་པར་གསུངས་ལ། དེ་ལྟར་ན་འདིར་ཐམས་ཅད་མཁྱེན་
པ་སྒྲུབ་པར་འདོད་པ་དག་གིས་ལུགས་དེ་རྣམས་ཀྱི་ནང་ནས་གང་ཞིག་གཙོ་བོར་
འཛིན་པར་རིགས་ཞེ་ན། དེ་ནི། ཇི་སྐད་དུ། བསྟན་བཅོས་ཆེན་པོ་ལེགས་པར་
བཤད་པའི་སྙིང་པོ་ལས། འཛམ་གླིང་མཁས་པའི་རྒྱན་གྱུར་འདི་རྣམས་ཀྱི། །ལེགས་
བཤད་ཀུན་ལ་སྙིང་ནས་གུས་མོད་ཀྱི། །འཁོར་འདས་རྟེན་འབྱུང་མི་བསླུའི་གཏན་
ཚིགས་ཀྱིས། །མཚན་འཛིན་དམིགས་གཏད་ཐམས་ཅད་འཇིག་བྱེད་པའི། །ཟླ་བ་
ལས་འོངས་ལེགས་བཤད་འོད་ཟེར་གྱིས། །བློ་མིག་ཀུན་དའི་ཚལ་རབ་ཕྱེས་པའི་
ཚེ༑ ༑སངས་རྒྱས་བསྐྱངས་ཀྱིས་བསྟན་པའི་ལམ་མཐོང་ནས། །ཀླུ་སྒྲུབ་ལུགས་བཟང་
གཙོ་བོར་མི་འཛིན་སུ། །ཞེས་གསུངས་པ་ལྟར། རྒྱལ་བའི་དགོངས་པ་འགྲེལ་བ་ལ་
འཁྲུལ་བའི་ཆ་ཕྲ་མོ་ཙམ་ཡང་མི་མངའ་བར། རྒྱལ་བ་རང་ཉིད་ཀྱིས་ལུང་བསྟན་པའི་
ཤིང་རྟ་ཆེན་པོ་ཟུང་གི་ཡ་གྱལ། དཔལ་མགོན་འཕགས་པ་ཀླུ་སྒྲུབ་ཅེས་སྙན་པའི་བ་
དན་དཀར་པོ་སྲིད་པ་གསུམ་གྱི་ཐ་གྲུར་མངོན་པར་གཡོ་བ་དེ་ཉིད་ཀྱི་དགོངས་དོན།
སློབ་དཔོན་སངས་རྒྱས་བསྐྱངས་དང༌། དཔལ་ལྡན་ཟླ་བའི་ཞབས་ཀྱིས་ལེགས་པར་
བཀྲལ་བའི་ལམ་སྲོལ་བླ་ན་མེད་པ། གྲུབ་མཐའ་ཐམས་ཅད་ཀྱི་ཡང་རྩེར་བསྔགས་པ་
དཔལ་ལྡན་དབུ་མ་ཐལ་འགྱུར་བའི་ལུགས་བཟང་འདི་ཉིད་ལ་གཙོ་བོར་འཇུག་རིགས་



16
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
པ་ཡིན་ནོ། །
སྨྲས་པ། རྒྱུ་འབྲས་གཏན་འགོག་འབྲེལ་མེད་རྒྱུ་འབྲས་དང༌། །རྟག་གཅིག་
བདག་སོགས་དམ་འཆའི་ལུགས་མཐོང་ཚེ། །ཐོག་མཐའ་བར་དུ་རབ་སྨན་ཚད་
མའི་ལམ། །གཟིགས་ཤིང་ལེགས་འདོམས་དེ་ལ་ལྷག་པར་དད། །རིག་བྱེད་བཀར་
བཏགས་ཕྱག་རྒྱ་མ་ཉམས་པའི། །མི་འགྱུར་དམ་བཅའ་རབ་བརྟན་བྱས་མཐའི་
ཁུར། །ཉལ་སློང་ཕྲག་པས་མངོན་གཏེག་དྲན་དབང་གིས། །སྔོན་དུས་འཛམ་གླིང་
གསེར་ལྡན་དོག་པོར་བྱས། །ད་ནི་སྙིགས་ལྔའི་ཐུན་གསུམ་མུན་ཀློང་ནས། །ཐོ་
ཅོར་སྤྱོད་པའི་མཁས་རློམས་འབྱུང་པོའི་བྱས། །ལྟ་ངན་ཐན་སྐད་མཐོན་པོ་ཐུབ་པའི་
སྲོལ། །དཀྲུགས་ཀྱང་དུས་ཀྱི་རང་གཤིས་འཆོས་སུ་ཅི། །འདིར་ནི་ཐུབ་གསུང་མགྲིན་
སྔོན་རལ་ཀློང་ལས། །མ་སྨད་ཤེས་བརྩོན་སྐལ་ལྡན་ཤིང་རྟ་ཡིས། །འཁྲུལ་བྲལ་གྲུབ་
མཐའི་རྣམ་གཞག་གངྒཱ་མ། །ད་དུང་ཐུབ་བསྟན་ཉེ་དབང་དཔྱིད་དུ་དྲངས། །དགེ་
ལེགས་འཇིག་རྟེན་ཀུན་ནས་སྣང་བའི་ཟུར་མིག་ཟླ་བའི་འཇུག་མ་ཡིས། །མ་སྨད་
བཤད་སྒྲུབ་ཀུན་ཏུ་རབ་སྣང་མཚར་སྡུག་ལང་ཚོའི་འཕྲུལ་བཀོད་ཅན། །ཞྭ་སེར་
ལུགས་བཟང་འདབ་བརྒྱ་བཞད་པའི་འཇོ་སྟེར་གསེར་གྱི་རྣ་ལུང་ལ། །ཕྱོགས་བྲལ་
བྱེད་དང་གཟུ་བོའི་རི་སྐྱེས་ཐོར་བུའི་སྒེག་འཆང་རོལ་གྱུར་ཅིག །
ཅེས་གྲུབ་པའི་མཐའ་རྣམ་པར་བཞག་པ་རབ་གསལ་ཤེལ་དཀར་མེ་ལོང་ཞེས་བྱ་བ་
འདི་ནི། ཀུན་སྤངས་བྱ་བྲལ་བ་ཆེན་པོ་དཔལ་སྤྲུལ་འཇིགས་མེད་ཆོས་ཀྱི་དབང་པོ་ནས། ཕྱོགས་
མཐའ་དབུས་ཀྱི་སྤྱོད་འཇུག་འཆད་ཉན་པ་རྣམས་ལ་ཕན་ཕྱིར་ཕྱི་ནང་གི་གྲུབ་མཐའི་རྣམ་གཞག
དོན་འདུས་ལ་རྒྱས་བསྡུས་འཚམ་པ་ཞིག་དགོས་ཞེས་ཡང་ཡང་བསྐུལ་བ་དང༌། ཉེ་ཆར་སྒ་སྟོད་
ལབ་ལུང་དཔལ་གྱི་ལྷ་སའི་ཆོས་གྲྭ་ཆེན་པོ་དགའ་ལྡན་མདོ་སྔགས་བཤད་སྒྲུབ་འཕེལ་རྒྱས་གླིང་
གི་བཤད་གྲྭའི་མཁན་པོ་གསེར་གླིང་པ་འཇམ་དབྱངས་འཇིགས་མེད་རིགས་པའི་རལ་གྲི་སོགས་
སྤྱོད་འཇུག་ལ་བསླབ་སྦྱོང་བྱེད་པའི་བློ་གསལ་དོན་གཉེར་ཅན་འགའ་ཞིག་གིས་ཀྱང་བསྐུལ་བའི་



གྲུབ་མཐའི་རྣམ་གཞག་
1
ངོར། འཇམ་དཔལ་དབྱངས་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོས་མཛད་པའི་གྲུབ་
མཐའི་རྣམ་གཞག་དང༌། ཀུན་མཁྱེན་ཆེན་པོ་དཀོན་མཆོག་འཇིགས་མེད་དབང་པོའི་ཞལ་སྔ་ནས་
མཛད་པའི་གྲུབ་མཐའི་རྣམ་གཞག་རིན་ཆེན་ཕྲེང་བ་གཉིས་ལ་གཞིར་བྱས། ཐམས་ཅད་མཁྱེན་པ་
འཇམ་དབྱངས་བཞད་པའི་རྡོ་རྗེ་དང༌། མཁས་ཤིང་གྲུབ་པའི་དབང་ཕྱུག་ལྕང་སྐྱ་རོལ་པའི་རྡོ་རྗེས་
མཛད་པའི་གྲུབ་མཐའི་རྩ་འགྲེལ་སོགས་ལེགས་པར་བཤད་པ་གཞན་ལས་ཅུང་ཞིག་ཁ་བསྐངས་
ཏེ༑ ཡུལ་གངས་ཅན་གྱི་ཁྲོད་གངས་རིའི་དབང་པོ་འོ་དེ་གུང་རྒྱལ་གྱི་ཉེ་འདབས་སུ་ཚངས་པ་
ལྷའི་མེ་ཏོག་གི་གདུང་རྒྱུད་ལས་སྐྱེས་པའི་ཤཱཀྱའི་བཙུན་པ་བློ་བཟང་བསྟན་པ་ཆོས་འཕེལ་དཔལ་
བཟང་པོས་སྲིད་གསུམ་རྣམ་པར་རྒྱལ་བའི་ལྷ་ཁང་དུ་ཉེ་བར་སྦྱར་བའོ།། །།



༄༅། །སྔགས་ཀྱི་ས་ལམ་གྱི་རྣམ་པར་
གཞག་པ་ཟུང་འཇུག་རིན་ཆེ ན་
འདྲེན་པའི་ཤིང་རྟ་ཞེས་བྱ་བ་
བཞུགས་སོ། །



སྔགས་ཀྱི་ས་ལམ་གྱི་རྣམ་གཞག་
1
141
༄༅། །སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་
འདྲེན་པའི་ཤིང་རྟ་ཞེས་བྱ་བ་བཞུགས་སོ། །
༄༅། །ན་མོ་གུ་རུ་བཛྲ་དྷ་རཱ་ཡ། རབ་གསར་དཀར་དམར་སྣང་བ་མཆོག་
གི་རླུང༌། །སྲིད་པའི་དྲ་བ་ཟླུམ་པོའི་མཁའ་དབྱིངས་སུ། །ལེགས་སྨིན་བརྗོད་བྲལ་
ཐམས་ཅད་སྟོང་པའི་དངོས། །ཁྱབ་བདག་རྡོ་རྗེ་འཆང་ལ་གུས་པས་འདུད། །གྲགས་
དཀར་ཤེས་བྱའི་ཐ་གྲུར་གཡོ་བ་ཅན། །རབ་འབྱམས་གཞུང་ལ་གུས་རྟག་བརྩོན་
འགྲུས་ཀྱིས། །ཉེར་ཞུགས་སྤངས་རྟོགས་ཡོན་ཏན་རྒྱ་མཚོའི་དཔྱིད། །དབྱེར་མེད་བཀའ་
དྲིན་དྲན་པས་ལག་པ་ཟུམ། བརྟན་དང་གཡོ་བའི་དོན་གྱི་རང་བཞིན་ངང་། །དབྱེར་མེད་
སྒྲིབ་བྲལ་སེམས་ཀྱི་རྡོ་རྗེའི་ཁམས། །ཡོངས་འཛིན་བཞིན་ལེགས་སྒྱུ་མའི་རོལ་གར་
ཅན༑ །མཐའ་དག་སྙིང་གི་པད་མཚོར་གུས་པས་བསྟེན། །བརྗོད་བྲལ་ཡེ་ཤེས་སྣང་
བ་མཆོག་གི་དཔལ། །གསལ་བྱེད་ཆེས་ཟབ་གང་སྙན་དྲི་བསུང་སྟེ། །རིས་བྲལ་སྣང་
བྱེད་ཡུལ་ཅན་དགའ་བའི་དཔལ། །ཁོ་བོས་སྙན་འགྱུར་རྡོ་རྗེའི་དབྱངས་སུ་བསྡེབ། །དེ་
ཡང་འོ་སྐོལ་གྱི་སྟོན་པ་བླ་ན་མེད་པ་གང་དེས། གདུལ་བྱ་དམན་པ་ལ་མོས་པ་རྣམས་
ལ་ཆགས་བྲལ་ཀྱི་སྤྱོད་པ་དང་། རྒྱ་ཆེན་པོ་ལ་མོས་པ་རྣམས་ལ་ས་དང་ཕ་རོལ་ཏུ་
ཕྱིན་པའི་ཐེག་པ་དང་། ཟབ་མོ་ལ་ལྷག་པར་མོས་པ་རྣམས་ལ་འདོད་ཡོན་ལམ་བྱེད་
ཀྱི་ཐེག་པས་མཚོན། མདོར་ན་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་ཇི་སྙེད་ཅིག་
བསྐོར་བ་ཐམས་ཅད་ཀྱི་ནང་ན། ཆེས་མཆོག་དང་རབ་དང་གཙོ་བོར་གྱུར་པ་ནི། རྡོ་
རྗེ་ཐེག་པའམ་འབྲས་བུའི་ཐེག་པའམ་སྔགས་ཀྱི་ཐེག་པ་ཉིད་ཡིན་ལ། དེ་ལ་ཡང་། བྱ་
རྒྱུད་དང་། སྤྱོད་རྒྱུད་དང་། རྣལ་འབྱོར་རྒྱུད་དང་། རྣལ་འབྱོར་བླ་ན་མེད་པའི་རྒྱུད་དེ་



162
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
བཞི་ཡོད་པ་ལས། འདིར་ནི་རེ་ཞིག་རྣལ་འབྱོར་བླ་མེད་ཀྱི་དབང་དུ་བྱ་བའི་ས་དང་
ལམ་གྱི་རྣམ་པར་གཞུག་པ་ཅུང་ཟད་ཅིག་བརྗོད་པར་བྱའོ། །
སྤྱིར་བཤད་པ།
དེས་ན་འདི་ལ་གཉིས། རྒྱུད་དང་དགོངས་འགྲེལ་རྣམས་ལས་ཇི་ལྟར་བཤད་
པའི་ཚུལ་སྤྱིར་བསྟན་པ་དང་། དཔལ་ལྡན་འདུས་པའི་ལམ་གྱི་རྣམ་གཞག་བྱེ་བྲག་
ཏུ་བཤད་པའོ། །དང་པོ་ནི། སྤྱིར་རྒྱུད་སྡེ་ལས་སའི་མིང་འདོགས་དང༌། གྲངས་ཀྱི་
རྣམ་གཞག་སོགས་མི་འདྲ་བ་ཆེས་མང་བར་གསུང་སྟེ། འདུས་པའི་རྩ་རྒྱུད་ལེའུ་བཅུ་
གཅིག་པ་ལས། རྩ་བའི་རླུང་ལྔ་དང་། ཡན་ལག་གི་རླུང་ལྔ་སྟེ་བཅུ་ལ་ས་བཅུའི་རྣམ་
གཞག་བྱེད་པར་གསུངས་ཤིང་། བཤད་རྒྱུད་རྡོར་ཕྲེང་དང་། ཕྱག་ཆེན་ཐིག་ལེ་གཉིས་
ལས༑ བུམ་དབང་བཅུ་གཅིག་དང༌། དབང་གོང་མ་གསུམ་སྟེ་བཅུ་བཞི་ལ། དབང་
རེ་ལ་ས་རེའི་ཐ་སྙད་མཛད་དེ་ས་བཅུ་བཞི་བཤད་དོ། །བཤད་རྒྱུད་དགོངས་པ་ལུང་
སྟོན་ལས། སངས་རྒྱས་རྣམས་ཀྱི་གང་བསྟན་པ། །ས་རྒྱུད་དེ་གང་བཅུ་གསུམ་པ། །
ཞེས་སངས་རྒྱས་སུ་བསྒྲོད་པའི་ལམ་ལ་ས་བཅུ་གསུམ་གྱི་ཐ་སྙད་ཡོད་པར་བཤད་
ལ༑ རིམ་ལྔ་དང་སྤྱོད་བསྡུས་ལས་ནི། བསྐྱེད་རིམ་ལ་ས་བརྒྱད་པ་དང༌། སེམས་
དབེན་ལ་ས་བཅུའི་ཐ་སྙད་བྱེད་ཚུལ་ཙམ་ཞིག་བཤད་དོ། །ཀྱེ་རྡོར་དང་། སཾ་བྷུ་ཊ་
ལས༑ གནས་དང༌། ཉེ་བའི་གནས་དང་། ཞིང་དང༌། ཉེ་བའི་ཞིང་དང༌། ཚནྡོ་ཧ་དང་།
ཉེ་བའི་ཚནྡོ་ཧ་དང་། འདུ་བ་དང་། ཉེ་བའི་འདུ་བ་དང་། དུར་ཁྲོད་དང་། ཉེ་བའི་དུར་
ཁྲོད་དང་། འཐུང་གཅོད་དང་། ཉེ་བའི་འཐུང་གཅོད་དེ་བཅུ་གཉིས་ལ། ས་བཅུ་གཉིས་
ཀྱི་ཐ་སྙད་གསུང་ལ། སཾ་བྷུ་ཊའི་རྟགས་པ་ལྔ་པ་དང་། བདེ་མཆོག་རྩ་རྒྱུད་ལེའུ་ང་
གཅིག་ལས། གནས་ལ་རབ་དགའ་དང༌། ཉེ་བའི་གནས་ལ་དྲི་མ་མེད་པ་དང་། ཞིང་
ལ་འོད་བྱེད་དང་། ཉེ་བའི་ཞིང་ལ་འོད་འཕྲོ་བ་དང༌། ཚནྡོ་ཧའི་འདུན་རྟོག་ལ་སྦྱངས་



སྔགས་ཀྱི་ས་ལམ་གྱི་རྣམ་གཞག
1,5
དཀའ་བ་དང་། ཉེ་བའི་ཚནྡོ་ཧའི་ཉེ་བའི་འདུན་རྟོག་ལ་མངོན་དུ་གྱུར་པ་དང་། འདུ་
བ་ལ་རིང་དུ་སོང་བ་དང་། ཉེ་བའི་འདུ་བ་ལ་མི་གཡོ་བ་དང་། དུར་ཁྲོད་ལ་ལེགས་
པའི་བློ་གྲོས་དང་། ཉེ་བའི་དུར་ཁྲོད་ལ་ཆོས་ཀྱི་སྤྲིན་ཏེ་གནས་ལ་སོགས་པ་བཅུ་ལ།
ཕར་ཕྱིན་ཐེག་པ་ནས་བཤད་པའི་ས་བཅུའི་མིང་འདོག་གི་ཐ་སྙད་མཛད་ལ། དེར་མ་
འཐུས་པ་འཐུང་གཅོད་དང་། ཉེ་བའི་འཐུང་གཅོད་ལ་ནི་མོས་སྤྱོད་ཀྱི་ས་དང་། ཀུན་ཏུ་
འོད་བྱེད་ཀྱི་ཐ་སྙད་མན་ངག་སྙེ་མ་ལས་བཤད་དོ། །རྡོ་རྗེ་སྙིང་པོ་རྒྱན་གྱི་རྒྱུད་ལས།
ཀུན་ཏུ་འོད་དང་། བདུད་རྩི་འོད་དང་། ནམ་མཁའ་འོད་དང་། རྡོ་རྗེ་འོད་དང༌། རིན་ཆེན་
འོད་དང་། པདྨོ་འཆང་དང་། ལས་ཀྱི་འོད་དང་། དཔེ་མེད་པ་དང་། དཔེ་དང་བྲལ་བ་
དང་༑ ཤེས་རབ་འོད་དང་། ཐམས་ཅད་མཁྱེན་པ་དང་། སོ་སོ་བདག་ཉིད་རིག་པའི་ས་
ཞེས་པ་སྟེ་ཕར་ཕྱིན་སོགས་དང་མི་འདྲ་བའི་ས་བཅུ་གཉིས་ཀྱི་ཐ་སྙད་བྱུང་ལ། མངོན་
བརྗོད་བླ་མ་ལས། ས་དང་པོ་རབ་ཏུ་དགའ་བ་ལ་སོགས་ས་བཅུའི་སྟེང་དུ་དཔེ་མེད་པ་
དང་༑ ཡེ་ཤེས་ལྡན་དང་། རྡོ་རྗེའི་ས་སྟེ། བཅུ་གསུམ་གསུངས་སོ། །ཡེ་ཤེས་ཐིག་ལེའི་
ལེའུ་བཅོ་བརྒྱད་ལས། ས་དང་པོ་མོས་པ་སྤྱོད་པ། གཉིས་པ་རབ་ཏུ་དགའ་བ། གསུམ་
པ་དྲི་མ་མེད་པ། བཞི་པ་འོད་བྱེད་པ། ལྔ་པ་འོད་འཕྲོ་བ། དྲུག་པ་སྦྱངས་དཀའ་བ།
བདུན་པ་མངོན་དུ་གྱུར་པ། བརྒྱད་པ་རིང་དུ་སོང་བ། དགུ་པ་མི་གཡོ་བ། བཅུ་པ་
ལེགས་པའི་བློ་གྲོས་ཏེ་བཅུ་པའི་སྟེང་དུ་ཆོས་ཀྱི་སྤྲིན་དང་། ཀུན་ཏུ་འོད་དང་། ཀུན་ཏུ་
སྣང་བ་མཆེད་པའི་འོད་དང་། ཀུན་ཏུ་སྣང་བའི་ཐོབ་པའི་འོད་དང་། བརྗོད་དུ་མེད་པ་
ཚད་མེད་པ་སྟེ་ལྔ་བསྣན་པའི་བཅོ་ལྔའམ། ཡང་ན་ཡོངས་སུ་གྲགས་པའི་ས་བཅུའི་
སྟེང་དུ་མོས་སྤྱོད་ཀྱི་ས་དང་། ཆོས་སྐུའི་ས་དང༌། ལོངས་སྐུའི་ས་དང་། སྤྲུལ་སྐུའི་ས་
དང་༑ བདེ་བ་ཆེན་པོའི་སྐུའི་ས་དང་། ཡེ་ཤེས་ཀྱི་སྐུའི་ས་སྟེ་དྲུག་བསྣན་པའི་ས་བཅུ་
དྲུག་གི་ཐ་སྙད་ཀྱང་བཤད་དོ། །དེ་ལྟར་ན་རྒྱུད་དང་གྲུབ་ཆེན་གྱི་གཞུང་རྣམས་ལས།
སའི་རྣམ་གྲངས་ལ་བཅུ་དང་། བཅུ་གཅིག་དང་། བཅུ་གཉིས་དང༌། བཅུ་གསུམ་དང་།
བཅུ་བཞི་དང་། བཅོ་ལྔ་དང་། བཅུ་དྲུག་གི་འདྲེན་ཚུལ་ཀྱང་བྱུང་མོད་ཀྱི། དོན་གྱི་གལ་



184 ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
གནད་རང་ལྡོག་གི་སྟེང་ནས་ལེགས་པར་བསྡུས་པའི་ཚེ། ཡོངས་སུ་གྲགས་པའི་ས་
བཅུ་སྔོན་འགྲོ་འབྲས་བུ་དང་བཅས་པའི་ནང་དུ་ཅི་རིགས་པར་འདུ་བ་ཡིན་ལ། འོན་
ཀྱང་འདི་དག་གི་རྣམ་གཞག་ཞིབ་པར་བཤད་ན་གླེགས་བམ་ཆེན་པོར་འགྱུར་བས་
རྒྱས་བཤད་ཀྱི་རྩོལ་བ་ནི་རེ་ཞིག་བཞག་ལ། གལ་ཆེ་བ་འགའ་རེ་ཙམ་ནི་འོག་ཏུ་ཡང་
འཆད་པར་འགྱུར་རོ། །
བྱེ་བྲག་ཏུ་བཤད་པ། ༼སྔགས་བླ་མེད་ཀྱི་ཚོགས་ལམ།༽
གཉིས་པ་ལ་གཉིས། ལམ་གྱི་བསྒྲོད་ཚུལ་དངོས་བཤད་པ་དང་། འབྲས་དུས་
ཀྱི་རྣམ་གཞག་ཅུང་ཟད་བཤད་པའོ། ། དང་པོ་ལ་ལྔ། ཚོགས་ལམ། སྦྱོར་ལམ། མཐོང་
ལམ༑ སྒོམ་ལམ་དང་། མི་སློབ་ལམ་བཤད་པའོ། །དང་པོ་ལ་གཉིས། རང་ལུགས་
བཞག་པ་དང་། དེ་ལ་རྩོད་པ་སྤོང་བའོ། །དང་པོ་ལ་གསུམ། མཚན་ཉིད་དང་། དབྱེ་
བ༑ ས་མཚམས་བཤད་པའོ། །དང་པོ་ནི། ཀུན་རྫོབ་སེམས་བསྐྱེད་མཚན་ཉིད་དང་
ལྡན་པས་ཀུན་ནས་བསླང་སྟེ། སྔགས་བླ་མེད་ཀྱི་སྨིན་དབང་རྣམ་དག་ཐོབ་པ་དང་
འབྲེལ་བའི་སྔགས་བླ་མེད་ཀྱི་ཆོས་མངོན་རྟོགས་དེ་སྔགས་བླ་མེད་ཀྱི་ཚོགས་ལམ་
གྱི་མཚན་ཉིད། དེ་ལ་དབྱེ་ན། བསྐྱེད་རིམ་དུ་གྱུར་པའི་ཚོགས་ལམ། བསྐྱེད་རིམ་པའི་
ལུས་དབེན། དེ་གཉིས་གང་ཡང་མ་ཡིན་པའི་བླ་མེད་ཀྱི་ཚོགས་ལམ་དང་གསུམ་
ཡོད། དང་པོ་ལ་གསུམ། མཚན་ཉིད་དང་། དབྱེ་བ་དང་། སྒྲ་བཤད་པའོ། །དང་པོ་
ནི༑ སྔགས་བླ་མེད་ཀྱི་ཆོས་མངོན་རྟོགས་གང་ཞིག རང་འབྲས་རྫོགས་རིམ་འབྲས་
བཅས་ཀྱི་རྒྱུད་སྨིན་བྱེད་དུ་འགྱུར་ཞིང་། སྐྱེ་ཤི་བར་དོ་གསུམ་པོ་ཅི་རིགས་དང་རྣམ་
པ་མཐུན་པར་བློས་གསར་དུ་བརྟགས་ནས་སྒོམ་པའི་རིགས་སུ་གནས་པའི་བཅོས་
མའི་རྣལ་འབྱོར་དེ། བསྐྱེད་རིམ་གྱི་མཚན་ཉིད། རིམ་པ་དང་པོའི་རྣལ་འབྱོར། བཅོས་
མའི་རྣམ་འབྱོར། བསྐྱེད་པའི་རིམ་པ། བརྟགས་པའི་རིམ་པ་རྣམས་དོན་གཅིག
Kirin



སྔགས་ཀྱི་ས་ལམ་གྱི་རྣམ་གཞག
15
གཉིས་པ་ནི། གནས་སྐབས་ཀྱི་སྒོ་ནས་འཆི་བ་ཆོས་སྐུའི་ལམ་ཁྱེར། བར་དོ་ལོངས་
སྐུའི་ལམ་ཁྱེར། སྐྱེ་བ་སྤྲུལ་སྐུའི་ལམ་ཁྱེར། དཀྱིལ་འཁོར་རྒྱལ་མཆོག་གི་ཏིང་ངེ་
འཛིན། ལས་རྒྱལ་མཆོག་གི་ཏིང་ངེ་འཛིན་ཏེ་ལྔ་དང་། ངོ་བོའི་སྒོ་ནས་རགས་པ་དྲན་
པ་གཅིག་པའི་རྣལ་འབྱོར་དང་། ཕྲ་བ་རྟོགས་པའི་རྣལ་འབྱོར་གཉིས་ཡོད། །
དེ་རྣམས་སོ་སོའི་མཚན་ཉིད་ནི། རང་འབྲས་རྫོགས་རིམ་འབྲས་བཅས་
ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་འབྱོར་གང་ཞིག འཐོབ་བྱའི་ཆོས་
སྐུ་དང་། སྦྱངས་གཞིའི་འཆི་བ་གཉིས་ཀ་དང་རྣམ་པར་མཐུན་པའི་བཅོས་མའི་རྣལ་
འབྱོར། འཆི་བ་ཆོས་སྐུར་འཁྱེར་བའི་ལམ་ཁྱེར་གྱི་མཚན་ཉིད། རང་འབྲས་རྫོགས་
རིམ་འབྲས་བཅས་ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་འབྱོར་གང་ཞིག་
འཐོབ་བྱའི་ལོངས་སྐུ་དང་སྦྱངས་གཞིའི་བར་དོ་གཉིས་ཀ་དང་རྣམ་པ་མཐུན་པའི་
བཅོས་མའི་རྣལ་འབྱོར་དེ་བར་དོ་ལོངས་སྐུར་འཁྱེར་བའི་ལམ་ཁྱེར་གྱི་མཚན་ཉིད།
རང་འབྲས་རྫོགས་རིམ་འབྲས་བཅས་ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་
འབྱོར་གང་ཞིག འཐོབ་བྱའི་སྤྲུལ་སྐུ་དང་སྦྱངས་གཞིའི་སྐྱེ་བ་གཉིས་ཀ་དང་རྣམ་
པ་མཐུན་པའི་བཅོས་མའི་རྣལ་འབྱོར་དེ། སྐྱེ་བ་སྤྲུལ་སྐུར་འཁྱེར་བའི་ལམ་ཁྱེར་གྱི་
མཚན་ཉིད། རང་འབྲས་རྫོགས་རིམ་འབྲས་བཅས་ཀྱི་སྨིན་བྱེད་དུ་གྱུར་པའི་རིམ་པ་
དང་པོའི་རྣལ་འབྱོར་གང་ཞིག དག་པའི་བརྟན་གཡོ་སྤྲོ་བསྡུ་མཛད་བཅས་དང་རྣམ་
པ་མཐུན་པས་རབ་ཏུ་ཕྱེ་བའི་བཅོས་མའི་རྣལ་འབྱོར་དེ། དཀྱིལ་འཁོར་རྒྱལ་མཆོག་
གི་ཏིང་ངེ་འཛིན་གྱི་མཚན་ཉིད། རབ་ཕྱེ་སྨོས་པ་ལ་དགོས་པ་ཡོད་དེ། སྤྲོ་བསྡུ་དང་
མཛད་པ་ལ་སོགས་འདི་དང་མཚུངས་རུང་མང་པོ་རྒྱལ་མཆོག་ཕྱི་མ་ལ་ཡང་ཡོད་
པས་དེ་རྣམས་བཅད་པའི་ཆེད་ཡིན་པའི་ཕྱིར། རང་འབྲས་རྫོགས་རིམ་འབྲས་བཅས་
ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་འབྱོར་གང་ཞིག །རབ་འབྱམས་སྒྲུབ་
པའི་རྣལ་འབྱོར་ཡན་ལག་དང་བཅས་པས་རབ་ཏུ་ཕྱེ་བའི་བཅོས་མའི་རྣལ་འབྱོར་དེ་
ལས་རྒྱལ་མཆོག་གི་ཏིང་ངེ་འཛིན་གྱི་མཚན་ཉིད། རབ་ཕྱེ་སྨོས་པ་ལ་དགོས་པ་ཡོད་



16
ལ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
དེ། རྒྱལ་མཆོག་འདིར་མ་འདུས་པའི་ལས་སྒྲུབ་པའི་རྣལ་འབྱོར་གྱི་ཡན་ལག་ཏུ་གྱུར་
པའི་ཏིང་ངེ་འཛིན་གཞན་རྣམས་བཅད་པར་བྱ་བའི་ཆེད་ཡིན་པའི་ཕྱིར། རང་འབྲས་
རྫོགས་རིམ་འབྲས་བཅས་ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་འབྱོར་གང་
ཞིག ཤིན་སྦྱང་མ་ཐོབ་ཅིང་ཕྲ་མོ་ལས་དམིགས་རྟེན་རགས་པ་ཡང་ཡིན། རང་དང་
ལྷ་གཅིག་ཏུ་དྲན་པའམ། གཅིག་ཏུ་ལྷ་དྲན་པའི་རྣལ་འབྱོར་ཡང་ཡིན་པའི་གཞི་མཐུན་
པར་དམིགས་པ་དེ། རགས་པ་ལྡན་པ་གཅིག་པའི་རྣལ་འབྱོར་གྱི་མཚན་ཉིད། དེ་
དང་བསྐྱེད་རིམ་རགས་པའི་རྣལ་འབྱོར། སྔགས་ལ་གཞོལ་བའི་རྣལ་འབྱོར་རྣམས་
དོན་གཅིག རང་འབྲས་རྫོགས་རིམ་འབྲས་བཅས་ཀྱི་སྨིན་བྱེད་དུ་གྱུར་པའི་རིམ་པ་
དང་པོའི་རྣལ་འབྱོར་གང་ཞིག བསྐྱེད་རིམ་རགས་པ་ལས་དམིགས་རྟེན་ཤིན་ཏུ་ཕྲ་
བ་ཡང་ཡིན། ཤིན་སྦྱང་གི་བདེ་བས་ཟིན་ཅིང་བྱིང་རྒོད་དང་བྲལ་བར་ཇི་ཙམ་འདོད་
ཀྱི་བར་དུ་འཇོག་ནུས་པའང་ཡིན་པའི་གཞི་མཐུན་པར་དམིགས་པ་དེ། ཕྲ་མོ་རྟོགས་
པའི་རྣལ་འབྱོར་གྱི་མཚན་ཉིད། བསྐྱེད་རིམ་ཕྲ་མོའི་རྣལ་འབྱོར། ནང་ལ་གཞོལ་བའི་
རྣལ་འབྱོར་རྣམས་དོན་གཅིག གསུམ་པ་ནི། རིམ་པ་དང་པོའི་རྣལ་འབྱོར་ཆོས་ཅན།
ཁྱོད་ལ་བསྐྱེད་པའི་རིམ་པ་ཞེས་བརྗོད་པའི་རྒྱུ་མཚན་ཡོད་དེ། སྦྱངས་གཞི་སྐྱེ་ཤི་
བར་དོ་གསུམ་དང་རྣམ་པ་མཐུན་པར་སྐུ་གསུམ་ཀྱི་རྣལ་འབྱོར་དུ་བློས་བསྐྱེད་ནས་
སྒོམ་པར་བྱ་བའི་རིམ་པ་ཡིན་པས་ན་དེ་ལྟར་བརྗོད་པའི་ཕྱིར།
གཉིས་པ་ལ་གཉིས། མཚན་ཉིད་དང་། དབྱེ་བའོ། དང་པོ་ནི། རང་འབྲས་
རྫོགས་རིམ་འབྲས་བཅས་ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་འབྱོར་གང་
ཞིག རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བ་མ་ཡིན་པའི་
ཞུ་བདེ་ཙམ་པོ་བས་སྟོང་ཉིད་རྟོགས་པའི་གཟུང་རྣམ་ལྷར་ཤར་བ་སོགས་ཀྱི་རིགས་
སུ་གནས་པའི་ལུས་དབེན་དེ། བསྐྱེད་རིམ་པའི་ལུས་དབེན་གྱི་མཚན་ཉིད། རིགས་
གནས་སོགས་སྨོས་པ་ལ་དགོས་པ་ཡོད་དེ། སྟོང་ཉིད་མ་རྟོགས་པའི་བློའི་གཟུང་རྣམ་



སྔགས་ཀྱི་ས་ལམ་གྱི་རྣམ་གཞག
137
ལྷར་ཤར་བའི་ལུས་དབེན་དང་ཞུ་བདེ་ལས་གཞན་པའི་སྟོང་ཉིད་རྟོགས་པའི་བློའི་
གཟུང་རྣམ་ལྷར་ཤར་བའི་ལུས་དབེན་གཉིས་ཀ་འདིར་བསྡུ་བའི་ཆེད་ཡིན་པའི་ཕྱིར།
གཉིས་པ་དེ་ལ་དབྱེ་ན། སྟོང་ཉིད་མ་རྟོགས་པའི་བློའི་གཟུང་རྣམ་ལྷར་ཤར་བའི་ལུས་
དབེན་དང་། ཞུ་བདེ་ལས་གཞན་པའི་བློས་སྟོང་ཉིད་རྟོགས་པའི་གཟུང་རྣམ་ལྷར་ཤར་
བའི་ལུས་དབེན་དང་། རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བ་
མ་ཡིན་པའི་ཞུ་བདེ་ཙམ་གྱིས་སྟོང་ཉིད་རྟོགས་པའི་གཟུང་རྣམ་ལྷར་ཤར་བའི་ལུས་
དབེན་ཏེ་གསུམ་ཡོད། ས་བཅད་གསུམ་པ་ནི། དེ་ལྟ་བུའི་ཚོགས་ལམ་པའི་རྒྱུད་ཀྱི་
ངེས་འབྱུང་དང་བྱང་ཆུབ་ཀྱི་སེམས་ལ་སོགས་པ་ལྟ་བུའོ།
གསུམ་པ་སྔགས་བླ་མེད་ཀྱི་ཚོགས་ལམ་གྱི་ས་མཚམས་ནི། ཀུན་རྫོབ་
སེམས་བསྐྱེད་མཚན་ཉིད་པས་ཀུན་ནས་སློང་སྟེ། བླ་མེད་ཀྱི་སྨིན་དབང་ལེགས་པར་
ཐོབ་པ་ནས། སྒོམ་སྟོབས་ཀྱིས་རླུང་དབུ་མར་ཞུགས་གནས་ཐིམ་གསུམ་བྱས་པ་
ལས་བྱུང་བའི་ལྷན་སྐྱེས་ཀྱི་བདེ་བ་ཆེན་པོའི་ཡེ་ཤེས་སྐྱེ་ཁ་མ་ཚུན་ཆད་ལ་ཡོད་དོ། །
གཉིས་པ་རྩོད་པ་སྤང་བ་ལ། ཁོ་ན་རེ། ཁྱོད་ཀྱིས་ཚོགས་ལམ་ཐོབ་པ་ལ།
ཀུན་རྫོབ་སེམས་བསྐྱེད་མཚན་ཉིད་དང་ལྡན་པ་ཐོབ་དགོས་ཟེར་བ་མི་འཐད་པར་
ཐལ༑ སེམས་བསྐྱེད་མ་སྐྱེས་ཀྱང་བླ་མེད་ཀྱི་དབང་རྣམ་དག་ཐོབ་པ་ཡོད་པ་གང་
ཞིག དེ་བླ་མེད་ལམ་གྱི་འཇུག་སྒོ་ཡིན་པའི་ཕྱིར། ཁྱབ་སྟེ། ཐེག་ཆེན་ལམ་གྱི་འཇུག་
སྒོ་སེམས་བསྐྱེད་ཐོབ་ན། ཐེག་ཆེན་ཚོགས་ལམ་ཐོབ་པར་འཇོག་པ་དང་མཚུངས་
པའི་ཕྱིར་ཟེར་ན་མ་ཁྱབ། འོ་ན་ཁྱོད་ཀྱི་ལུགས་ཀྱི་སེམས་བསྐྱེད་མ་ཐོབ་ཀྱང་དབང་
རྣམ་དག་ཐོབ་པའི་གང་ཟག་དེ་ཆོས་ཅན། ཁྱོད་ཀྱི་བསྐྱེད་རིམ་སྒོམ་པ་ལ་བརྟེན་ནས།
དག་པའི་བརྟེན་གཡོ་བའི་གསལ་སྣང་དང་ང་རྒྱལ་ཐོབ་པ་དེ། བསྐྱེད་རིམ་མཚན་ཉིད་
པ་ཡིན་པར་ཐལ། ཁྱོད་ཀྱིས་ཐོབ་པའི་དབང་དེ་བླ་མེད་ཀྱི་སྨིན་དབང་མཚན་ཉིད་པ་
ཡིན་པའི་ཕྱིར། རྟགས་ཁས། འདོད་ན། དེ་ལྟ་བུའི་བསྐྱེད་རིམ་དེ་ཆོས་ཅན། ཁྱོད་



18
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
སྔགས་ལམ་མཚན་ཉིད་པ་ཡིན་པར་ཐལ། བསྐྱེད་རིམ་མཚན་ཉིད་པ་ཡིན་པའི་ཕྱིར།
འདོད་ན། དེ་ཆོས་ཅན། ཁྱོད་ཐེག་ཆེན་གྱི་ལམ་མཚན་ཉིད་པ་ཡིན་པར་ཐལ། སྔགས་
ལམ་མཚན་ཉིད་པ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཐོབ་ལ་མ་ཉམས་
པའི་གང་ཟག་དེ་ཐེག་ཆེན་ལམ་ཞུགས་ཀྱི་གང་ཟག་ཡིན་པར་ཐལ། ཁྱོད་ཐེག་ཆེན་
གྱི་ལམ་མཚན་ཉིད་པ་ཡིན་པའི་ཕྱིར། རྟགས་ཁས། འདོད་ན། ཐེག་ཆེན་སེམས་
བསྐྱེད་མ་ཐོབ་པའི་ཐེག་ཆེན་གང་ཟག་ཡོད་པར་ཐལ་ལོ། །ཡང་ཁོ་ན་རེ། ཁྱོད་ཀྱི་སྤྱི་
དང་བྱེ་བྲག་གི་བསྐྱེད་རིམ་ཀྱི་མཚན་ཉིད་འཇོག་པའི་ཚེ། ཟུར་དང་པོ་ལ། རྫོགས་
རིམ་འབྲས་བཅས་ཞེས་སྨོས་པ་ལ་དགོས་པ་མེད་དོ་ཟེར་ན། དེ་ཡོད་པར་ཐལ། དེ་
ལྟ་བུའི་སྤྱི་དང་བྱེ་བྲག་གི་རྣལ་འབྱོར་དེ་རྣམས་ལ། རང་རང་གི་སྨིན་བྱར་གྱུར་པའི་
ལམ་དུས་ཀྱི་རྫོགས་རིམ་དེ་དང་། འབྲས་དུས་ཀྱི་སྐུ་སོགས་གཉིས་ཀ་ཡོད་པ་དེ་གོ་
བར་བྱ་བའི་ཆེད་ཡིན་པའི་ཕྱིར།
སྔགས་བླ་མེད་ཀྱི་སྦྱོར་ལམ།
གཉིས་པ་ལ་གཉིས། དབྱེ་གཞི་རྫོགས་རིམ་སྤྱིར་བསྟན་པ་དང་། ཕྱེ་བའི་ཡ་
གྱལ་སྦྱོར་ལམ་གྱི་རྣམ་གཞག་བྱེ་བྲག་ཏུ་བཤད་པའོ། །དང་པོ་ལ་གསུམ། མཚན་
ཉིད་དང་། དབྱེ་བ་དང་། ས་མཚམས་སོ། །དང་པོ་ནི། སྒོམ་སྟོབས་ཀྱིས་རླུང་དབུ་མར་
ཞུགས་གནས་ཐིམ་གསུམ་བྱས་པ་ལས་བྱུང་བའི་བདེ་སྟོང་གི་ཡེ་ཤེས་ཀྱིས་ཟིན་པའི་
སློབ་པའི་རྒྱུད་ཀྱི་རྣལ་འབྱོར་དེ་རྫོགས་རིམ་གྱི་མཚན་ཉིད། རྣལ་མའི་རྣལ་འབྱོར།
རྫོགས་པའི་རིམ་པ། མ་བརྟགས་པའི་རིམ་པ། རིམ་པ་གཉིས་པའི་རྣལ་འབྱོར་རྣམས་
དོན་གཅིག་གོ་བྱས་པ་ལ། ཁོ་ན་རེ། སྒོམ་སྟོབས་ཀྱིས་རླུང་དབུ་མར་ཞུགས་གནས་
ཐིམ་གསུམ་བྱས་པ་ལས་བྱུང་བའི་བདེ་བ་ཆེན་པོའི་ཡེ་ཤེས་ཡིན་ན། རྫོགས་རིམ་གྱི་
རྣལ་འབྱོར་ཡིན་པས་ཁྱབ་པར་ཐལ། ཁྱོད་ཀྱིས་མཚན་ཉིད་འཇོག་ཚུལ་དེ་འཐད་པའི་



སྔགས་ཀྱི་ས་ལམ་གྱི་རྣམ་གཞག
19
188
ཕྱིར། འདོད་ན། བསྐྱེད་རིམ་དབང་རྣོན་འགའ་ཞིག་གིས་འོག་སྒོའི་ཕྲ་མོ་སྒོམ་པ་ལ་
བརྟེན་ནས། རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བའི་བདེ་
བའི་རྣལ་འབྱོར་དེ་ཆོས་ཅན། རྫོགས་རིམ་གྱི་རྣལ་འབྱོར་ཡིན་པར་ཐལ། དེ་འདྲ་བ་
སྒོམ་སྟོབས་ཀྱིས་རླུང་དྷུ་ཏིར་བཙུད་པ་ལས་བྱུང་བའི་བདེ་བ་ཆེན་པོའི་ཡེ་ཤེས་ཡིན་
པའི་ཕྱིར། འདོད་མི་ནུས་ཏེ། དེ་བསྐྱེད་རིམ་གྱི་རྣལ་འབྱོར་ཡིན་པའི་ཕྱིར། དེར་ཐལ།
དེ་འདྲ་བའི་ལམ་དེ་རྫོགས་རིམ་གྱི་རིགས་སུ་གྱུར་པའི་བསྐྱེད་རིམ་གྱི་ལམ་ཡིན་པའི་
ཕྱིར། དེར་ཐལ། དེ་ལྟ་བུའི་གང་ཟག་དེ་བསྐྱེད་རིམ་པ་ཡིན་པའི་ཕྱིར། ཟེར་ན་དེར་
མ་ཁྱབ་སྟེ། དེ་ལྟ་བུའི་ལམ་དེ་རྫོགས་རིམ་གྱི་རྣལ་འབྱོར་ཡིན་པའི་ཕྱིར། དེར་ཐལ།
སྒོམ་སྟོབས་ཀྱིས་རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བའི་
བདེ་བ་ཆེན་པོའི་ཡེ་ཤེས་ཡིན་པའི་ཕྱིར། ཁྱབ་སྟེ། སྒོམ་སྟོབས་ཀྱིས་རླུང་དབུ་མར་
ཞུགས་གནས་ཐིམ་གསུམ་བྱས་པ་ལས་བྱུང་བའི་ལྷན་སྐྱེས་ཀྱི་བདེ་བ་ཆེན་པོའི་ཡེ་
ཤེས་རང་རྒྱུད་ལ་ནམ་སྐྱེས་པ་ན། བསྐྱེད་རིམ་ནས་རྫོགས་རིམ་དུ་འཕོ་བར་འཇོག་
པ་ལ་མཁས་པ་ཕལ་ཆེར་ཞལ་མཐུན་པའི་ཕྱིར། གསལ་སྒྲོན་ལས་ཀྱང་། ལམ་ཐུན་
མོང་བ་ནས་བཟུང་སྟེ། སྒོམ་སྟོབས་ཀྱིས་རླུང་དྷུ་ཏིར་བཙུད་པ་ཐིམ་པས་སྟོང་པ་
རྣམས་དངོས་སུ་འདྲེན་མི་ནུས་པ་དེ་སྲིད་དུ་ཚོགས་ལམ་དང་། དེ་ནུས་པ་ནས་བདེ་
བས་སྟོང་པ་མངོན་སུམ་དུ་མ་རྟོགས་པའི་སྒྱུ་ལུས་ཚུན་ཆད་སྦྱོར་ལམ་དུ་འཇོག་པར་
གསུངས་པའི་ཕྱིར། དེ་ལྟ་བུའི་གང་ཟག་དེ་བསྐྱེད་རིམ་པར་ཁས་བླངས་པ་ཡང་མི་
འགལ་ཏེ། གང་ཟག་དེ་དེ་ལྟ་བུའི་ལམ་དེ་སྒོམ་པའི་ཚེ། བསྐྱེད་རིམ་སྒོམ་པའི་དབང་
དུ་བྱས་ཀྱི། རྫོགས་རིམ་སྒོམ་པའི་དབང་དུ་མ་བྱས་པའི་ཕྱིར་རོ། །ཞེས་དཔལ་ལྡན་
སྨད་རྒྱུད་པའི་མཁས་པ་རྣམས་ཀྱིས་ཞལ་བཞེས་ཡིན་པའི་ཕྱིར་རོ། །གསུམ་པ་ས་
མཚམས་ནི། སྒོམ་སྟོབས་ཀྱིས་རླུང་དབུ་མར་ཞུགས་གནས་ཐིམ་གསུམ་བྱས་པ་
ལས་བྱུང་བའི་སྣང་བའི་ཡེ་ཤེས་སྐྱེས་པ་ནས། སློབ་མཐའི་འོད་གསལ་གྱི་བར་ན་
ཡོད་དོ། །



190
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
གཉིས་པ་ལ་གསུམ། མཚན་ཉིད་དང་། དབྱེ་བ་དང་། ས་མཚམས་སོ། །དང་
པོ་ནི། སྒོམ་སྟོབས་ཀྱིས་རླུང་དྷུ་ཏིར་བཙུད་པ་ཐིམ་པ་ལས་བྱུང་བའི་སློབ་པའི་རྒྱུད་
ཀྱི་རྣལ་འབྱོར་གང་ཞིག སྔགས་བླ་མེད་ཀྱི་དོན་མངོན་རྟོགས་དེ། སྔགས་བླ་མེད་ཀྱི་
སྦྱོར་ལམ་གྱི་མཚན་ཉིད། གཉིས་པ་དེ་ལ་དབྱེ་ན་ངོ་བོའི་སྒོ་ནས། ལུས་དབེན་གྱི་ཏིང་
ངེ་འཛིན་དང༌། ངག་དབེན་གྱི་ཏིང་ངེ་འཛིན་དང་། སེམས་དབེན་གྱི་ཏིང་ངེ་འཛིན་དང་། སྒྱུ་
ལུས་པའི་མཁྱེན་པ་སྟེ་བཞི་ཡོད་ལ། ཕྲ་རགས་ཀྱི་སྒོ་ནས། དྲོད། རྩེ་མོ། བཟོད་པ། ཆོས་
མཆོག་སྟེ་བཞི་ཡོད་དོ། །དེ་རྣམས་སོ་སོའི་ངོ་བོ་སོགས་ནི། སྒོམ་སྟོབས་ཀྱིས་རླུང་
དྷུ་ཏིར་བཙུད་པ་ཐིམ་པ་ལས་བྱུང་བའི་བདེ་སྟོང་གིས་རྒྱས་བཏབ་པའི་ལུས་ཐ་མལ་
གྱི་སྣང་ཞེན་གྱིས་དབེན་ཞིང་། ཡུལ་སྣང་ལྷའི་རྣམ་རོལ་ཏུ་ཤར་བའི་བླ་མེད་ཀྱི་མངོན་
རྟོགས་དེ། ལུས་དབེན་སྐུ་རྡོ་རྗེའི་ཏིང་ངེ་འཛིན་གྱི་མཚན་ཉིད། དེ་ལ་དབྱེ་ན། ལུས་
དབེན་མཉམ་བཞག་ཡེ་ཤེས་དང་། རྗེས་ཐོབ་ཡེ་ཤེས་གཉིས་ཡོད། དང་པོ་ནི། སྒོམ་
སྟོབས་ཀྱིས་རླུང་དྷུ་ཏིར་བཙུད་པ་ཐིམ་པ་ལས་བྱུང་བའི་བདེ་སྟོང་གི་ཡེ་ཤེས་ལ་རྩེ་
གཅིག་འཇོག་པའི་རྣལ་འབྱོར་གྱི་བྱེ་བྲག་ཅིག་ཡིན་ལ། གཉིས་པ་ནི། མཉམ་བཞག་
དེ་ལས་ལངས་ཡང་། མཉམ་བཞག་སྐབས་ཀྱི་བདེ་སྟོང་གིས་རྒྱས་བཏབ་པས། ཅི་སྣང་
ངེས་དོན་གྱི་ལྷའི་རྣམ་རོལ་ཏུ་འཆར་བའི་རྣལ་འབྱོར་གྱི་བྱེ་བྲག་ཅིག་ཡིན་ནོ། །འདི་
དག་ལ་ནང་གསེས་ཀྱིས་དབྱེ་ན། སྔ་མ་ལ་བསྲེ་བ་གསུམ་གྱི་མཉམ་གཞག་ཡེ་ཤེས་
གསུམ་ཡན་ལག་དང་བཅས་པ་ཡོད་ལ། འདིར་པཎ་ཆེན་བློ་བཟང་ཆོས་ཀྱི་རྒྱལ་
མཚན་གྱིས། བདེ་བ་ཆེན་པོའི་ཡེ་ཤེས་ཀྱིས་སྟོང་ཉིད་རྟོགས་པའི་ཡིད་བདེ་ནི་དགའ་
བའི་ཡན་ལག དེ་དང་མཚུངས་ལྡན་གྱི་ལུས་སེམས་ཤིན་སྦྱངས་ཀྱི་བདེ་བ་ནི་བདེ་
བའི་ཡན་ལག དགའ་བདེ་དེ་གཉིས་དང་འབྲེལ་བའི་ཕྱིར་སྟོང་པ་བཞི་དང༌། ཁྱད་
པར་ཐམས་ཅད་སྟོང་པ་འོད་གསལ་ནི་སེམས་རྩེ་གཅིག་པའི་ཡན་ལག་ཡིན་ཅིང་། དེ་
གསུམ་གྱི་ལུས་དབེན་མཉམ་བཞག་དོན་དམ་པའི་ལྷ་སྒོམ་ཚུལ་ལོ། །ཞེས་གསུངས་
སོ༑ ༑ལུས་དབེན་རྗེས་ཐོབ་ལ་ཡང་། ལུས་དབེན་སོར་སྡུད་དང་། ལུས་དབེན་བསམ་



སྔགས་ཀྱི་ས་ལམ་གྱི་རྣམ་གཞག
191
གཏན་གྱི་རྣལ་འབྱོར་གཉིས་ཡོད་ལ། འདིར་ཡང་པཎ་ཆེན་རིན་པོ་ཆེས། དེའི་ཚེ་
ལྷའི་ངོ་བོ་ལ་རྟོག་པ་ནི་རྟོག་པ་དང་ཞལ་ཕྱག་སོགས་ལ་དཔྱོད་པ་ནི་དཔྱོད་པའི་ཡན་
ལག་ཡིན། དེ་གཉིས་དང་ལུས་དབེན་སོར་སྡུད་ཀྱི་རྣལ་འབྱོར་གང་རུང་ཡིན་ན།
ལུས་དབེན་རྗེས་ཐོབ་ཀྱི་ཉམས་ལེན་ཡིན་པས་ཁྱབ། ཅེས་ཟབ་དོན་གསལ་བའི་ཉི་མ་
ལས་གསུངས་པ་ལྟར་རོ། །ཕྱིས་ཀྱི་གཞུང་བྱེད་འགའ་ཞིག ལུས་དབེན་མཉམ་རྗེས་
ཀྱི་རྣམ་གཞག་སྟོན་པའི་སྐབས་ཟབ་དོན་གསལ་ཉིའི་གཞུང་འདི་གཉིས་དང་། གཞན་
ཡང་ལུང་ཅི་རིགས་ཤིག་རང་གི་བསྟན་བཅོས་སུ་རང་རྩོམ་ཡིན་ཁུལ་གྱིས་བཀོད་
སྣང་བ་འདི་འདྲ་ནི། དམ་པའི་རྣམ་ཐར་དང་ཅུང་མི་མཐུན་ཞིང་། བསྟན་པའི་མིག་ལྟོས་
ལ་ཡང་གནོད་པར་འདུག་པས། སླད་ནས་འབྱུང་འགྱུར་གྱི་གཞུང་བྱེད་པ་པོ་དག་
གིས། དེ་ལྟ་བུའི་གདོལ་སྤྱོད་མ་བྱས་ན་ལེགས་པར་སྣང་ངོ་། །ཡང་ལུས་དབེན་ལ་
དབྱེ་ན། དམ་པ་རིགས་བརྒྱའི་ལུས་དབེན། དེ་ཉིད་རིགས་ལྔའི་ལུས་དབེན། གསང་
བ་རིགས་གསུམ་གྱི་ལུས་དབེན། གསང་ཆེན་རིགས་གཅིག་གི་ལུས་དབེན་ཏེ་བཞི་
ཡོད་ལ། དེ་རྣམས་ཀྱི་ནང་ནས། དམ་པ་རིགས་བརྒྱའི་ལུས་དབེན་ནི༑ བདེ་སྟོང་
གིས་རྒྱས་བཏབ་པའི་སྒོ་ནས། ཕུང་པོ་ལྔ་རེ་རེ་ལ་ཆ་ཤས་ལྔ་ལྔར་ཕྱེ་སྟེ༔ དེ་བཞིན་
གཤེགས་པ་ལྔ་ལ་རིགས་ལྔ་ལྔར་ཕྱེ་བས་ཉེར་ལྔ། ཁམས་བཞི་རེ་རེ་ལ་ལྔ་ལྔར་ཕྱེ་
སྟེ༑ ཡུམ་བཞི་ལ་རིགས་ལྔ་ལྔར་ཕྱེ་བས་ཉི་ཤུ། སྐྱེ་མཆེད་དྲུག་རེ་རེ་ལ་ལྔ་ལྔར་ཕྱེ་
སྟེ༑ ས་སྙིང་སོགས་དྲུག་ལ་རིགས་ལྔ་ལྔར་ཕྱེ་བས་སུམ་ཅུ། གཟུགས་སོགས་ཡུལ་
ལྔ་རེ་རེ་ལ་ལྔ་ལྔར་ཕྱེ་སྟེ། རྡོ་རྗེ་ལྔ་ལ་རིགས་ལྔ་ལྔར་ཕྱེ་བས་ཉེར་ལྔ་བཅས་བསྡོམ་
པས་བརྒྱར་ཕྱེ་ནས་སྒོམ་པ་སྟེ། རྩ་རྒྱུད་ལས། མདོར་ན་ཕུང་པོ་ལྔ་རྣམས་ནི། །
སངས་རྒྱས་ལྔར་ནི་རབ་ཏུ་སྒྲུག །ཅེས་དང༌། ས་ནི་སྤྱན་ཞེས་བྱ་བ་ཡིན། །ཆུ་ཡི་
ཁམས་ནི་མཱ་མ་ཀི། །མེ་ནི་གོས་དཀར་མོ་ཡིན་ནོ། ། རླུང་ནི་སྒྲོལ་མར་རབ་ཏུ་གྲགས། །
ཞེས་དང་། རྡོ་རྗེའི་སྐྱེ་མཆེད་ཉིད་དག་ཀྱང་། །བྱང་ཆུབ་སེམས་དཔའི་དཀྱིལ་འཁོར་
མཆོག །ཅེས་དང་། གཟུགས་སྒྲ་ལ་སོགས་སྔགས་པ་ཡིས། །ལྷ་ཉིད་དུ་ནི་རབ་ཏུ་སྒོམ།



192
ལ
སྐྱབས་མགོ་ན་དགྱེས་རབ་རྡོ་རྗེའི་གསུང་འབུམ་བོད་དང་བོ།
།ཞེས་གསུངས་པའི་ཕྱིར། དེ་ཉིད་རིགས་ལྔའི་ལུས་དབེན་ནི། བདེ་སྟོང་གིས་རྒྱས་
བཏབ་པས་ས་ཆུ་མེ་རླུང་རྣམ་ཤེས་རྣམས་ལྔ། དེ་བཞིན་གཤེགས་པ་ལྔར་བསྒོམ་པ་
དང༌། གསང་བ་རིགས་གསུམ་གྱི་ལུས་དབེན་ནི། བདེ་སྟོང་གིས་རྒྱས་བཏབ་པས་
རྣམ་སྣང་དང་རིན་འབྱུང་སྐུ་རྡོ་རྗེ། དོན་གྲུབ་དང་འོད་དཔག་མེད་གསུང་རྡོ་རྗེ། རྡོ་རྗེ་
དང་མི་བསྐྱོད་པ་ཐུགས་རྡོ་རྗེར་བསྡུས་ནས་སྒོམ་པ་དང་། གསང་ཆེན་རིགས་གཅིག་
གི་ལུས་དབེན་ནི། སྒོ་གསུམ་དང་ལྡན་པའི་སྒྲུབ་པ་པོ་དེ་ཉིད་རྡོ་རྗེ་གསུམ་དང་ལྡན་
པའི་རྡོ་རྗེ་འཆང་གཅིག་ཏུ་སྒོམ་པ་སྟེ། རྒྱུད་ཕྱི་མ་ལས་རིམ་པ་ལྟར། དེ་ཉིད་རྣམ་པ་
ལྔ་རུ་བཤད་ཅེས་དང་། གསང་བ་རྣམ་པ་གསུམ་དུ་བཤད། །ཅེས་དང་། ལྷག་པའི་
ལྷ་ནི་གསང་ཆེན་ཏེ། །ཞེས་གསུངས་པའི་ཕྱིར། གསུམ་པ་ས་མཚམས་ནི། རྫོགས་
རིམ་གྱི་སྣང་བའི་ཡེ་ཤེས་སྐྱེས་པ་ནས། རླུང་གི་རང་གདངས་ཡི་གེའི་རང་གདངས་
སུ་ཤར་བའི་རྡོ་རྗེའི་བཟླས་པ་བྱས་པ་ལ་བརྟེན་ནས། སྙིང་ཁའི་གོང་འོག་གི་རྩ་མདུད་
གློད་པོར་སོང་སྟེ། གོང་འོག་གི་རླུང་སྙིང་ཁའི་དྷུ་ཏིར་ཐིམ་པ་ལས་བྱུང་བའི་སྣང་བའི་
ཡེ་ཤེས་སྐྱེ་ཁ་མའི་བར་ན་ཡོད། །
གཉིས་པ་ངག་དབེན་ལ་གསུམ། མཚན་ཉིད་དང་། དབྱེ་བ་དང་། ས་མཚམས་
སོ༑ །དང་པོ་ནི། རང་གི་རྒྱུ་འབྲས་སུ་གྱུར་པའི་ལུས་སེམས་ཀྱི་དབེན་པ་གཉིས་ཀྱི་
བར་དུ་སྐྱེས་ཤིང་། གཙོ་བོར་སྙིང་ཁའི་རྩ་མདུད་རྫོགས་པར་དཀྲོལ་བའི་ཐབས་སུ་
གྱུར་པ་གང་ཞིག ཐ་མལ་གྱི་ངག་གིས་དབེན་པའི་སྲོག་རྩོལ་གྱི་རྣལ་འབྱོར་དེ་ངག་
དབེན་གསུང་རྡོ་རྗེའི་ཏིང་ངེ་འཛིན་གྱི་མཚན་ཉིད།
དེ་ལ་དབྱེ་ན། སྙིང་ཁའི་སྣ་རྩེར་སྔགས་ཀྱི་ཐིག་ལེའི་སྲོག་རྩོལ་གྱི་རྣལ་
འབྱོར། གདོང་གི་སྣ་རྩེར་འོད་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར། གསང་བའི་སྣ་
རྩེར་རྫས་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར་དང་གསུམ་ཡོད། སྙིང་ཁའི་སྣ་རྩེར་
སྔགས་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར་ལ་ཡང་མཉམ་བཞག་དང་། རྗེས་ཐོབ་



སྔགས་ཀྱི་ས་ལམ་གྱི་རྣམ་གཞག
1s5
གཉིས་ཡོད་པ་ལས། གཟུང་འཛིན་གྱི་རྣམ་རྟོག་བསྐྱེད་པའི་རླུང་སྙིང་ཁར་སྡུད་པའི་
ཐབས་ཁྱད་པར་ཅན་གང་ཞིག སྙིང་ཁར་གནད་དུ་བསྣུན་པ་ལ་བརྟེན་ནས་རླུང་དྷུ་
ཏིར་ཐིམ་པ་ལས་བྱུང་བའི་ལྷན་སྐྱེས་ཀྱི་བདེ་བས་སྟོང་པ་ཡུལ་དུ་བྱས་པའི་རྩེ་གཅིག་
ཏུ་མཉམ་པར་བཞག་པའི་ངག་དབེན་གྱི་ཡེ་ཤེས་དེ་དང་པོའི་མཚན་ཉིད། སྲོག་རྩོལ་
དང་པོའི་མཉམ་བཞག་ལས་དངོས་སུ་ལངས་པའི་རྗེས་ཐོབ་ཀྱི་ཡེ་ཤེས་གང་ཞིག
གང་སྣང་བདེ་སྟོང་གི་རྣམ་རོལ་དུ་བལྟ་བའི་ངག་དབེན་གྱི་རྣལ་འབྱོར་དེ་གཉིས་པའི་
མཚན་ཉིད། །
གཉིས་པ་གདོང་གི་སྣ་རྩེར་འོད་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར་ལ་
ཡང་མཉམ་བཞག་དང་། རྗེས་ཐོབ་གཉིས་ཡོད་པ་ལས། སྲོག་རྩོལ་དང་པོས་སྡུད་མ་
ནུས་པའི་རླུང་རྣམས་སྙིང་ཁར་སྡུད་པའི་ཐབས་ཁྱད་པར་ཅན་གང་ཞིག །གདོང་གི་
སྣ་རྩེར་གནད་དུ་བསྣུན་པ་ལ་བརྟེན་ནས་རླུང་དྷུ་ཏིར་ཐིམ་པ་ལས་བྱུང་བའི་ལྷན་སྐྱེས་
ཀྱི་བདེ་བས་སྟོང་པ་ཡུལ་དུ་བྱས་པ་ལ་རྩེ་གཅིག་ཏུ་མཉམ་པར་བཞག་པའི་ཡེ་ཤེས་
དེ་དང་པོའི་མཚན་ཉིད། སྲོག་རྩོལ་གཉིས་པའི་མཉམ་བཞག་ལས་དངོས་སུ་ལངས་
པའི་རྗེས་ཐོབ་ཀྱི་ཡེ་ཤེས་གང་ཞིག །གང་སྣང་བདེ་སྟོང་གི་རྣམ་རོལ་དུ་བལྟ་བའི་
ངག་དབེན་གྱི་རྣལ་འབྱོར་དེ་གཉིས་པའི་མཚན་ཉིད།
གསུམ་པ་གསང་བའི་སྣ་རྩེར་རྫས་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར་ལ་
ཡང་༑ མཉམ་བཞག་དང་། རྗེས་ཐོབ་གཉིས་ཡོད་པ་ལས། སྲོག་རྩོལ་སྔ་མ་གཉིས་
ཀྱི་སྡུད་མ་ནུས་པའི་རླུང་རྣམས་སྙིང་ཁར་སྡུད་པའི་བོག་འདོན་གྱི་ཐབས་ཁྱད་པར་
ཅན་གང་ཞིག གསང་བའི་སྣ་རྩེར་གནད་དུ་བསྣུན་པ་ལ་བརྟེན་ནས། རླུང་དྷུ་ཏིར་
ཐིམ་པ་ལས་བྱུང་བའི་ལྷན་སྐྱེས་ཀྱི་བདེ་བས་སྟོང་པ་ཡུལ་དུ་བྱ་བ་ལ་རྩེ་གཅིག་ཏུ་
མཉམ་པར་བཞག་པའི་ངག་དབེན་གྱི་ཡེ་ཤེས་དེ་དང་པོའི་མཚན་ཉིད། སྲོག་རྩོལ་
གསུམ་པའི་མཉམ་བཞག་ལས་དངོས་སུ་ལངས་པའི་རྗེས་ཐོབ་ཀྱི་ཡེ་ཤེས་གང་ཞིག



194
ལ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
གང་སྣང་བདེ་སྟོང་གི་རྣམ་རོལ་དུ་བལྟ་བའི་ངག་དབེན་གྱི་རྣལ་འབྱོར་དེ་གཉིས་པའི་
མཚན་ཉིད། འདིར་ཚིག་ཚོགས་ལ་འཇིགས་ནས་མཉམ་བཞག་གསུམ་དང་རྗེས་ཐོབ་
གསུམ་གྱི་དབྱེ་བ་སོགས་མ་བྲིས་པས་གཞུང་གཞན་ལས་ཤེས་པར་བྱའོ། །
དེ་ལྟ་བུའི་ཐིག་ལེ་སྲོག་རྩོལ་གྱི་རྣལ་འབྱོར་ཆོས་ཅན། ཁྱོད་ལ་སྲོག་རྩོལ་ཀྱི་
རྣལ་འབྱོར་ཞེས་བརྗོད་པའི་རྒྱུ་མཚན་ཡོད་དེ། དུས་འཁོར་ལྟར་ན་སྲོག་སྟེ་རོ་རྐྱང་
གི་རླུང་། རྩོལ་བ་སྟེ་དབུ་མའི་ནང་དུ་འཇུག་པར་བྱེད་པའམ། རྒྱུད་སྡེ་གཞན་ལྟར་ན།
སྲོག་སྟེ་དབུགས། རྩོལ་བ་སྟེ་རིང་དུ་སྤྲོ་བའམ། སྲོག་སྟེ་ཚེ། རྩོལ་བ་སྟེ་བསྲིང་བར་
བྱེད་པས་ན་དེ་ལྟར་བརྗོད་པའི་ཕྱིར། འདིར་རྡོར་ཕྲེང་ལས། ཟླ་བ་དྲུག་གིས་སྙིང་
ཁའི་རྩ་མདུད་རྫོགས་པར་གྲོལ་བར་གསུང་བའི་དོན་ནི། རིམ་པ་དང་པོའི་རྣལ་འབྱོར་
མཐར་ཕྱིན་པའི་རྗེས་སུ་ལུས་དབེན་ལ་བསླབས་པ་དེས། རྡོར་བཟླས་བྱས་པས། ཟླ་
བ་དང་པོའི་ཉིན་ཞག་རེ་ལ་རླུང་ཉིས་ཁྲི་ཆིག་སྟོང་དྲུག་བརྒྱ་རེ་ཡོད་པ་ལྷག་ཆད་མེད་
པར་ཆ་སྙོམས་དུ་རྒྱུ་བས་ལུས་ཀྱི་འབྱུང་བ་ཆ་སྙོམས་སྟེ་ལུས་ལ་བརྟེན་པའི་ཡོན་
ཏན་རྣམས་སྐྱེ་སླ་བར་བྱེད་ལ། ཟླ་བ་གཉིས་པ་ལ། ཉིན་ཞག་གཅིག་གི་ཉིས་ཁྲི་ཆིག་
སྟོང་དྲུག་བརྒྱའི་རླུང་རྣམས་ཐུན་ཚོད་བརྒྱད་ལ། སྙིང་ཁའི་རྩ་འདབ་བརྒྱད་ནས་ཉིས་
སྟོང་དགུ་བརྒྱ་རེ་ཆ་མཉམ་དུ་རྒྱུ་བར་བྱས་པས། ལུས་ལ་བརྟེན་པའི་ཡོན་ཏན་རྣམ་
པར་འཕེལ་བར་བྱེད། གསུམ་པ་ལ། རྩ་འཁོར་གསལ་བར་མཐོང་བ་དང༌། བཞི་པ་
ལ༑ རྩ་ནང་རླུང་གི་ཁ་དོག་སོགས་མཐོང་བ་དང་། ལྔ་པ་ལ། རླུང་དྷུ་ཏིར་ཞུགས་ནས་
མི་ཤིག་པ་ལ་ཐིམ་པར་རྩོམ་པ་དང་། དྲུག་པ་ལ། སྙིང་ཁའི་རྩ་མདུད་རྫོགས་པར་གྲོལ་
ནས། སེམས་དབེན་གྱི་རྟོགས་པ་གསར་དུ་འཐོབ་པར་བཤད་དོ། །
གསུམ་པ་སེམས་དབེན་ཐུགས་རྡོ་རྗེའི་ཏིང་ངེ་འཛིན་ལ་གསུམ། མཚན་ཉིད་
དང་༑ དབྱེ་བ་དང་། ས་མཚམས་སོ། །དང་པོ་ནི། རང་རྒྱུ་ངག་དབེན་གྱི་རྟོགས་པའི་
རྗེས་སུ་བྱུང་ཞིང་རང་འབྲས་མ་དག་པའི་སྒྱུ་ལུས་ཀྱི་སྔོན་དུ་གྲུབ་པའི་ཡེ་ཤེས་གང་



སྔགས་ཀྱི་ས་ལམ་གྱི་རྣམ་གཞག
195
ཞིག ཕྱི་ནང་གི་ཐབས་གཉིས་ལ་བརྟེན་ནས། ཁྱབ་བྱེད་རགས་པ་དང་བཅས་པའི་རྩ་
བ་དང་ཡན་ལག་གི་རླུང་རྣམས་སྙིང་ཁའི་མི་ཤིག་པ་ལ་ཐིམ་ཞིང་། གཟུང་འཛིན་གྱི་
ཀུན་རྟོག་ལས་དབེན་པའི་རྣལ་འབྱོར་དེ། སེམས་དབེན་ཐུགས་རྡོ་རྗེའི་ཏིང་ངེ་འཛིན་
གྱི་མཚན་ཉིད།
གཉིས་པ་ལ་གཉིས། སེམས་དབེན་ཙམ་པོ་བ་དང་། སེམས་དབེན་མཐར་
ཐུག་གི་ཡེ་ཤེས་སོ། །དང་པོ་ལ་མཉམ་གཞག་དང་རྗེས་ཐོབ་གཉིས་ཡོད་པ་ལས།
སྒོམ་སྟོབས་ཀྱིས་ཁྱབ་བྱེད་རགས་པ་དང་བཅས་པའི་རླུང་རྣམས་སྙིང་ཁའི་མི་ཤིག་
པ་ལ་ཐིམ་པ་ལས་བྱུང་བའི་སེམས་དབེན་ཙམ་པོ་བའི་ཡེ་ཤེས་གང་ཞིག ལྷན་སྐྱེས་
ཀྱི་བདེ་བས་སྟོང་པ་ཡུལ་དུ་བྱས་པ་ལ་རྩེ་གཅིག་ཏུ་མཉམ་པར་འཇོག་པའི་རྣལ་
འབྱོར་དེ་དང་པོའི་མཚན་ཉིད། སེམས་དབེན་མཉམ་བཞག་འདིའི་མཚན་ཉིད་ཀྱི་
ཟུར་ལ། འགའ་ཞིག་རླུང་ཅུང་ཟད་གཡོ་བ་རྩོམ་པ་ན། སྒྱུ་མའི་སྐུར་ལྡང་ལུགས་ཁྱད་
པར་ཅན་ཞིག་ལྡང་བའི་ཡེ་ཤེས་དེ་ཞེས་ཟེར་བ་ནི་མཉམ་བཞག་འདི་དང་། སེམས་
དབེན་མཐར་ཐུག་གི་འོད་གསལ་གཉིས་ཧ་ལོག་ནས་ནོན་པ་ཡིན་ཏེ་མཆིས། དེ་
མིན་ན་མཚན་ཉིད་ཀྱི་ཕྱི་མ་འདི་མི་འཐད་པར་མངོན་ཏེ་མཉམ་བཞག་འདིའི་རླུང་
ཅུང་ཟད་གཡོ་བ་རྩོམ་པ་ཙམ་དུ་མ་ཟད། རླུང་གཡོས་ནས་རྗེས་ཐོབ་ཏུ་ལངས་ཟིན་
པའི་སྐབས་ཀྱང་། ད་དུང་སྒྱུ་ལུས་ལྡང་བའི་ས་མཚམས་ལ་མ་སླེབས་པའི་ཕྱིར་རོ། །
སེམས་དབེན་ཙམ་པོ་བའི་མཉམ་བཞག་ལས་དངོས་སུ་ལངས་པའི་རྗེས་ཐོབ་ཀྱི་ཡེ་
ཤེས་གང་ཞིག །གང་སྣང་བདེ་སྟོང་གི་རྣམ་རོལ་དུ་བལྟ་བའི་སེམས་དབེན་གྱི་རྣལ་
འབྱོར་དེ། གཉིས་པའི་མཚན་ཉིད། དེ་ལྟ་བུའི་སེམས་དབེན་གྱི་རྟོགས་པ་ཐོབ་པའི་
གང་ཟག་དེ། སྤྱོད་པ་བྱེད་རྒྱུ་མ་བྱུང་བར་སྐུ་ཚེའི་འདུ་བྱེད་གཏོང་དགོས་པ་བྱུང་ན།
གཞིའི་འོད་གསལ་ལམ་གྱི་འོད་གསལ་དུ་བསྒྱུར་ཏེ། ཐ་མལ་བའི་བར་དོའི་ངང་ལ་སྒྱུ་
མའི་སྐུར་བཞེངས་ནས། དེས་རགས་པའི་སྤྲུལ་སྐུ་བཟུང་སྟེ་རྟེན་དེ་ལ་འཚང་རྒྱ་བ་



196 ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཡིན་ནོ། །དམིགས་གསལ་དེ་ཉིད་ལས་གཞན་པ་རྣམས་ཀྱིས་ནི། དེ་ལྟ་བུའི་མཉམ་
རྗེས་ཀྱི་དགེ་སྦྱོར་ལེགས་པར་བསྐྱངས་པས། རིམ་པ་གསུམ་པའི་སྒྱུ་ལུས་འགྲུབ་ཏུ་
ཉེ་བའི་མཚན་མ་བརྟན་པར་མཐོང་བ་ན། དེའི་སྒྲུབ་གཞི་སེམས་དབེན་མཐར་ཐུག་གི་
དཔེའི་འོད་གསལ་མངོན་དུ་བྱེད་པ་ཡིན་ནོ། །
གཉིས་པ་ནི། ཕྱི་ནང་གི་ཐབས་ཁྱད་པར་ཅན་ལ་བརྟེན་ནས། ཚིགས་ལ་
གནས་པའི་ཁྱབ་བྱེད་ཚུན་ཆད་གྱི་རླུང་མ་ལུས་པ་འཆི་རིམ་ཇི་ལྟ་བ་བཞིན་དུ་སྙིང་
ཁའི་མི་ཤིག་པ་ཐིམ་པས། ལུགས་འབྱུང་གི་ཉེར་ཐོབ་ཀྱི་མཐར་སྐྱེས་པའི་འོད་གསལ་
གྱི་ཡེ་ཤེས་གང་ཞིག རིམ་པ་གསུམ་པའི་སྒྱུ་ལུས་ཀྱི་སྒྲུབ་གཞི་མཐར་ཐུག་ཏེ།
སེམས་དབེན་དཔེའི་འོད་གསལ་མཐར་ཐུག་གི་མཚན་ཉིད། འདིར་ངེས་ངོར་ནམ་
མཁའ་གཡའ་དག་པ་ལྟ་བུའི་གཟུང་རྣམ་འཆར་ཡང་། དེ་བཀག་ནས་སྟོང་ཉིད་འཛིན་
སྟངས་ཀྱི་ཡུལ་དུ་བྱས་ནས་སྒོམ་པར་གསུངས་སོ། །
གསུམ་པ་སེམས་དབེན་གྱི་ས་མཚམས་ནི། ཁྱབ་བྱེད་རགས་པ་དང་བཅས་
པའི་རྩ་བ་དང་ཡན་ལག་གི་རླུང་རྣམས་སྙིང་ཁའི་མི་ཤིག་པ་ལ་ཐིམ་པས། སྣང་བའི་
ཡེ་ཤེས་སྐྱེས་པ་ནས་མ་དག་པའི་སྒྱུ་ལུས་ལྡང་ཁ་མའི་བར་ན་ཡོད། །
བཞི་པ་ལ་གཉིས། རྟེན་སྒྱུ་ལུས་བཤད་པ་དང་། སྒྱུ་ལུས་པའི་མཁྱེན་པ་
དངོས་བཤད་པའོ། །དང་པོ་ལ་གསུམ། མཚན་ཉིད་དང་། ཁྱད་པར་དང་། ཡུན་ཚད་
དོ༑ །དང་པོ་ནི། རང་གི་སྒྲུབ་གཞི་སེམས་དབེན་དཔེའི་འོད་གསལ་མཐར་ཐུག་གིས་
ལྷན་ཅིག་བྱེད་རྐྱེན་དང་། འོད་གསལ་དེའི་བཞོན་པའི་རླུང་འོད་ཟེར་ལྔ་པའི་ཉེར་ལེན་
ལས་བྱུང་བ་གང་ཞིག རྣམ་སྨིན་གྱི་ལུས་རགས་པ་ལས་གོ་ས་ལོགས་སུ་དངོས་
གནས་ལ་གྲུབ་པའི་མཚན་དཔེས་སྤྲས་པའི་གཟུགས་སྐུ་དེ་མ་དག་པའི་སྒྱུ་ལུས་ཀྱི་
མཚན་ཉིད། དེ་དང་རིམ་པ་གསུམ་པའི་སྒྱུ་ལུས་དོན་གཅིག གཉིས་པ་ནི། སྒྱུ་ལུས་



སྔགས་ཀྱི་ས་ལམ་གྱི་རྣམ་གཞག
17
འདི་ཉིད་དཔེ་བཅུ་གཉིས་ཀྱི་མཚོན་ནས་ཤེས་པར་བྱ་དགོས་ལ། དཔེ་བཅུ་གཉིས་
ནི༑ སྒྱུ་མ་དང་། ཆུ་ཟླ་དང་། མིག་ཡོར་དང་། སྨིག་རྒྱུ་དང་། མིག་འཁྲུལ་དང་། རྨི་ལམ་
དང་། བྲག་ཆ་དང་། དྲི་ཟའི་གྲོང་ཁྱེར་དང་། འཇའ་ཚོན་དང༌། གློག་དང་། ཆུ་བུར་དང་།
གཟུགས་བརྙན་ཏེ་བཅུ་གཉིས་སོ། །གསུམ་པ་ནི། རིམ་པ་བཞི་པའི་དོན་གྱི་འོད་
གསལ་ཐོབ་ཀྱི་བར་དུ་ནི། མཉམ་རྗེས་གང་ལ་རྒྱུན་ཆད་པར་མེད་ཅིང་། འོད་གསལ་
དེ་ཉིད་མངོན་དུ་གྱུར་པ་ན། དེ་དང་དུས་མཉམ་དུ་ནམ་མཁའ་ལ་འཇའ་ཡལ་བ་ལྟར་
དག་སྟེ། རིགས་འདྲའི་རྒྱུན་ཆད་མེད་པར་གསུངས་སོ། །
གཉིས་པ་ལ་གཉིས། མཉམ་བཞག་དང་རྗེས་ཐོབ་བོ། །དེ་ཡང་སེམས་དཔའ་
དགུ་བརྩེགས་ཀྱིས་སྡུད་རིམ་དང་རྡོར་བཟླས་ལ་བརྟེན་ནས་རླུང་དྷུ་ཏིར་ཐིམ་པ་ལས་
བྱུང་བའི་མཉམ་བཞག་གི་རྣལ་འབྱོར་གང་ཞིག འོད་གསལ་གྱི་མཐར་ཡིད་ངོར་དག་
པའི་སྒྱུ་ལུས་སུ་ལྡང་ཡང་། དངོས་གནས་ལ་དེ་ལྟར་མི་ནུས་ཤིང༌། མཉམ་བཞག་
ལས་ལངས་པའི་ཚེ། རགས་པའི་སྤྲུལ་སྐུ་འཛིན་པའི་སྒྱུ་ལུས་པའི་ཡེ་ཤེས་དེ། དང་
པོའི་མཚན་ཉིད། འདིའི་མཚན་ཉིད་ཀྱི་ཟུར་ལ་འགའ་ཞིག་སེམས་དཔའ་དགུ་རྩེགས་
སོགས་སྟོང་ཉིད་ལ་རྩེ་གཅིག་ཏུ་དམིགས་ན། ཞེས་བྲིས་འདུག་པ་ནི། གཞུང་ཆེན་
མོའི་སྦོམ་བཤད་ཅིག་སྦོམ་པར་བཀོད་པ་ཡིན་དུ་སྲིད་ཀྱང་། ཕྲ་ཞིབ་སོ་སོར་འབྱེད་
པའི་རིགས་གཞུང་གི་སྐབས་འདིར། ཀ་བ་དང་བུམ་པ་སོགས་སྟོང་ཉིད་ལ་རྩེ་གཅིག་
ཏུ་དམིགས་ནས་ཞེས་པ་དང་ཁྱད་མེད་དུ་འདུག་པས། བརྗོད་ཚུལ་ཅུང་ཟད་མི་བདེ་
བར་མངོན་ནོ་ཞེས་སློབ་དཔོན་བྱང་གླིང་པས་གསུངས་སོ། །གཉིས་པ་ནི། རང་གི་
སྔ་ལོགས་སུ་བྱུང་བའི་མ་དག་པའི་སྒྱུ་ལུས་པའི་རྒྱུད་ཀྱི་མཉམ་བཞག་ལས་དངོས་
སུ་ལངས་པའི་རྗེས་ཐོབ་ཀྱི་ཡེ་ཤེས་གང་ཞིག སྣོད་བཅུད་ཐམས་ཅད་རླུང་སེམས་
སྒྱུ་མའི་རྣམ་རོལ་དུ་བལྟ་བའི་རྣལ་འབྱོར་དེ་གཉིས་པའི་མཚན་ཉིད། འདིར་འགྲོ་བ་
ཐམས་ཅད་སྒྱུ་མ་ལྟ་བུར་བལྟ་བར་གསུང་པ་ནི། དེ་ཐམས་ཅད་རླུང་སེམས་ཙམ་གྱི་



199 ལ སྐྱབས་མགོ་ན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ལུས་ཅན་དུ་བལྟ་བའི་དོན་སྟེ། དེ་ཡང་རང་གིས་ཐོབ་པའི་སྒྱུ་ལུས་སམ། དེའི་སྒྲུབ་
གཞི་དང་འདྲ་བར་མཐོང་བའི་དོན་དུ་གསུངས་སོ། །དྲོད་སོགས་བཞི་ནི་རིམ་པ་ལྟར།
ལུས་དབེན་གྱི་རྣལ་འབྱོར་དང་། ངག་དབེན་གྱི་རྣལ་འབྱོར། སེམས་དབེན་གྱི་རྣལ་
འབྱོར་དང་། མ་དག་པའི་སྒྱུ་ལུས་པའི་མཁྱེན་པ་དང་བཞི་ལ་བྱེད་པར་བཤད་པ་ལྟར་
རོ༑ ༑
སྔགས་བླ་མེད་ཀྱི་མཐོང་ལམ།
གསུམ་པ་ལ་གསུམ། མཚན་ཉིད་དང་། དབྱེ་བ་དང་། ས་མཚམས་སོ། དང་
པོ་ནི། སྒོམ་སྟོབས་ཀྱིས་རླུང་དྷུ་ཏིར་བཙུད་པ་ཐིམ་པ་ལས་བྱུང་བའི་སློབ་པའི་རྒྱུད་ཀྱི་
རྣལ་འབྱོར་གང་ཞིག བླ་མེད་ཀྱི་བདེན་པ་མངོན་རྟོགས་དེ་བླ་མེད་ཀྱི་མཐོང་ལམ་གྱི་
མཚན་ཉིད། དེ་ལ་དབྱེ་ན། བར་ཆད་མེད་ལམ། རྣམ་གྲོལ་ལམ། དེ་གཉིས་གང་ཡང་
མ་ཡིན་པའི་མཉམ་བཞག་ཡེ་ཤེས། རྗེས་ཐོབ་ཡེ་ཤེས་དང་བཞི་ཡོད། དང་པོ་ནི། ཕྱིའི་
རྐྱེན་ཕྱག་རྒྱ་དང་
། ནང་གི་རྐྱེན་སྡུད་རིམ་སྒོམ་སྟོབས་ཀྱིས་རླུང་དྷུ་ཏིར་ཐིམ་པ་ལས་
སྐྱེས་པའི་ལྷན་སྐྱེས་ཀྱི་བདེ་བ་སྟོང་ཉིད་མངོན་སུམ་དུ་རྟོགས་པ་གང་ཞིག ཉོན་སྒྲིབ་
མཐའ་དག་གི་དངོས་གཉེན་བར་ཆད་མེད་ལམ་གྱི་རིགས་སུ་གནས་པའི་འོད་གསལ་
གྱི་ཡེ་ཤེས་དེ། བླ་མེད་ཀྱི་ས་དང་པོའི་མཐོང་ལམ་བར་ཆད་མེད་ལམ་གྱི་མཚན་ཉིད།
འདིའི་ལུགས་ཀྱི་ས་དང་པོའི་རབ་ཏུ་དགའ་བ་ཐོབ་པ། རིམ་པ་གསུམ་པའི་སྒྱུ་ལུས་
འགག་པ། རིམ་པ་བཞི་པའི་དོན་གྱི་འོད་གསལ་ཐོབ་པ། ལྷན་སྐྱེས་ཀྱི་བདེ་བས་སྟོང་
ཉིད་མངོན་སུམ་དུ་རྟོགས་པ། ཉོན་སྒྲིབ་ཀྱི་དངོས་གཉེན་བར་ཆད་ལམ་ཐོབ་པ། རྟེན་
གྱི་གང་ཟག་ཐེག་ཆེན་འཕགས་པར་གྱུར་པ་སོགས་དུས་མཉམ་མོ། །རིམ་པ་བཞི་
པའི་དོན་གྱི་འོད་གསལ་ཡིན་ན། ཕྱི་ནང་གི་མངོན་བྱང་གཉིས་ཀ་ཡིན་པས་ཁྱབ་སྟེ།
ཕྱིའི་ནམ་མཁའ་སློང་བྱེད་ཀྱི་སྐྱོན་གསུམ་དུ་བྲལ་བའི་ཐོ་རངས་ཀྱི་དུས་སུ་ཐོབ་པའི་



སྔགས་ཀྱི་ས་ལམ་གྱི་རྣམ་གཞག
igs
ཆ་ནས་ཕྱིའི་མངོན་བྱང་དང་། ནང་གི་ཤེས་པ་སློང་བྱེད་ཀྱི་སྣང་བ་གསུམ་དང་བྲལ་
བའི་ཆ་ནས་ནང་གི་མངོན་བྱང་དུ་འཇོག་པའི་ཕྱིར་རོ། །ཁོ་ན་རེ། བླ་མེད་ཀྱི་ས་དང་
པོའི་མཐོང་ལམ་བར་ཆད་མེད་ལམ་ཡིན་ན། ཉོན་སྒྲིབ་ཀྱི་དངོས་གཉེན་དུ་གྱུར་པའི་
བར་ཆད་མེད་ལམ་ཡིན་པས་ཁྱབ་པར་ཐལ། དེ་ཡིན་ན། སྒོམ་སྟོབས་ཀྱིས་རླུང་དྷུ་
ཏཱིར་ཐིམ་པ་ལས་སྐྱེས་པའི་ལྷན་སྐྱེས་ཀྱི་བདེ་བས་སྟོང་ཉིད་མངོན་སུམ་དུ་རྟོགས་པ་
གང་ཞིག ཉོན་སྒྲིབ་མཐའ་དག་གི་དངོས་གཉེན་བར་ཆད་མེད་ལམ་གྱི་རིགས་སུ་
གནས་པའི་འོད་གསལ་གྱི་ཡེ་ཤེས་ཡིན་པས་ཁྱབ་པའི་ཕྱིར་ཟེར་ན་མ་ཁྱབ་སྟེ། འོ་
ན་ཕར་ཕྱིན་ཐེག་པའི་ས་བཅུའི་རྟོགས་པ་སྔོན་སོང་གི་བྱང་སེམས་ཀྱི་རྒྱུད་ཀྱི་རིམ་
པ་བཞི་པའི་དོན་གྱི་འོད་གསལ་དེ་ཆོས་ཅན། ཉོན་སྒྲིབ་ཀྱི་དངོས་གཉེན་བར་ཆད་
མེད་ལམ་ཡིན་པར་ཐལ། བླ་མེད་ཀྱི་ས་བཅུ་དང་པོའི་མཐོང་ལམ་བར་ཆད་མེད་ལམ་
ཡིན་པའི་ཕྱིར། འདོད་ན། དེ་ལྟ་བུའི་འོད་གསལ་དེ་ཆོས་ཅན། ཁྱོད་ཀྱི་ངོ་སྐལ་གྱི་
སྤང་བྱར་གྱུར་པའི་ཉོན་སྒྲིབ་ཡོད་པར་ཐལ། ཁྱོད་དེའི་དངོས་གཉེན་བར་ཆད་མེད་
ལམ་ཡིན་པའི་ཕྱིར། འདོད་ན། ས་བཅུའི་རྟོགས་པ་སྔོན་སོང་གི་རིམ་པ་བཞི་པའི་
དོན་གྱི་འོད་གསལ་ལ་གནས་པའི་སེམས་དཔའ་དེ་ཆོས་ཅན། ཁྱོད་ཀྱིས་ཉོན་སྒྲིབ་མ་
སྤང་བར་ཐལ། ཁྱོད་ཀྱི་རྒྱུད་ཀྱི་བླ་མེད་ཀྱི་ས་དང་པོའི་མཐོང་ལམ་བར་ཆད་མེད་ལམ་
དེ༑ ཉོན་སྒྲིབ་ཀྱི་དངོས་གཉེན་དུ་གྱུར་པའི་བར་ཆད་མེད་ལམ་ཡིན་པའི་ཕྱིར། རྟགས་
ཁས༑ འདོད་ན། ཕར་ཐེག་གི་ས་བཅུའི་བྱང་ཆུབ་སེམས་དཔས་ཉོན་སྒྲིབ་མ་སྤང་བར་
ཐལ་ལོ། །འདོད་ན། དག་པ་ས་གསུམ་གྱི་རྣམ་བཞག་མི་འཐད་པར་ཐལ་ལོ། །འདོད་
ན༑ ཐེག་ཆེན་རིགས་ངེས་ཀྱིས་ཉོན་སྒྲིབ་སྤང་བའི་ས་མཚམས་ལ། ཐལ་རང་གཉིས་
བཞེད་ཚུལ་མཐུན་པར་ཐལ་ལོ། །བྱས་པ་ལ། ཁོ་ན་རེ། དེ་ལྟ་བུའི་གང་ཟག་དེ་ཆོས་
ཅན༑ ཁྱོད་ཀྱིས་ཕར་ཐེག་རང་ལམ་གྱི་སྐབས་སུ་ས་དང་པོའི་མཐོང་ལམ་བར་ཆད་
མེད་ལམ་ཐོབ་པར་ཐལ། ཁྱོད་བླ་མེད་ཀྱི་ས་དང་པོའི་མཐོང་ལམ་བར་ཆད་མེད་ལམ་
ལ་གནས་པའི་གང་ཟག་ཡིན་པའི་ཕྱིར་ཟེར་ན་མ་ཁྱབ་བོ། །དེས་ན་དེ་ལྟ་བུའི་གང་



200 ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཟག་དེས། ཕར་ཐེག་གི་ས་དང་པོའི་མཐོང་ལམ་བར་ཆད་མེད་ལམ་སྔར་ནས་མངོན་
དུ་བྱས་ཟིན་ཡང་། ཐེག་པ་དེའི་ལུགས་ཀྱི་ས་དང་པོའི་མཐོང་ལམ་བར་ཆད་མེད་ལམ་
གསར་དུ་ཐོབ་པ་ཡིན་ལ། དེས་ན་དེ་ལྟ་བུའི་མཐོང་ལམ་འོད་གསལ་ཡེ་ཤེས་དེ། ཉོན་
སྒྲིབ་ཀྱི་དངོས་གཉེན་བར་ཆད་མེད་ལམ་དངོས་སུ་ཁས་བླང་ན་ཅུང་ཟད་མི་འཐད་
པས༑ དེ་འདྲ་བ་རྣམས་སྡུད་པའི་དོན་གྱིས་འདིར་མཚན་ཉིད་ཀྱི་ཟུར་ལ་ཡང་རིགས་
གནས་ཀྱི་སྒྲ་སྦྱར་བ་ཡིན་ནོ། །ཡང་ཁོ་ན་རེ། ས་བཅུའི་རྟོགས་པ་སྔོན་སོང་གི་རྒྱུད་
ཀྱི་དེ་ལྟ་བུའི་འོད་གསལ་གྱི་ཡེ་ཤེས། བླ་མེད་ཀྱི་ས་དང་པོའི་མཐོང་ལམ་བར་ཆད་
མེད་ལམ་མ་ཡིན་ནོ་ཟེར་ན། དེ་ལྟ་བུའི་འོད་གསལ་གྱི་ཡེ་ཤེས་དེ་ཆོས་ཅན།་ཁྱོད་
རིམ་པ་བཞི་པའི་དོན་གྱི་འོད་གསལ་མ་ཡིན་པར་ཐལ། བླ་མེད་ཀྱི་ས་དང་པོའི་མཐོང་
ལམ་བར་ཆད་མེད་ལམ་མ་ཡིན་པའི་ཕྱིར། རྟགས་ཁས་ཁྱབ་སྟེ། བླ་མེད་ཀྱི་ས་
དང་པོའི་མཐོང་ལམ་བར་ཆད་མེད་ལམ་དང་། རིམ་པ་བཞི་པའི་དོན་གྱི་འོད་གསལ་
གཉིས་དོན་གཅིག་ཡིན་པའི་ཕྱིར། འཁོར་གསུམ། །
གཉིས་པ་རྣམ་གྲོལ་ལམ་ལ་གཉིས། རྟེན་གྱི་གང་ཟག་སྒྱུ་ལུས་བཤད་པ་དང་།
རྣམ་གྲོལ་ལམ་དངོས་བཤད་པའོ། །དང་པོ་ནི། རིམ་པ་བཞི་པའི་དོན་གྱི་འོད་གསལ་
འགག་པ་དང་དུས་མཉམ་དུ་གྲུབ་པའི་སྒྱུ་མའི་སྐུ་མཚན་ཉིད་པ་གང་ཞིག འོད་
གསལ་དེའི་བཞོན་པའི་རླུང་གིས་ཉེར་ལེན་དང་། འོད་གསལ་གྱི་སེམས་ཀྱིས་ལྷན་
ཅིག་བྱེད་རྐྱེན་བྱས་པ་ལས་བྱུང་བའི་དགྲ་བཅོམ་པ་དེ། དག་པའི་སྒྱུ་ལུས་ཀྱི་མཚན་
ཉིད། གཉིས་པ་རྣམ་གྲོལ་ལམ་ནི། དག་པའི་སྒྱུ་ལུས་པའི་རྒྱུད་ཀྱི་མཁྱེན་པ་གང་ཞིག
ལུགས་ལྡོག་གི་ཐོབ་མཆེད་སྣང་གསུམ་གྱིས་བསྡུས་པའི་བདེ་སྟོང་གི་ཡེ་ཤེས་དུས་
མཉམ་ལྔ་དང་ལྡན་པའི་རིགས་སུ་གནས་པ་དེ། བླ་མེད་ཀྱི་ས་དང་པོའི་མཐོང་ལམ་
རྣམ་གྲོལ་ལམ་གྱི་མཚན་ཉིད། དུས་མཉམ་ལྔ་ནི། དེ་ལྟ་བུའི་ལུགས་ལྡོག་གི་ཉེར་
ཐོབ་གྲུབ་པ། རིམ་པ་བཞི་པའི་དོན་གྱི་འོད་གསལ་འགག་པ། ཉོན་སྒྲིབ་ལས་དངོས་
སུ་གྲོལ་བའི་རྣམ་གྲོལ་ལམ་ཐོབ་པ། སྤངས་པ་ཟུང་འཇུག་ཐོབ་པ། རང་རྒྱུད་ལྡན་



སྔགས་ཀྱི་ས་ལམ་གྱི་རྣམ་གཞག
ni
གྱི་གང་ཟག་དགྲ་བཅོམ་པར་གྱུར་པ་དུས་མཉམ་པར་གསུངས་སོ། །འདིར་རིགས་
གནས་སྨོས་པ་ལ་དགོས་པ་ཡོད་དེ། ས་བཅུའི་རྟོགས་པ་སྔོན་སོང་གི་སེམས་དཔའི་
རྒྱུད་ཀྱི་རིམ་པ་བཞི་པའི་དོན་གྱི་འོད་གསལ་འགག་པ་དང་དུས་མཉམ་དུ་སྐྱེས་པའི་
ལུགས་ལྡོག་གི་ཐོབ་མཆེད་སྣང་གསུམ་གྱིས་བསྡུས་པའི་བདེ་སྟོང་གི་ཡེ་ཤེས་དེ།
ཉོན་སྒྲིབ་ལས་དངོས་སུ་གྲོལ་བའི་རྣམ་གྲོལ་ལམ་མ་ཡིན་པས། དེ་ཉིད་འདིར། དུས་
མཉམ་ལྔས་ཁྱབ་པའི་བླ་མེད་ཀྱི་ས་དང་པོའི་མཐོང་ལམ་རྣམ་གྲོལ་ལམ་དུ་བསྡུས་
པའི་ཆེད་ཡིན་པའི་ཕྱིར། འགའ་ཞིག་འདི་དག་གི་མཚན་ཉིད་ལ་ཟུར་ལ་རབ་ཕྱེ་སྨོས་
ནས༑ དེའི་དགོས་པ་འཆད་པའི་ཚེ། ཕར་ཕྱིན་ན་ཐེག་པའི་ས་བཅུ་པའི་སྲིད་པ་ཐ་མ་
བ་དེ་འཚང་རྒྱ་བའི་ཚེ། རིམ་པ་བཞི་པ་དོན་གྱི་འོད་གསལ་གྱིས་འཇུག་དགོས་ཀྱིས་
ཁྱབ་པས། དེ་འདྲའི་རྒྱལ་སྲས་ཀྱི་རྟོགས་པ་སྔོན་སོང་གི་རྒྱུད་ཀྱི་ས་དགུ་པའི་དོན་གྱི་
འོད་གསལ་སོགས་བར་ཆད་མེད་ལམ་དང་། རྣམ་གྲོལ་ལམ་ཡིན་པ་བཅད་པའི་ཆེད་
ཡིན་པའི་ཕྱིར་ཞེས་གསུངས། དེ་ལ་འདི་ཛྙཱ་ན་ཤཱི་ལས་རིམ་པ་བཞི་པའི་དོན་གྱི་འོད་
གསལ་གྱིས་འཇུག་དགོས་ཀྱིས་ཁྱབ། གསུང་བ་འདི་དེ་འདྲའི་རྒྱལ་སྲས་དེ་བླ་མེད་
ཀྱི་ལམ་དུ་འཇུག་པའི་ཚེ། རིམ་པ་བཞི་པའི་དོན་གྱི་འོད་གསལ་ནས་འཇུག་དགོས་
པས་ཁྱབ་གསུང་རྒྱུ་ཨེ་ཡིན། ཡིན་ན་དེ་ལྟ་བུའི་བྱང་སེམས་དེ་ཉིད་ཕྱོགས་བཅུའི་
སངས་རྒྱས་རྣམས་ཀྱི་སེ་གོལ་གྱི་སྒྲས་མི་གཡོ་བའི་ཏིང་ངེ་འཛིན་ལས་སླང་སྟེ་ལྷའི་
བུ་མོ་ཐིག་ལེ་མཆོག་མ་བཀུག་ནས། མཚན་ཕྱེད་ན་དབང་གསུམ་པ་དངོས་དབང་
དུ་བསྐུར་བའི་སྣང་མཆེད་ཐོབ་གསུམ་སྔོན་དུ་འགྲོ་བའི་སྒོ་ནས་དོན་གྱི་འོད་གསལ་
མཚོན་པར་བྱེད་པར་གསུང་བ་འདིའི་དུས་ད་དུང་སྔགས་ལམ་ལ་མ་ཞུགས་གསུང་
རྒྱུ་ཡིན་ནམ་མིན། གལ་ཏེ་ཡིན་ན་ནི་བྱང་སེམས་ལས་དང་པོ་བ་སྔགས་ལ་འཇུག་
པའི་ཚེ་ཡང་། དབང་ལས་གཞན་པའི་འཇུག་སྒོ་ཞིག་ཡོད་ཅེས་ངེས་པར་ཁས་བླངས་
དགོས་ཏེ། རྣམ་པ་ཐམས་ཅད་དུ་རིགས་པ་མཚུངས་པའི་ཕྱིར་རོ། །གལ་ཏེ་དེ་དང་
དུས་མཉམ་དུ་རིམ་པ་བཞི་པའི་དོན་གྱི་འོད་གསལ་ཡང་འཐོབ་ཅེས་སྨྲ་བ་ནི། གཞུང་



202 ལ སྐྱབས་མགོ་ན་དགྱེས་རབ་རྡོ་རྗེའི་གསུང་འབུམ་བོད་དང་བོ།
མང་པོ་དང་འགལ་ཞིང་རང་གིས་ཀྱང་རིམ་པ་བཞི་པའི་དོན་གྱི་འོད་གསལ་ཡིན་
ན༑ ཕྱི་ནང་གི་མངོན་བྱང་གཉིས་ཀ་ཡིན་པས་ཁྱབ་ཅེས་སྨྲས་པ་འགལ་ལོ། །གཞན་
ཡང་རབ་ཕྱེའི་སྨྲ་དེས། དེ་ལྟ་བུའི་བྱང་འཕགས་ཀྱི་རྒྱུད་ཀྱི་ས་དགུ་པའི་དོན་གྱི་འོད་
གསལ་སོགས་བར་ཆད་མེད་ལམ་དང༌། རྣམ་གྲོལ་ལམ་ཡིན་པ་བཅད་ཅེས་པའང་མི་
འཐད་དེ། མཐོང་ལམ་བར་ཆད་མེད་ལམ་དང་། རྣམ་གྲོལ་ལམ་གྱི་མཚན་ཉིད་ཀྱི་ཟུར་
ལ་རབ་ཕྱེ་སྦྱར་བ་ཙམ་གྱིས། སྤྱིར་བར་ཆད་མེད་ལམ་དང་རྣམ་གྲོལ་ལམ་ཡིན་པ་
ནི་གཅོད་མི་ནུས་ལ། མཐོང་ལམ་ཙམ་གྱི་དབང་དུ་བྱས་ན་ནི། གོང་དུ་བར་ཆད་མེད་
ལམ་གྱི་མཚན་ཉིད་ཀྱི་ཟུར་ལ། དུས་མཉམ་ལྔ་ལྡན་གྱི་ཁྱད་པར་སྦྱར་བ་ཉིད་ཀྱིས། དེ་
ལྟ་བུའི་ས་དགུ་པའི་འོད་གསལ་སོགས་འབད་མེད་དུ་བཅད་ཟིན་པས། རབ་ཕྱེའི་སྨྲ་
བབ་ཅོལ་དུ་འགྱུར་ལ། རྣམ་གྲོལ་ལམ་ལ་ཡང་། དེ་ལྟ་བུའི་འོད་གསལ་ནི། མཚན་
ཉིད་ཀྱི་ཟུར་དང་པོའི་ལུགས་ལྡོག་གི་ཐོབ་མཆེད་སྣང་གསུམ་གྱིས་བསྡུས་པའི་བདེ་
སྟོང་གི་ཡེ་ཤེས་ཞེས་པ་ཉིད་ཀྱིས་གཅོད་ལ། ཉེར་ཐོབ་སོགས་ཀྱང་མཐོང་སྒོམ་རྣམ་
གྲོལ་ལམ་གྱི་མཚན་ཉིད་ཀྱི་ཟུར་ཕྱི་མས། དུས་མཉམ་ལྔ་ལྡན་ཞེས་པ་ཉིད་ཀྱིས་
གཅོད་པས། དེའི་དོན་དུ་རབ་ཕྱེ་སྨོས་པ་ཡང་དོན་མེད་ཀྱི་ཀླག་ཅོར་ཁོ་ནའོ་ཞེས་
བཀོད་པར་སྣང་ངོ་། །
གསུམ་པ་ནི། ས་དང་པོའི་མཐོང་ལམ་གྱི་ཡེ་ཤེས་གང་ཞིག བར་ཆད་མེད་
ལམ་དང་རྣམ་གྲོལ་ལམ་གང་ཡང་མ་ཡིན་པའི་བདེ་སྟོང་གི་ཡེ་ཤེས་དེ་བླ་མེད་ཀྱི་ས་
དང་པོའི་མཐོང་ལམ་བར་ཆད་མེད་ལམ་དང་། རྣམ་གྲོལ་ལམ་གང་ཡང་མ་ཡིན་པའི་
ས་དང་པོའི་མཐོང་ལམ་མཉམ་བཞག་ཡེ་ཤེས་ཀྱི་མཚན་ཉིད། མཉམ་བཞག་འདི་ཉིད་
གཞུང་གཞན་ལས་རྗེས་ཐོབ་ཀྱི་མཇུག་ཏུ་གསུངས་པ་ནི། སྐྱེ་བའི་གོ་རིམ་དང་མཐུན་
པས་ཤིན་ཏུ་ལེགས་མོད། འདིར་འཇུག་པ་བདེ་བར་བསམ་ནས་མཉམ་བཞག་རྣམས་
མཐར་ཆགས་སུ་བྲིས་པ་ཡིན་ནོ། །



སྔགས་ཀྱི་ས་ལམ་གྱི་རྣམ་གཞག་
203
བཞི་པ་ནི་ས་དང་པོའི་མཐོང་ལམ་མཉམ་བཞག་ཡེ་ཤེས་ལས་དངོས་སུ་ལྡང་
བའི་རྗེས་ཐོབ་ཀྱི་ཡེ་ཤེས་གང་ཞིག གང་སྣང་བདེ་སྟོང་གི་རྣམ་རོལ་དུ་བལྟ་བའི་
སྒྱུ་ལུས་པའི་མཁྱེན་པ་དེ། བླ་མེད་ཀྱི་ས་དང་པོའི་མཐོང་ལམ་རྗེས་ཐོབ་ཡེ་ཤེས་ཀྱི་
མཚན་ཉིད། རྗེས་ཐོབ་པ་འདིས་ནི། ཕྱག་སོགས་ཕྱིའི་དགེ་སྦྱོང་གྱི་སྤྲོས་པ་མི་བྱེད་
དེ༑ གང་སྣང་བདེ་སྟོང་གི་རྣམ་རོལ་དུ་བལྟ་བའི་ངང་ནས། ལམ་གྱི་བོག་འབྱིན་མཐའ་
དག་ནང་གི་བདག་ཉིད་ཁོ་ནས་རྫོགས་པར་བྱེད་དོ། །འདིར་མཐོང་ལམ་ལ་བར་
ཆད་མེད་ལམ་དང་། རྣམ་གྲོལ་ལམ་དང་། དེ་གཉིས་ཀ་གང་ཡང་མ་ཡིན་པའི་མཉམ་
བཞག་ཡེ་ཤེས་སོགས་ཀྱི་རྣམ་བཞག་བཤད་པ་ནི། ཡོངས་གྲགས་ཀྱི་ཁས་ལེན་དང་
བསྟུན་པ་ཡིན་ལ། སྤངས་པ་ཟུང་འཇུག་གྲུབ་པ་ན། དེ་དང་དུས་མཉམ་དུ་སྒོམ་ལམ་
དུ་འཕོ་བར་ཡང་འགའ་ཞིག་བཤད་དོ། །
སྔགས་བླ་མེད་ཀྱི་སྒོམ་ལམ།
བཞི་པ་སྒོམ་ལམ་བཤད་པ་ལ་གསུམ། མཚན་ཉིད་དང་། དབྱེ་བ་དང་། ས་
མཚམས་སོ། །དང་པོ་ནི། སྒོམ་སྟོབས་ཀྱིས་རླུང་དྷུ་ཏིར་བཙུད་པ་ཐིམ་པ་ལས་བྱུང་
བའི་སློབ་པའི་རྣལ་འབྱོར་གང་ཞིག བླ་མེད་ཀྱི་རྗེས་ལ་མངོན་རྟགས་དེ། སྔགས་བླ་
མེད་ཀྱི་སྒོམ་ལམ་གྱི་མཚན་ཉིད། གཉིས་པ་དེ་ལ་དབྱེ་ན། བླ་མེད་ཀྱི་ས་གཉིས་པའི་
ཡེ་ཤེས་ནས་བཅུ་པའི་ཡེ་ཤེས་བར་དགུ་ཡོད། འདིའི་ལུགས་ཀྱི་སྒོམ་ལམ་སྐོར་དགུ་
ནི༑ སྨད་རྒྱུད་ཀྱི་ཡིག་ཆར། ཤེས་སྒྲིབ་ཐམས་ཅད་སློབ་མཐའི་དོན་གྱི་འོད་གསལ་
གྱིས་ཅིག་ཆར་དུ་སྤོང་བ་ཡིན་པས། སྤང་བྱའི་སྒོ་ནས་སྒོམ་ལམ་ལ་སྐོར་དགུའི་རྣམ་
བཞག་བྱར་མེད་ཀྱང་། བསོད་ནམས་ཀྱི་ཚོགས་ལ་བརྟེན་ནས་དོན་གྱི་འོད་གསལ་
གྱིས་ཤེས་སྒྲིབ་སྤོང་བའི་ནུས་པ་གོང་ནས་གོང་དུ་འཕེལ་ཚུལ་གྱི་སྒོ་ནས་སྒོམ་ལམ་
སྐོར་དགུའི་རྣམ་བཞག་བྱེད་པར་གསུངས་ལ། རྒྱུད་སྟོད་གྱི་ཡིག་ཆར། རྣལ་འབྱོར་



204 ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་བོ།
རོལ་བའི་དགའ་སྟོན་གྱི་མཚོན་བྱ་དོན་གྱི་རྡོ་རྗེ་འཆང་བའི་གཞུང་ཁུངས་སུ་མཛད་
ནས་སྤང་བྱ་ཤེས་སྒྲིབ་ཀྱི་སྒོམ་ལམ་སྐོར་དགུའི་རྣམ་གཞག་བྱེད་པར་ས་ལམ་གྱི་
རྣམ་གཞག་སྐལ་བཟང་འཇུག་ངོགས་ལས་བཤད། དེ་ལྟར་ཚུལ་གཉིས་ལས། འདིར་
རེ་ཞིག་ཕྱི་མ་ལྟར་བཤད་པར་བྱ་སྟེ། དེ་ཡང་མདོར་བསྡུས་ན། ས་གཉིས་པའི་སྒོམ་
ལམ་བར་ཆད་མེད་ལམ་ནས། ས་བཅུ་པའི་མཐའ་སྒོམ་ལམ་སློབ་མཐའི་དོན་གྱི་འོད་
གསལ་གྱི་བར་གྱི་བར་ཆད་མེད་ལམ་སྐོར་དགུའི་རིམ་པ་ལྟར། ཤེས་སྒྲིབ་ཆེན་པོའི་
ཆེན་པོ་དང་། ཆེན་པོའི་འབྲིང་། ཆེན་པོའི་ཆུང་ངུ་དང་། འབྲིང་གི་ཆེན་པོ་དང་། འབྲིང་
གི་འབྲིང་དང་འབྲིང་གི་ཆུང་ངུ་དང་། ཆུང་ངུའི་ཆེན་པོ་དང་། ཆུང་ངུའི་འབྲིང་དང་།
ཆུང་ངུའི་ཆུང་ངུ་སྟེ་སྐོར་དགུ་སྤོང་བར་བཞེད་ལ། དེ་ལྟ་བུའི་བར་ཆད་མེད་ལམ་
སྐོར་དགུ་པོ་དེ་ལས་སྔ་མ་བརྒྱད་ལ། རང་རང་དང་མཉམ་བཞག་ཐུན་གཅིག་ལ་སྐྱེས་
པའི་ལུགས་ལྡོག་གི་ཐོབ་མཆེད་སྣང་གསུམ་སོགས་ཀྱིས་བསྡུས་ཤིང་། རང་རང་གི་
སྔ་ལོགས་ཀྱི་བར་ཆད་མེད་ལམ་དེ་དང་དེའི་ངོ་སྐལ་གྱིས་ཤེས་སྒྲིབ་ལས་གྲོལ་བའི་
རྣམ་གྲོལ་ལམ་རེ་རེ་དང་། ཕྱི་མ་ལ་དེ་དང་མཉམ་བཞག་ཐུན་གཅིག་ལ་སྒྲིབ་གཉིས་
མཐའ་དག་སྤངས་པས་རྣམ་གྲོལ་ལམ་མཐར་ཐུག་རྣམ་མཁྱེན་སྐད་ཅིག་དང་པོ་སྐྱེ་བ་
ཡིན་ནོ། །སྔ་མ་བརྒྱད་ལ་ནི་དེའི་རྗེས་སུ་རང་རང་གི་སྔ་ལོགས་ཀྱི་མཉམ་བཞག་རྣམ་
གྲོལ་ལམ་ལས་དངོས་སུ་ལངས་པའི་རྗེས་ཐོབ་ཀྱི་ཡེ་ཤེས་རེ་རེ་ཡོད་ལ། ཡེ་ཤེས་དེ་
དང་དེ་རྒྱུད་ལ་ལྡན་པའི་རྗེས་ཐོབ་པ་སོ་སོས་རྗེས་ཐོབ་ཀྱི་སྤྱོད་པ་སྤྱད་ན། སླར་ཡང་
རླུང་དྷུ་ཏཱིར་བཙུད་ནས་སྒོམ་པས་བར་ཆད་མེད་ལམ་དང་རྣམ་གྲོལ་ལམ་གང་ཡང་མ་
ཡིན་པའི་མཉམ་བཞག་ཡེ་ཤེས་ཀྱང་བརྒྱད་ཡོད་དོ། །གསུམ་པ་ས་མཚམས་ནི། ས་
གཉིས་པའི་སྒོམ་ལམ་བར་ཆད་མེད་ལམ་ནས་སྒོམ་ལམ་ས་བཅུ་པའི་སྐད་ཅིག་ཐ་
མར་སྐྱེས་པའི་སློབ་མཐའི་དོན་གྱི་འོད་གསལ་གྱི་བར་ན་ཡོད་དོ། །



སྔགས་ཀྱི་ས་ལམ་གྱི་རྣམ་གཞག་
205
སྔགས་བླ་མེད་ཀྱི་མི་སློབ་ལམ།
ལྔ་པ་ནི། འདིར་བསྟན་བླ་མེད་ཀྱི་སྒོམ་ལམ་ས་བཅུའི་རྗེས་ཐོབ་ལ་གནས་
པའི་སློབ་པའི་ཟུང་འཇུག་པ་དེས། ཐོ་རངས་ཕྱི་ནང་གི་ཐབས་གཉིས་ལ་བརྟེན་ནས་
མངོན་པར་བྱང་ཆུབ་པ་གཉིས་ཀྱི་སྒོ་ནས་སྔར་བཤད་ཟིན་པའི་ས་བཅུའི་སྐད་ཅིག་ཐ་
མར་སྐྱེས་པའི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ནས། སློབ་པ་མཐའི་དོན་གྱི་འོད་
གསལ་ཉིད་མངོན་དུ་བྱེད་ཅིང་། འོད་གསལ་དེ་ནི་ཕར་ཕྱིན་ཐེག་པ་ནས་བཤད་པའི་
རྒྱུན་མཐའི་བར་ཆད་མེད་ལམ་གྱི་དོད་ཐུབ་ལྟ་བུ་ཡིན་པས། དེས་ཤེས་སྒྲིབ་ཤིན་ཏུ་
ཕྲ་མོའི་དངོས་གཉེན་བྱེད་པ་ཡིན་ལ། འོད་གསལ་དེའི་སྐད་ཅིག་དང་པོ་འགག་པ་
དང་ཤེས་སྒྲིབ་ལས་གྲོལ་བའི་ལམ་ཐོབ་པ་དང་། སློབ་པའི་ཟུང་འཇུག་གི་རིགས་འདྲ་
ཕྱི་མ་མི་སློབ་པའི་ཟུང་འཇུག་ཏུ་གྱུར་པ་རྣམས་དུས་མཉམ་འོང་བ་ཡོད་དོ། །
གཉིས་པ་ནི། དེ་ལྟ་བུའི་མི་སློབ་པའི་ཟུང་འཇུག་གི་སྐུ་དེ་ནི། ཁ་སྦྱོར་ཡན་
ལག་བདུན་ལྡན་གྱི་གཟུགས་སྐུ་མཐར་ཐུག་ཡིན་ལ། ཁ་སྦྱོར་ཡན་ལག་བདུན་ནི།
སློབ་དཔོན་ངག་གི་དབང་ཕྱུག་གྲགས་པས། ལོངས་སྤྱོད་རྫོགས་དང་ཁ་སྦྱོར་བདེ་
ཆེན་རང་བཞིན་མེད། ། སྙིང་རྗེས་ཡོངས་གང་རྒྱུན་མི་ཆད་དང་འགག་པ་མེད། །ཡན་
ལག་བདུན་བཤད་དོན་དང་ལྡན་པ་བསྒྲུབ་བྱ་འདིར། །བདག་འདོད་ཚད་མས་ཡོངས་
སྒོམ་བློ་ཆེན་གྱིས་ཀྱང་བསྔགས། །ཞེས་གསུངས་པ་ལྟར། ལོངས་སྤྱོད་རྫོགས་པའི་
ཡན་ལག །ཁ་སྦྱོར་གྱི་ཡན་ལག །བདེ་བ་ཆེན་པོའི་ཡན་ལག །རང་བཞིན་མེད་
པའི་ཡན་ལག །སྙིང་རྗེས་ཡོངས་སུ་གང་བའི་ཡན་ལག །རྒྱུན་མི་ཆད་པའི་ཡན་
ལག །འགག་པ་མེད་པའི་ཡན་ལག་སྟེ་བདུན་ནོ། །སློབ་དཔོན་རྡོ་རྗེ་དྲིལ་བུ་པས།
མི་སློབ་པའི་ཟུང་འཇུག་ལ་ངོ་བོ་ཉིད་སྐུར་བཤད་པས། ལུགས་འདིའི་ངོ་བོ་ཉིད་སྐུ་ལ་
འགོག་བདེན་དང་འདུས་མ་བྱས་ཀྱིས་ཁྱབ་པ་ཁས་མི་ལེན་ཞེས་ས་ལམ་སྐལ་བཟང་



206
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
འཇུག་ངོགས་ལས་བཤད་ལ། བུམ་དབང་སྤྲུལ་སྐུ་འགྲུབ་པར་གསུངས་པའི་སྤྲུལ་སྐུ་
ནི༑ གཟུགས་སྐུ་སྤྱི་ཙམ་ལ་ངོས་འཛིན་དགོས་ཤིང་། དེའི་མཚན་གཞིར་ཡང་། མཚན་
དཔེས་སྤྲས་པའི་ལོངས་སྐུ་ཉིད་བཞག་ཏུ་རུང་ལ། འོན་ཀྱང་དེ་ལྟ་བུའི་གཟུགས་སྐུ་
དེ་དབང་དང་པོའི་བསྒྲུབ་བྱའི་སྤྲུལ་སྐུ་ཡིན་ཡང་། སྤྱིར་སྤྲུལ་སྐུ་མིན་པར་ཁས་ལེན་
ནོ༑ ༑དབང་གཉིས་པའི་བསྒྲུབ་བྱའི་ལོངས་སྐུ་ལ་ཡང་། དེ་ལྟ་བུའི་གཟུགས་སྐུ་དེའི་
གསུང་ཉིད་བཞག་ཏུ་རུང་ལ། དབང་གསུམ་པའི་ཆོས་སྐུ་ལ་ཡང་། གཟུགས་སྐུ་དེའི་
ཐུགས་ཡེ་ཤེས་ཆོས་ཉིད་བཞག་པར་གསུངས་སོ། །ཁ་སྦྱོར་ཡན་ལག་བདུན་ལྡན་
གྱི་གཟུགས་སྐུ་དེ་ནི་ཇི་སྲིད་འཁོར་བ་མ་སྟོངས་ཀྱི་བར་ནམ་ཡང་གཡོ་བ་མི་མངའ་
ཞིང༌། སྤྲུལ་སྐུ་དང་འཕྲིན་ལས་ཀྱི་འཇུག་པའང་དེ་སྲིད་དུ་འཆད་པ་མི་མངའོ། །
སྨྲས་པ། རབ་སྣང་ཀུན་ཏུ་འགྲོ་བའི་མུ་ཁྱུད་འཛིན། །ཇི་སྙེད་འབྱུང་འགྱུར་
བཀྲ་བའི་མེ་ལོང་ཕུལ། །སྣང་བྱེད་ལྐོག་གྱུར་ཡོན་ཏན་ཤེས་པའི་ལྷ། །མངོན་གྱུར་
ཅི་སྙམ་གཉིས་ལ་རིག་པས་དབེན། །དེ་ཕྱིར་མཆོག་དངོས་སུ་ཝརྞ་ཡི་ཟུང་། །འདྲེན་
བྱེད་སྔོན་མེད་ལེགས་བཤད་ལྗོན་པའི་རྟ། །རྣམ་དཔྱོད་གསེར་གྱི་གླང་པོས་དྲངས་
པ་འདིས། །ཕྱོགས་མེད་བློ་གསལ་དོན་མཐུན་དགའ་བར་བྱོས། །འདིར་འབད་དགེ་
ཚོགས་རབ་དཀར་ཀ་སུ་ར་ཡི་རྒྱུན། །རིས་བྲལ་སྐྱེ་དགུའི་བློ་ཡི་ཀུན་དར་རབ་
ཞུགས་ཏེ། །གྲུབ་གཉིས་གེ་སར་སྙིང་པོ་གཡུར་དུ་ཟ་བ་ལས། །རབ་དཀར་འཕྲིན་
ལས་དྲི་བསུང་ཕྱོགས་བརྒྱར་གཡོ་བར་ཤོག །
ཅེས་པ་འདི་ནི་གནམ་གྱི་ལྷ་འཇམ་དབྱངས་གོང་མ་ཆེན་པོའི་ལུང་གིས་སཱ་མཱི་ཏི་པཀྴིར་
བསྔགས་པ། ཀུན་མཁྱེན་འཇམ་དབྱངས་བཞད་པའི་རྡོ་རྗེའི་མཆོག་སྤྲུལ་བློ་བཟང་མཁས་གྲུབ་
འཇིགས་མེད་ཕྱོགས་ལས་རྣམ་རྒྱལ་ལ་རིམ་གཉིས་ཀྱི་ཁྲིད་ལུང་འབུལ་སྐབས། གང་དེའི་ཡོངས་
འཛིན་ཆེན་པོ་མཁས་བཙུན་བཟང་པོའི་ཡོན་ཏན་ཕུལ་དུ་བྱུང་བ་མཛོད་དགེ་དགའ་ལྡན་རབ་རྒྱས་
གླིང་གི་ཁྲི་ཟུར་ཀླུ་འབུམ་ལྷ་རམས་པ་བསྟན་འཛིན་རྒྱ་མཚོ་ནས་ནན་ཆེན་པོས་བསྐུལ་ཞིང་། ཉེ་



སྔགས་ཀྱི་ས་ལམ་གྱི་རྣམ་གཞག
207
ཆར་ཆོས་གྲྭ་ཆེན་པོ་དགའ་ལྡན་མདོ་སྔགས་བཤད་སྒྲུབ་འཕེལ་རྒྱས་གླིང་གི་བློ་གསལ་བ་རྣམས་
ལ་ཕན་པའི་ཆེད་དུ། རྒྱུད་བཤད་སློབ་དཔོན་ལུང་རིགས་སྨྲ་བའི་དབང་པོ་ཤེལ་དཀར་མཁན་པོ་
བློ་བཟང་བསྟན་པ་དར་རྒྱས་སོགས་དོན་གཉེར་ཅན་དུ་མས་བསྐུལ་བ་ལ་བརྟེན་ནས། རིམ་ལྔ་
གསལ་སྒྲོན་དང་། འཁྲིད་ཡིག་ཟབ་དོན་གསལ་བའི་ཉི་མ། ས་ལམ་སྐལ་བཟང་འཇུག་ངོགས།
རིམ་ལྔར་རང་ལུགས་སྙིང་པོ། ས་ལམ་རིན་ཆེན་ཐེམ་སྐས། རིམ་ལྔ་སྙིང་པོ་བཅུད་བསྡུས།
གསང་ཆེན་གཏེར་སོགས་འདི་སྐོར་གྱི་ཡིག་ཆ་མང་པོ་ལ་ཞིབ་ཏུ་བརྟགས་ཏེ། ཡུལ་གངས་ཅན་
གྱི་ལྟེ་བར་སྐྱེས་ཤིང་། ཐུན་མོང་དང་ཐུན་མོང་མ་ཡིན་པའི་ཤེས་བྱའི་གནས་དུ་མ་ལ་བློ་གྲོས་ཀྱི་
སྣང་བ་ཅུང་ཟད་རྒྱས་པ། སྔགས་བན་གྱི་ན་བ་དཔལ་དབང་ཆེན་གར་གྱི་དབང་ཕྱུག་དགྱེས་རབ་
རྡོ་རྗེར་འབོད་པས། འཕགས་ཡུལ་གྱི་པཎྜི་ཏ་སྤྱི་ཏི་ཛྙ་ན་ཀིརྟིའི་ལབ་ལུང་དཔལ་གྱི་ལྷ་ས་ཞེས་
བསྔགས་པའི་བཅོམ་ལྡན་མི་བསྐྱོད་རྡོ་རྗེའི་དཀྱིལ་འཁོར་མཐིལ་དུ་སྦྱར་བའོ།། །།



༄༅། །བྱང་ཆུབ་ལམ་གྱི་རིམ་པའི་སྔོན་
འགྲོ་སྦྱོར་བའི་ཆོས་དྲུག་ཉམས་སུ་
ལེ ན་ཚུལ་བཀའ་གདམས་མེས་པོའི་
ཞལ་ལུང་བཞུགས་སོ ། །



སྦྱོར་བའི་ཆོས་དྲུག་ཉམས་སུ་ལེན་ཚུལ།
211
༄༅། བྱང་ཆུབ་ལམ་གྱི་རིམ་པའི་སྔོན་འགྲོ་སྦྱོར་བའི་ཆོས་དྲུག་ཉམས་
སུ་ལེན་ཚུལ་བཀའ་གདམས་མེས་པོའི་ཞལ་ལུང་བཞུགས་སོ། །
༄༅། །ན་མོ་གུ་རུ་མཉྫ་བྷོ་ཥཱ་ཡ། མ་སྨད་བདེ་ཆེན་དཀྱིལ་འཁོར་ཆ་ཤས་
རྫོགས། །གནས་ལྔ་གཟིགས་པའི་འོད་དཀར་རབ་ཏུ་འགྱེད། །སྐྱེ་དགུའི་ཤར་རིའི་
བླ་ན་མངོན་འཕགས་པ། །དཔལ་ལྡན་བླ་མ་ལུས་ཅན་ཡིད་དགའི་དཔྱིད། ། གཟུགས་
ཅན་གྱི་རྒྱན་ཉི་ཤུའི་ལྔ་ཕ་ཆ་ཤས་གཟུགས་ཅན་ནོ། །གང་གི་ཞལ་ལུང་འཁྲུལ་ཟད་གཞུང་
བརྒྱའི་བཅུད། །ཆེ་བ་བཞི་ལྡན་བྱང་ཆུབ་ལམ་གྱི་ཕུལ། །སྲིད་དང་ཞི་བས་བསྡུས་
པའི་ལེགས་པའི་ཆ། །མཐའ་དག་ཕྱོགས་གཅིག་ཁོ་ནར་བསྡུས་པ་བཞིན། །དཔེ་རྒྱན་
སོ་གཉིས་ལས་ཉེར་བཞི་པ་མཚུངས་མིན་གྱི་དཔེའོ། །འདི་ན་ཐེག་མཆོག་ལམ་བཟང་བགྲོད་
འདོད་པའི། ། བློ་གསལ་དོན་གཉེར་སྐྱེ་བོ་འགའ་ཡི་སེམས། །རབ་རྨོངས་སྦུབས་བརྒྱ་
གྲོལ་བའི་ལེགས་བཤད་ལ། །གཞོལ་ཚེ་ཁོ་བོས་སྙན་ཚིག་འདི་ལྟར་སྒྲོག །དོན་རྒྱན་སོ་
ལྔ་ལས་ཉེར་གཅིག་པ་ཀུན་ཕན་གྱི་རྒྱན་ནོ། །ཇི་སྐད་དུ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས། འཛམ་
གླིང་མཁས་པ་ཡོངས་ཀྱི་གཙུག་གི་རྒྱན། །སྙན་པའི་བ་དན་འགྲོ་ན་ལྷང་ངེ་བ། །ཀླུ་སྒྲུབ་
ཐོགས་མེད་གཉིས་ལས་རིམ་བཞིན་དུ། །ལེགས་བརྒྱུད་བྱང་ཆུབ་ལམ་གྱི་རིམ་པ་ནི། །
སྐྱེ་དགུའི་འདོད་དོན་མ་ལུས་སྐོང་བས་ན། །གདམས་པ་རིན་ཆེན་དབང་གི་རྒྱལ་པོ་སྟེ། །
གཞུང་བཟང་སྟོང་གི་ཆུ་བོ་འདུ་བའི་ཕྱིར། །དཔལ་ལྡན་ལེགས་པར་བཤད་པའི་རྒྱ་
མཚོའང་ཡིན། །ཞེས་དང༌། བསྟན་པ་ཐམས་ཅད་འགལ་མེད་རྟོགས་པ་དང༌། །གསུང་
རབ་མ་ལུས་གདམས་པར་འཆར་བ་དང་། །རྒྱལ་བའི་དགོངས་པ་བདེ་བླག་རྙེད་པ་
དང་༑་ ༣་ཉེས་སྤྱོད་ཆེན་པོའི་གཡང་ས་ལས་ཀྱང་སྲུང་། །ཞེས་དང་། རྒྱལ་བའི་གསུང་
རབ་ཐམས་ཅད་ཀྱི་གནད་བསྡུས་པ་ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་
ཀྱི་ལམ་སྲོལ། རྣམ་པ་ཐམས་ཅད་མཁྱེན་པའི་སར་འགྲོ་བའི་སྐྱེ་བོ་མཆོག་གི་ཆོས་



212
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ལུགས། སྐྱེས་བུ་གསུམ་གྱི་ལམ་ཉམས་སུ་བླངས་པའི་རིམ་པ་ཞེས་སོགས་རྒྱ་ཆེར་
བསྔགས་པ་རྨད་དུ་བྱུང་བའི་གདམས་པ་ཁྱད་པར་ཅན་འདིའི་དབུ་བཤེས་གཉེན་
བསྟེན་ཚུལ་ནས། མཇུག་གི་ཞི་ལྷག་ཟུང་འབྲེལ་སོགས་ཀྱི་དམིགས་སྐོར་གང་ཉམས་
སུ་ལེན་པ་དང་སྦྱོར་དངོས་རྗེས་གསུམ་ཚང་བར་བྱེད་དགོས་ལ། དེ་ལས་སྦྱོར་བའི་
ཆོས་དྲུག་ཇི་ལྟར་ཉམས་སུ་ལེན་པའི་ཚུལ་ཁོལ་བུར་བཏོན་ཏེ་གསལ་བར་བཤད་པ།
བློ་བཟང་དགོངས་རྒྱན་དང་ཐུབ་བསྟན་ལྷུན་པའི་མཛེས་རྒྱན་སོགས་དམ་པ་སྔ་མས་
མཛད་པ་དུ་མ་འདུག་པས། རང་ངོས་ནས་ཉམས་སུ་ལེན་ནུས་ན་དེ་དག་གིས་ཅིས་
ཀྱང་ཆོག་མོད་ནའང་། འདིར་དེང་དུས་ཀྱི་སྐྱེ་བོ་འདི་སྣང་གི་བྱ་བས་གཡེང་བ་འགའི་
དོན་དུ། སྦྱོར་བའི་ཆོས་དྲུག་སོགས་ཇི་ལྟར་ཉམས་སུ་ལེན་པའི་ཚུལ་ཤིན་ཏུ་བསྡུས་
པ་ཞིག་བྲི་བར་འདོད་དོ། །
སྦྱོར་བ།
དེ་ལྟར་ན་འདི་ལ་གསུམ། སྦྱོར་བ་དང་། དངོས་གཞི་དང་། མཇུག་ཏུ་ཇི་
ལྟར་བྱ་བའི་ཚུལ་ལོ། །དང་པོ་ལ་དྲུག་ལས། དང་པོ་ནི། རང་འདུག་སའི་གནས་ཁང་
གུར་སོགས་གང་ཡིན་ཀྱང་ཐོག་མར་ས་རྡུལ་མི་ལྡང་བའི་ཆེད་དུ་ཆག་ཆག་སྙོམས་
པར་བཀྲམ་སྟེ། དེ་ནས་བསམ་པ་དགེ་བས་གད་དར་ལེགས་པར་བྱས་ནས། དེར་ཇི་
ལྟར་འོས་པའི་སྟེགས་བཟང་པོའི་ཁར་སྐུ་གསུང་ཐུགས་རྟེན་རྣམས་སྲི་ཞུ་ཆེན་པོས་
བཞུགས་སུ་གསོལ་བའོ། །
གཉིས་པ་ནི། ལོག་འཚོས་སྦགས་པ་ལྟ་བུའི་རྒྱུ་མ་དག་པ་མ་ཡིན་པའི་མར་
མེ་སོགས་འབྱོར་འཁོས་དང་བསྟུན་ནས་འབུལ་ཞིང་། ཅི་སྟེ་འབྱོར་བ་མེད་ནའང་ཆུ་



སྦྱོར་བའི་ཆོས་དྲུག་ཉམས་སུ་ལེན་ཚུལ།
215
གཙང་སོགས་བདག་པོས་མ་བཟུང་བའི་ཡོ་བྱད་རྣམས་ཕུལ་ཡང་ཆོག་པར་གསུངས་
པས་སྐབས་དང་སྦྱར་ནས་དང་བ་འདྲེན་པར་འབུལ་བའོ། །
གསུམ་པ་ནི། རང་འདུག་སའི་གཞི་དེར་ས་དཀར་རམ། འབྲུ་དཀར་ལྟ་བུའི་
རྡོ་རྗེ་རྒྱ་གྲམ་གཡུང་དྲུང་རིས་ཆོས་བསྐོར་དུ་འཁྱིལ་བ་བྲི་ཞིང་། དེའི་སྟེང་དུ་རྩ་དུར་
བ་ཕྱག་ལེན་ལྟར་བཀྲམ་པའི་ཁར། འདུལ་བ་ནས་བཤད་པའི་མལ་སྟན་ནམ་བསམ་
གཏན་གྱི་སྟེགས་བུ་གང་རིགས་ལེགས་པར་བཤམས་ལ། ལུས་གནད་བདུན་དང་
ལྡན་པས་འཁོད་དེ་རླུང་རོ་ལེགས་པར་བསལ། དེ་ནས་རང་རྒྱུད་ལ་བརྟགས་ནས་
མི་དགེ་བའི་རྣམ་རྟོག་སོགས་མངོན་དུ་གྱུར་འདུག་ན་འགྱོད་པ་དང་བཅས་རང་གིས་
རང་ལ་མངན་བགྲང་སྟེ། ཀུན་སློང་ངན་པ་དེ་དོར་ནས་སེམས་ཅན་ཐམས་ཅད་ཀྱི་
ཆེད་དུ་སངས་རྒྱས་ཐོབ་འདོད་ཀྱི་བྱང་ཆུབ་ཀྱི་སེམས་གསལ་བཏབ། དེ་ནས་དེ་ལྟ་
བུའི་སེམས་བསྐྱེད་དེས་རྩིས་ཟིན་པའི་ངང་ནས། སྐྱབས་འགྲོ་སེམས་བསྐྱེད་ཚད་
མེད་བཞི་བསྒོམ་པ་རྒྱུད་དང་འདྲེས་ངེས་སུ་བྱ་བ་ནི། འདི་ལྟར། རང་མདུན་གོ་འབྱེད་
ཡངས་པར་གདོང་ལྔའི་ཁྲིར། །འདམ་སྐྱེས་བསིལ་སྦྱིན་འོད་འགྱེད་བརྩེགས་པའི་
ཁར༑ །ངོ་བོ་རང་གི་དྲིན་ཅན་བླ་མ་ལ། །རྣམ་པར་མི་མཇེད་སྙིང་པོ་ཤཱཀྱའི་ཏོག །ཛམ་བུ་
ནཱ་དཱའི་སྤོ་མཐོར་ཆུ་འཐུང་ཕོད། །འབུམ་ཕྲག་ལྷུང་བ་ལྟ་བུའི་གཟི་མདངས་ཅན། །དགྱེས་
འཛུམ་ཞལ་ལྡན་གཙུག་ཏོར་མངོན་པར་འཕགས། །ཕྱག་གཡས་ས་གནོན་གཡོན་པ་
མཉམ་གཞག་སྟེང་། །བདུད་རྩིས་ལེགས་གཏམས་དྲང་སྲོང་སྣོད་འཛིན་ཅིང་། །ཆོས་
གོས་གསུམ་ལྡན་འོད་ཕུང་འབར་བའི་ཀློང་། །རྡོ་རྗེ་དཀྱིལ་དཀྲུང་གིས་བཞུགས་
མཐའ་བསྐོར་དུ། །དུས་གསུམ་སྐྱབས་གནས་ཡོངས་ཀྱིས་བསྐོར་གྱུར་པ། །ཀུན་
ཀྱང་རང་ལ་དགྱེས་བཞིན་བཞུགས་པར་གྱུར། །ཅེས་བརྗོད་དེ་སྐྱབས་ཡུལ་གསལ་
བཏབ་རྗེས། །དེ་ནས་ཐུགས་རྗེ་ཡོན་ཏན་ཚད་མེད་པའི། །སྐྱབས་ཡུལ་རྣམས་ཀྱི་
སྤྱན་སྔར་འདི་སྙམ་དུ། །བདག་དང་གཞལ་དཀའི་དྲིན་ཅན་ཉམ་ཐག་འགྲོ །མ་ལུས་



214
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཆེས་ཆེར་གདུངས་བས་མནར་འདི་ལས། །དཔག་ཡས་ནུས་མཐུ་མངའ་བ་ཁྱེད་རྣམས་
ཀྱིས། །ད་ལྟ་ཉིད་དུ་སྐྱོབ་པར་མཛད་དུ་གསོལ། །རིང་ནས་ཕན་པ་དཔག་མེད་བསྒྲུབས་
པ་ཡི། །ཉམ་ཆུང་འགྲོ་འདི་སྲིད་ལས་གདོན་སླད་དུ། །བདག་གི་བླ་མེད་རྫོགས་བྱང་
མྱུར་ཐོབ་ཕྱིར། །སྙིང་ཁོང་རུས་པའི་གཏིང་ནས་སྐྱབས་གསོལ་གྱིས། །ཉམ་ཆུང་
བདག་གི་གནས་ཚུལ་འདི་དགོངས་ལ། །མྱུར་བའི་ཚུལ་གྱིས་སྐྱོབས་ཤིག་ཐུགས་
རྗེ་ཅན། །ཞེས་དལ་བུས་བརྗོད། སྤྱི་དང་བྱེ་བྲག་གི་སྐྱབས་འགྲོའམ་དམིགས་རྣམ་
གསལ་ལེགས་པར་བཏབ། དེ་ནས་རང་དང་མཐའ་བསྐོར་གྱི་སེམས་ཅན་ཐམས་
ཅད་མགྲིན་གཅིག་ཏུ་བརྗོད་པར་མོས་ཏེ། བླ་མ་ལ་སྐྱབས་སུ་མཆིའོ། །ཞེས་པ་
ལན་བདུན་ནམ་ཉེར་གཅིག་གམ་བརྒྱ་དང་སྟོང་ལ་སོགས་པ་ཇི་ལྟར་རིགས་པར་
བརྗོད་ཅིང་། དེ་བཞིན་དུ། སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་
མཆིའོ། །དགེ་འདུན་ལ་སྐྱབས་སུ་མཆིའོ། །ཞེས་པ་རྣམས་ཀྱང་སྐབས་དང་སྦྱར་
ནས་སོ་སོར་མང་ཉུང་ཇི་ལྟར་རིགས་པ་བརྗོད་པར་བྱའོ། །འདི་དག་གི་སྐབས་ཀྱི་
དམིགས་པ་དང༌། བདུད་རྩི་འབེབ་སྦྱང་ཇི་ལྟར་བྱ་བའི་ཚུལ་སོགས་ནི་རྗེ་བཙུན་ཡེ་
ཤེས་རྒྱལ་མཚན་གྱིས་མཛད་པའི་མྱུར་ལམ་དམར་ཁྲིད་སོགས་ལས་འབྱུང་བ་ལྟར་
བྱ་སྟེ། སྐྱབས་འགྲོ་ཐུན་མོང་བའོ། །དེ་ནས་སངས་རྒྱས་ཆོས་དང་ཚོགས་ཀྱི་མཆོག་
རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །ཞེས་ལན་ཅི་རིགས་བདུད་
རྩི་འབེབ་སྦྱང་བཅས་བྱ་བ་ནི་ཐེག་ཆེན་ཐུན་མོང་མིན་པའི་སྐྱབས་འགྲོ་སྟེ། དེ་ལྟར་
ཐུན་མོང་ཡིན་མིན་གྱི་སྐྱབས་སུ་འགྲོ་བ་གཉིས་ནན་ཏན་ཆེན་པོས་ཉམས་སུ་བླངས་
ནས༑ སེམས་བསྐྱེད་པ་ནི། བདག་གི་སྦྱིན་སོགས་བགྱིས་པ་འདི་དག་གིས། །འགྲོ་
ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་ལན་གསུམ་སོགས་དལ་བུས་བརྗོད་
ཅིང་སེམས་བསྐྱེད་འཛིན་པ་སྟེ། འདིའི་སྐབས་སུ་དམིགས་རྣམ་ཇི་ལྟར་བྱ་བའི་ཚུལ་
དང་༑ སེམས་བསྐྱེད་འབྲས་བུ་ལམ་བྱེད་ཇི་ལྟར་སྒོམ་པའི་ཚུལ་སོགས་ནི་ཁྲིད་ཡིག་
གཞན་དང་ཁྱད་པར་བརྒྱུད་ལྡན་དམ་པའི་ཞལ་ལས་ཤེས་པར་བྱའོ། །དེ་ནས་རང་



སྦྱོར་བའི་ཆོས་དྲུག་ཉམས་སུ་ལེན་ཚུལ།
15
ཕྱོགས་ལ་ཆགས་པ་དང་། གཞན་ཕྱོགས་ལ་སྡང་བའི་ཆགས་སྡང་སོགས་ཀྱི་ཉེས་
དམིགས་དང༌། བཏང་སྙོམས་ཚད་མེད་བསྒོམས་པ་སོགས་ཀྱི་ཕན་ཡོན་དྲན་པར་
བྱས་ཏེ། རིས་མེད་འགྲོ་ཀུན་ཉེ་རིང་ཆགས་སྡང་དང་། །བྲལ་ནས་ཡིད་དགའི་དངོས་
པོ་ལེགས་ཐོབ་ཅིང་། །བཟོད་དཀའི་མྱ་ངན་འཆིང་བ་ལས་གྲོལ་ཏེ། །ཕུལ་བྱུང་བདེ་
བ་དམ་པར་རྟག་སྤྱོད་ཤོག །དེ་ལན་གྲངས་ཅི་རིགས་དལ་བུས་བརྗོད་ཅིང་བདུད་རྩི་
འབེབ་སྦྱང་བྱེད་པ་ནི་ཚད་མེད་བཞི་བསྒོམ་པའོ། །དེ་ནས་ཁྱད་པར། མ་སེམས་ཅན་
ཐམས་ཅད་ཀྱི་དོན་དུ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་
རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་ལམ་ཟབ་མོ་བླ་མ་ལྷའི་རྣལ་འབྱོར་
གྱི་སྒོ་ནས་བྱང་ཆུབ་ལམ་གྱི་རིམ་པའི་ཁྲིད་བསྒོམ་པ་ལ་འཇུག་པར་བགྱིའོ། །ཞེས་པ་
ལན་གསུམ་མམ་བདུན་ནམ་ཉེར་གཅིག་སོགས་བརྗོད་ཅིང་ཁྱད་པར་ཅན་གྱི་སེམས་
བསྐྱེད་དམ། ལམ་ལ་དམིགས་པའི་སེམས་བསྐྱེད་བྱས་མཐར། སྐྱབས་ཡུལ་རྣམས་
འོད་དུ་ཞུ་ནས་རང་གི་སྨིན་མཚམས་སུ་ཐིམ་པས། རྒྱུད་བྱིན་གྱིས་བརླབས་པར་
གྱུར་པར་བསམས་པས་སྐྱབས་ཡུལ་བསྡུ་རིམ་བྱ་བ་དང་། ཡང་སྐྱབས་ཡུལ་མི་བསྡུ་
བར་དེ་ཉིད་ལ་ཡེ་ཤེས་པ་བཅུག་སྟེ། ཚོགས་ཞིང་དུ་བྱེད་པའི་ལུགས་གཉིས་སྐབས་
འདིར་འདུག་པ་ལས། ཕྱི་མ་ལྟར་བྱས་ཀྱང་འགལ་བ་མེད་ཅེས་ཡོངས་འཛིན་པཎྜི་ཏ་
སོགས། སྔ་མ་འགས་ཀྱང་གསུངས་སོ། །འདིར་དམ་ཡེ་བསྲེ་བ་སོགས་བྱེད་པར་ནི།
དཔལ་དབེན་ས་པའི་སྙན་བརྒྱུད་ཐུན་མོང་མིན་པའི་མན་ངག མདོ་སྔགས་ཟུང་འབྲེལ་
གྱི་ལམ་ཉམས་སུ་ལེན་པའི་སྐབས་འདི་ལྟ་བུ་ལ་བྱ་ཡི། ལམ་རིམ་ཡིན་ཚད་ལ་བྱེད་
པ་མིན་ལ། དེ་བཞིན་དུ་གོང་འོག་གི་སྔགས་དང་འབྲེལ་བའི་མན་ངག་གཞན་རྣམས་
ཀྱང་ཤེས་པར་བྱའོ། །དེ་ལྟར་ལུགས་གཉིས་འདུག་པ་ལས་གང་བྱས་ཀྱང་རུང་ནའང་།
འདིར་འཇུག་པ་བདེ་ཆེད་ཕྱི་མ་ལྟར་བྱའོ། །
བཞི་པ་ནི། སྔར་ནས་གསལ་བཏབ་ཟིན་པའི་སྐྱབས་ཡུལ་དེ་ལ་གསལ་སྣང་



21s
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ཞིག་བཏོན་ཏེ། དེ་ནས། སྐྱབས་ཡུལ་རྣམས་ཀྱི་གནས་གསུམ་འབྲུ་གསུམ་གྱིས། ། མཚན་
ཅིང་གཙོ་བོའི་ཐུགས་ཀའི་ཧཱུཾ་ཡིག་གི །འོད་ཀྱིས་རང་བཞིན་གནས་ནས་ཡེ་ཤེས་
པ༑ ༑་སྤྱན་དྲངས་དམ་ཚིག་པ་དང་དབྱེར་མེད་གྱུར། །ཅེས་བརྗོད་དེ་ཡེ་ཤེས་པ་སྤྱན་
དྲངས་ནས་དམ་ཚིག་པ་སོ་སོ་ལ་བསྟིམས་པས་སྐྱབས་གནས་ཀུན་འདུས་ཀྱི་བདག་
ཉིད་དུ་གྱུར་པའི་མོས་པ་བྱེད་ཅིང་གྲུབ་ན་ཁྲུས་གསོལ་རྒྱས་བསྡུས་གང་རིགས་ཀྱང་
མཚམས་འདིར་བྱའོ། །
ལྔ་པ་ནི། ཇི་སྙེད་སུ་དག་ཅེས་སོགས་བཟང་སྤྱོད་ནས་འབྱུང་བ་ལྟར་རམ་ཡང་
ན༑ མཐའ་བྲལ་འཆི་མེད་ལམ་ཀུན་ཡོངས་གང་བའི། །ཚད་མེད་ཐུགས་རྗེའི་གཏེར་
གྱུར་བླ་མ་ལྷར། །གསེར་ལྡན་དོག་པོར་འགེངས་པའི་རྣམ་འཛིངས་ཀྱི། །འཕྲེང་བ་ཚར་
དུ་བསྒྲིགས་པས་ཕྱག་བགྱིད་དོ། །རབ་འབྱམས་མཆོད་རྫས་ཐོགས་པའི་སྨིན་ལེགས་
གཟུགས། །མཚར་སྡུག་རྒྱན་དང་ལང་ཚོས་མངོན་སྒེག་པས། །མེ་ཞལ་ལམ་གྱི་ཐ་གྲུ་
ཡོངས་བཀང་སྟེ། །དངོས་འབྱོར་མཆོད་པའི་སྤྲིན་དང་ལྷན་ཅིག་འབུལ། །རྨད་བྱུང་
འཇོ་སྟེར་དཔྱིད་ཀྱི་འདམ་བུའི་ཚལ། །ཉེར་གཞོམ་མཐའ་མེད་ངན་འཐུང་འཁོར་ལོའི་
རྐང༌། །འགྱོད་ཅིང་མཐོལ་བཤགས་ནགས་ཀྱི་དབང་པོ་ཡིས། །ནམ་ཡང་ལྡང་བ་མེད་
པར་བསྐྲད་པར་བྱ། །མ་སྨད་ཡིད་དགའི་དཔལ་ཁང་ལྷུག་བཀྲོལ་བའི། །ངོ་མཚར་ཀཱ་
ལེ་ཎ་ཡི་ནམ་མཁའ་འཇལ། །སྐྱེ་འཕགས་དབྱིག་གི་ཁུ་བས་གང་སྤྲོས་ལ། །བདག་
ཡིད་མེ་ཏོག་ལ་རྩེ་མཆོག་ཏུ་རངས། །སྒྲིབ་བྲལ་ཐུགས་ཀྱི་ཀུན་འགྲོའི་ཁྱོན་ཡངས་
པོར། །བདེ་ཆེན་མཁའ་གླང་ཕྲེང་མཛེས་གཡོ་བ་ལས། །ཤེས་ལྡན་རིངས་པའི་སྟེང་
འཐུང་གཡུང་ཟའི་དཔྱིད། །ཆོས་ཟབ་གདམས་པའི་རླུང་འབྲས་ཡུན་དུ་ཕོབས། །ཡེ་
ནས་སྤྲོས་བྲལ་ཆོས་སྐུ་ཕུ་ག་ཏའི། །ཡོངས་གཏམས་མཚན་དཔེས་ལེགས་སྤུད་
གཟུགས་ཀྱི་སྐུ། །ཇི་སྲིད་བྱང་ཆེན་སྙིང་པོར་ལུས་ཅན་ཀུན། །སོན་མིན་དེ་སྲིད་བརྟན་
པར་བཞུགས་སུ་གསོལ། །དེ་ལྟར་བསྐྲུན་པའི་དཀར་ཕྱོགས་ཀུན་སྣང་གིས། །ཐུབ་



སྦྱོར་བའི་ཆོས་དྲུག་ཉམས་སུ་ལེན་ཚུལ།
17
གསུང་དྲི་མེད་ཆུ་ཡི་ལང་ཚོའི་དཔྱིད། །བཀྲོལ་ལས་ཉེར་འཕོས་མཆོག་གི་མངར་
ལྡན་ལ། །རིས་མེད་ཡིད་ཅན་རི་སྐྱེས་རོལ་གྱུར་ཅིག །ཅེས་པ་དོན་དྲན་བཞིན་པས་
བརྗོད་དེ། ཡན་ལག་བདུན་པ་ཕུལ་རྗེས། དམིགས་པ་གསལ་བོར་བྱས་ཏེ། ཨོཾ་བཛྲ་
བྷུ་མི་ཨཱ་ཧཱུྃ༔ ཞེས་སོགས་ཀྱིས་མཎྜལ་རྒྱས་པ་ཕྱག་ལེན་ལྟར་འབུལ་ལོ། །
དྲུག་པ་ནི། དེ་ནས་ཐལ་མོ་སྦྱར་ཏེ། བཤེས་གཉེན་ལ་མ་གུས་པ་ནས་བཟུང་
སྟེ་བདག་གཉིས་སུ་མཚན་མར་འཛིན་པའི་བར་གྱི་ཕྱིན་ཅི་ལོག་གི་བློ་སྣ་མཐའ་དག་
འགག་པ་དང་། བཤེས་གཉེན་ལ་གུས་པ་སོགས་ཕྱིན་ཅི་མ་ལོག་པའི་བློ་སྣ་མཐའ་
དག་བདེ་བླག་ཏུ་སྐྱེ་བ་དང་། རྐྱེན་ཕྱི་ནང་གི་བར་ཆད་ཐམས་ཅད་ཉེ་བར་ཞི་བར་
བྱིན་གྱིས་བརླབ་ཏུ་གསོལ། ཞེས་དོན་ཆེན་པོ་གསུམ་གྱི་སྒོ་ནས་གསོལ་བ་འདེབས་
པ་ཤུགས་དྲག་ཏུ་བྱས་རྗེས་འདི་གའི་བརྒྱུད་པའི་བླ་མ་ལ་གསོལ་བ་འདེབས་པ་
ནི༑ དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྤྱི་བོར་པད་ཟླའི་སྟེང་བཞུགས་
ལ༑ ༑བཀའ་དྲིན་ཆེན་པོའི་སྒོ་ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་སྩལ་
དུ་གསོལ། །འདྲེན་པ་མཉམ་མེད་སྟོན་པ་བཅོམ་ལྡན་འདས། །ཞེས་པ་ནས། བློ་བཟང་
གྲགས་པའི་ཞབས་ལ་གསོལ་བ་འདེབས། །ཞེས་པའི་བར་གྱི་སྟོན་པ་ཐུབ་པའི་དབང་
པོ་ནས། ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བར་གྱི་རྒྱ་ཆེ་བ་དང་ཟབ་
མོའི་ལམ་གྱི་རིམ་པའི་བརྒྱུད་པའི་བླ་མ་གོང་མ་རྣམས་དང་བཀའ་གདམས་རྙིང་པའི་
བརྒྱུད་པ་གསུམ་གྱི་གསོལ་འདེབས་བཅས་བྱས་མཐར། དེ་ཕྱིན་གྱི་བརྒྱུད་འདེབས་
ཁ་སྐོང་ནི། སྒྲུབ་བརྒྱུད་བསྟན་པའི་མངའ་བདག་མཉྫའི་མཚན། །འཛམ་གླིང་མཁས་
པའི་ཁྱུ་མཆོག་དགེ་ལེགས་དཔལ། །སྙན་བརྒྱུད་གདམས་པའི་གཏེར་མཛོད་བ་སོ་
རྗེ༑ ༑བསྟན་པའི་ཉི་མ་གསུམ་ལ་གསོལ་བ་འདེབས། །སྟོབས་བཅུའི་རྩལ་རྫོགས་དྷམཱ་
བཛྲའི་ཞབས། །ཟུང་འཇུག་གྲུབ་པའི་དཔའ་བོ་དབེན་ས་པ། །གྲུབ་མཆོག་བརྙེས་པ་
སངས་རྒྱས་ཡེ་ཤེས་ཞབས། །རྣམ་འདྲེན་དམ་པ་གསུམ་ལ་གསོལ་བ་འདེབས། །སྣང་



21
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ་།
མཐའི་གར་རོལ་བློ་བཟང་ཆོས་རྒྱན་ཞབས། །ཟླ་བྲལ་རྣལ་འབྱོར་དབང་པོ་རྟ་ཕུག་
པ༑ །བྱང་ཆུབ་ཐུགས་ཀྱི་མངའ་བདག་སྒྲུབ་ཁང་པ། ། ཟླ་མེད་བླ་མ་གསུམ་ལ་གསོལ་བ་
འདེབས། །སྐྱོན་བྲལ་ཁྲིམས་ཀྱི་མཛོད་ལ་དབང་བསྒྱུར་བའི། །མཁས་གྲུབ་ཆེན་པོ་
ངག་དབང་བྱམས་པ་དང་། །བསྟན་པའི་གཉེན་གཅིག་ཛྙཱ་ན་དྷཱ་ཛ་སྟེ། །འདུལ་འཛིན་
ཆེན་པོ་གཉིས་ལ་གསོལ་བ་འདེབས། །མཁས་ཤིང་གྲུབ་བརྙེས་བྱམས་པ་སྨོན་ལམ་
ཞབས། །བློ་བཟང་རྒྱལ་བསྟན་སྤེལ་མཛད་ཐུགས་རྗེ་ཅན། །འདྲེན་མཆོག་ཡེ་ཤེས་
བསྟན་པ་རབ་རྒྱས་ཏེ། །མཁས་གྲུབ་དམ་པ་གཉིས་ལ་གསོལ་བ་འདེབས། །བགྲང་
འདས་བསྐལ་པར་ཉེར་བསྐྲུན་ལེགས་བྱས་ཀྱི། །རིན་ཆེན་ཡུ་བས་བཏེགས་པའི་
མཛད་བཟང་གདུགས། །རིས་བྲལ་བསྟན་འཛིན་བླ་ན་མངོན་བསྐོར་བའི། །ཀུན་
སྤངས་བཤེས་གཉེན་ཆེན་པོར་གསོལ་བ་འདེབས། །སྐྱབས་གསུམ་ཀུན་འདུས་ཞེས་
པ་ནས། དྲིན་ཅན་བླ་མ་རྣམས་ལ་གསོལ་བ་འདེབས། །ཞེས་པ་སྟེ། འདི་རང་གི་ཐོབ་
རྒྱུན་ལྟར་བཀོད་པ་ཡིན་ལ། གཞན་རྣམས་ཀྱིས་རང་རང་གིས་ཐོབ་རྒྱུན་དང་མཐུན་
པའི་ཁ་སྐོང་འཇུག་པར་རིགས་སོ། །འདི་དང་འོག་གི་བྱིན་རླབས་དཔུང་ཞུ་ ༼སྤུངས་
ཞུ་༽ སོགས་ཀྱི་ཚིག་དོན་དྲན་བཞིན་པར་བྱ་ཞིང་། ཁྱད་པར་གསོལ་འདེབས་དངོས་
གཞིའི་ཚིག་རྣམས་ལན་གཉིས་གཉིས་མན་ངག་ཞལ་ཤེས་ལས་འབྱུང་བ་ལྟར་གྱི་
བདུད་རྩི་འབེབ་སྦྱང་གི་དམིགས་པ་སོགས་དང་བཅས་དལ་བུས་བྱ། ཡང་ཁམས་
ཀྱིས་མི་ལྕོགས་པ་སོགས་སྐབས་འགར། བརྒྱུད་འདེབས་ཤིན་ཏུ་བསྡུས་པ་ལ་མོས་
ན་སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ་ཞེས་པའི་འཕྲོར། ཐུབ་དབང་
བྱམས་པ་ཐོགས་མེད་དབྱིག་གི་གཉེན། །གྲོལ་སྡེ་རྣམ་གཉིས་མཆོག་སྡེ་དུལ་བའི་
སྡེ༑ །ཞི་འཚོ་སེང་བཟང་ཀུ་ས་ལི་ཟུང་ཞབས། །གསེར་གླིང་ཇོ་འབྲོམ་དབང་རྒྱན་ཉེ་
ཟུར་པ། །ཐག་མ་པ་དང་ནམ་སེང་ནམ་མཁའ་རྒྱལ། །སེང་བཟང་རྒྱལ་སྲས་བཟང་
དང་ཕྱག་རྡོར་པ། །འཇམ་མགོན་བློ་བཟང་གྲགས་པ་ཡབ་སྲས་སོགས། །བརྒྱུད་
པའི་བླ་མ་རྣམས་ལ་གསོལ་བ་འདེབས། །ཞེས་རྒྱ་ཆེན་སྤྱོད་རྒྱུད་ཀྱི་བླ་མ་གོང་མ་



སྦྱོར་བའི་ཆོས་དྲུག་ཉམས་སུ་ལེན་ཚུལ།
ig
རྣམས་དང་། ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་གསན་རྒྱུད་ལྟར་གྱི་དགོན་པ་
བ་ནས་བརྒྱུད་པའི་ལམ་རིམ་གྱི་བརྒྱུད་འདེབས་བཅས་བྱས་མཐར། དེ་ཕྱིན་གྱི་བླ་
བརྒྱུད་རྣམས་གོང་གི་སོགས་ཁོངས་སམ། ཡང་ན་ཁ་སྐོང་སྔར་བཞིན་གཞུག་པར་
བྱའོ། །དེ་ནས་ཟབ་མོ་ལྟ་བའི་ལམ་གྱི་རིམ་པའི་བརྒྱུད་འདེབས་ནི། ཤཱཀ་ཐུབ་འཇམ་
དབྱངས་ཀླུ་སྒྲུབ་ཟླ་བ་གྲགས། །རིགས་པའི་ཁུ་བྱུག་ཟུང་དང་ཇོ་འབྲོམ་ཞབས། །པོ་
ཏོ་ཤ་ར་འཆད་ཁ་སྤྱིལ་བུ་པ། །ལུང་གི་དབང་ཕྱུག་འགྲོ་མགོན་ཟངས་ཆེན་པ། །ཤེར་
རྡོར་མོན་གྲ་པ་དང་ཆོས་སྐྱབས་བཟང༌། །སྤྱན་སྔ་ཡབ་སྲས་གྱེར་སྒོམ་སངས་རྒྱས་
དབོན། །ནམ་མཁའ་རྒྱལ་པོ་སེང་བཟང་རྒྱལ་སྲས་བཟང་། །ལས་རྡོར་ཞབས་
དང་ངག་དབང་བློ་གཏེར་ལྷའི། །རྣམ་འཕྲུལ་འཇམ་མགོན་བླ་མ་ཡབ་སྲས་སོགས།
།བརྒྱུད་པའི་བླ་མ་རྣམས་ལ་གསོལ་བ་འདེབས། །ཞེས་ཟབ་མོ་ལྟ་བའི་བརྒྱུད་པ་
རྣམས་དང་། བཀའ་གདམས་གཞུང་པ་དང༌། གདམས་ངག་པའི་བརྒྱུད་འདེབས་
བཅས་རྗེ་བླ་མའི་གསན་བརྒྱུད་ལྟར་བྱས་ནས། དེ་ཕྱིན་གྱི་ཁ་སྐོང་བཞིན་གཞུག་
གོ །དེ་ལྟར་བརྒྱུད་འདེབས་རྒྱས་བསྡུས་གཉིས་གང་རུང་བྱས་རྗེས། ཡོན་ཏན་ཀུན་གྱི་
གཞིར་གྱུར་དྲིན་ཅན་རྗེ། །ཞེས་པ་ནས། ཉེ་བར་ཞི་བར་བྱིན་གྱིས་བརླབ་ཏུ་གསོལ། །
ཅེས་པའི་བར་དོན་དྲན་བཞིན་པས་བརྗོད་དེ་བྱིན་རླབས་དཔུང་ཞུ་ནན་ཏན་ཆེན་པོས་
བྱ༑ དེ་ནས། སྐྱེ་བ་ཀུན་ཏུ་ཡང་དག་བླ་མ་དང་། །ཞེས་སོགས་ཀྱི་ཚེ་རབས་ཐམས་
ཅད་དུ་བླ་མས་རྗེས་སུ་འཛིན་ཅིང་། ཆོས་ཀྱི་མི་ཕོངས་པ་དང་། དེའི་མཐུས་ས་ལམ་
གྱི་བགྲོད་པ་མྱུར་དུ་རྫོགས་ཏེ་རྡོ་རྗེ་འཆང་གི་གོ་འཕང་མངོན་དུ་འགྱུར་བའི་སྨོན་ལམ་
ཤུགས་དྲག་ཏུ་བྱས་མཐར།
ཚོགས་ཞིང་བསྡུ་བ་ནི། ཐུབ་དབང་ཐུགས་ཀའི་འོད་ཟེར་མཐའ་སྐོར་ན། །
བཞུགས་པའི་ཞི་ཁྲོ་རབ་འབྱམས་ལ་ཕོག་པས། །དེ་རྣམས་མཐའ་ནས་རིམ་ཞུ་གཙོ་
བོ་ལ། །ཐིམ་ཞིང་གཙོ་བོའང་རང་གི་སྤྱི་བོ་ཡི། །དྲིན་ཆེན་རྩ་བའི་བླ་མར་ཐིམ་པ་



220
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
ལས༑ ༑རང་གི་སྤྱི་བོར་སེང་ཁྲི་པད་ཟླའི་ཁར། །རྩ་བའི་བླ་མ་ཀུན་གཟིགས་ཉི་མའི་
གཉེན། །མཆོག་ཏུ་བརྩེ་བས་དགྱེས་བཞིན་བཞུགས་པར་གྱུར། །ཅེས་པ་རྣམས་
དོན་དྲན་བཞིན་པས་བརྗོད་པའོ། །དེ་ནས་སྤྱི་བོ་བླ་མ་ཐུབ་པའི་དབང་པོ་དེ་ཉིད་ལ་
དམིགས་ནས། སྒོ་གསུམ་གུས་པས་ཕྱག་འཚལ་མཆོད་པ་འབུལ། །སྡིག་ལྟུང་ཀུན་
བཤགས་དགེ་ལ་རྗེས་ཡི་རང་། །ཆོས་འཁོར་བསྐོར་ཞིང་བསྐལ་བརྒྱར་བཞུགས་སུ་
གསོལ། །འདིས་མཚོན་དགེ་བ་བྱང་ཆུབ་ཆེན་པོར་བསྔོ། །ཞེས་ཡན་ལག་བདུན་པ་
དང་༑ ས་འཛིན་དབང་པོ་གླིང་དང་དེ་གཡོག་བརྒྱད། རིན་ཆེན་བདུན་དང་གཏེར་བུམ་
ནམ་མཁའི་མག །དཔལ་མགྲིན་རལ་པའི་རྒྱན་སོགས་མཆོད་འོས་ཀྱི། །དངོས་ཀུན་
བློ་ཡིས་བླངས་ནས་གུས་པས་འབུལ། །ཞེས་མཎྜལ་ཕུལ་ནས། ཕུར་ཚུགས་གསོལ་
འདེབས་བྱ་བ་ནི། བདེ་ཆེན་སྐུ་བཞིའི་བདག་ཉིད་བླ་མ་ལྷ། །ཐུབ་དབང་རྡོ་རྗེ་འཆང་
ལ་གསོལ་བ་འདེབས། །སྒྲིབ་བྲལ་ཆོས་སྐུའི་བདག་ཉིད་བླ་མ་ལྷ། །ཐུབ་དབང་རྡོ་རྗེ་
འཆང་ལ་གསོལ་བ་འདེབས། །བདེ་ཆེན་ལོངས་སྐུའི་བདག་ཉིད་བླ་མ་ལྷ། །ཐུབ་དབང་
རྡོ་རྗེ་འཆང་ལ་གསོལ་བ་འདེབས། །སྣ་ཚོགས་སྤྲུལ་སྐུའི་བདག་ཉིད་བླ་མ་ལྷ། །ཐུབ་
དབང་རྡོ་རྗེ་འཆང་ལ་གསོལ་བ་འདེབས། །བླ་མ་ཀུན་འདུས་བླ་མ་ལྷག་པའི་ལྷ། །ཐུབ་
དབང་རྡོ་རྗེ་འཆང་ལ་གསོལ་བ་འདེབས། །ཡི་དམ་ཀུན་འདུས་བླ་མ་ལྷ་པའི་ལྷ། །ཐུབ་
དབང་རྡོ་རྗེ་འཆང་ལ་གསོལ་བ་འདེབས། །སངས་རྒྱས་ཀུན་འདུས་བླ་མ་ལྷག་པའི་
ལྷ༑ །ཐུབ་དབང་རྡོ་རྗེ་འཆང་ལ་གསོལ་བ་འདེབས། ། དམ་ཆོས་ཀུན་འདུས་བླ་མ་ལྷག་
པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །དགེ་འདུན་ཀུན་འདུས་བླ་
མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །མཁའ་འགྲོ་ཀུན་
འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཆོས་
སྐྱོང་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །
ཁྱད་པར་སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་
གསོལ་བ་འདེབས། །ཞེས་གདུང་ཤུགས་དྲག་པོས་བརྗོད་པའོ། །



སྦྱོར་བའི་ཆོས་དྲུག་ཉམས་སུ་ལེན་ཚུལ།
21
འདི་ཡན་གྱི་སྦྱོར་བའི་ཆོས་དྲུག་གི་ཉམས་ལེན་འདི་དག་ནི་བྱང་ཆུབ་ལམ་
གྱི་རིམ་པའི་དབུ་བཤེས་གཉེན་བསྟེན་ཚུལ་ནས་བཟུང་ཟུང་འཇུག་གི་བར་གྱི་ལམ་
གྱི་ཆ་གང་ཉམས་སུ་ལེན་ཡང་ངེས་པར་སྔོན་དུ་འགྲོ་དགོས་པར་སྙན་བརྒྱུད་བསྟན་
པའི་མངའ་བདག་ཡོངས་འཛིན་ཆོས་ཀྱི་རྒྱལ་པོ་སོགས་རྩོད་མེད་ཀྱི་མཁས་གྲུབ་
ཆེན་པོ་དུ་མའི་ཞལ་ལུང་ན་གསལ་བར་བཞུགས། འདི་ལྟར་ན། ཚུལ་འདི་ནི་ཕར་
ཕྱིན་ཐེག་པའི་ལམ་རིམ་སྐབས་ཙམ་དུ་མ་ཟད་དེ། སྔགས་ལམ་གྱི་སྐབས་སུ་ཡང་
ཤིན་ཏུ་གལ་ཆེ་བ་ཞིག་ཡིན་ཚོད་དུ་གདའ་བས། འཇིག་རྟེན་ཕྱི་མ་ཕན་ཆད་ཀྱི་དོན་
ལ་དཔྱོད་པ་ཞུགས་པའི་སྐྱེ་བོ་རྣམ་དཔྱོད་ཅན་དག་གི་ནི། དེང་དུས་ཀྱི་མ་སྦྱངས་པའི་
མཁས་པ་དང་། མ་བསྒོམས་པའི་གྲུབ་ཐོབ་ཆེན་པོ་དང་། རང་བྱུང་གི་ཀུན་མཁྱེན་
རྣམས་ཀྱི་གྲུབ་མཐའ་གསར་པའི་རྗེས་སུ་མ་འབྲང་བར། བྱ་སླ་ལ་ཚེགས་ཆུང་
ཞིང་། གཞལ་དུ་མེད་པའི་བསོད་ནམས་ཀྱི་ཚོགས་རླབས་པོ་ཆེ་བདེ་བླག་ཏུ་འདུ་
བའི་ཐབས་རྨད་དུ་བྱུང་བ། སྔོན་བྱོན་མཁས་གྲུབ་ཐམས་ཅད་ཐུགས་ཉམས་སུ་བསྟར་
བའི་ཁྱུ་མཆོག་རླབས་པོ་ཆེའི་བཤུལ་ལམ་ལྟ་བུའི་གདམས་པ་འདི་ཉིད་ཉམས་ལེན་
གྱི་མཐིལ་དུ་བཟུང་དགོས། ཚུལ་འདི་ལ་ཉམས་ལེན་རྣམ་དག་ཞིག་གི་ངང་ནས་མི་ཚེ་
སྐྱེལ་ཐུབ་པ་ཞིག་བྱུང་ན་ནི། ཚེ་འདི་ལ་ལམ་དངོས་གཞི་བསྒོམས་པ་སོགས་མ་བྱུང་
ཡང་༑ དལ་བའི་རྟེན་ལ་སྙིང་པོ་ལོན་པ་རང་ཡིན་ཞེས་ལུགས་འདིའི་བརྒྱུད་པའི་བླ་མ་
སྔ་མ་རྣམས་གསུངས་སོ། །
དེ་ལྟར་སྦྱོར་བའི་ཆོས་དྲུག་ལེགས་པར་བསྐྱངས་ནས་དངོས་གཞི་ལ་ཐུག་
པའི་མཚམས་འདིར་ལམ་ལ་ཆེད་དམིགས་ཀྱི་གསོལ་འདེབས་བདུད་རྩི་འབེབ་སྦྱང་
བཅས་བྱེད་པར་གསུངས་ཤིང་དེ་ཡང་བདེ་ལམ་དང་མྱུར་ལམ་སོགས་ཀྱི་དཀྱུས་སུ་
བཤེས་གཉེན་བསྟེན་ཚུལ་དང་དལ་འབྱོར་དང་། སྐྱེས་བུ་ཆུང་ངུའི་སྐོར་སོགས་རེ་
རེ་བཞིན་གྱི་ཐོག་མར་བདུད་རྩི་འབེབ་སྦྱང་བྱ་བར་གསུངས་པ་ནི། དམིགས་སྐོར་དེ་



122
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
རྣམས་སོ་སོར་ཉམས་སུ་ལེན་དབང་དུ་མཛད་པ་ཡིན་ལ། འོན་ཀྱང་འདིར་བཤེས་
གཉེན་བསྟེན་ཚུལ་སོགས་སྐབས་ཐོབ་ཀྱི་དམིགས་སྐོར་རེ་རྒྱས་པར་བསྐྱངས་
མཐར། དལ་འབྱོར་སོགས་དམིགས་སྐོར་གཞན་རྣམས་ལའང་། དཔེར་ན་རི་མཐོན་
པོའི་རྩེ་ནས་ལུང་པའི་གཞུང་ལ་ལྟ་བ་ལྟར་ཤར་བསྒོམ་ལམ་པ་རེ་བྱས་ན་དགོས་པ་
ཤིན་ཏུ་ཆེ་བར་གདམས་ངག་འདིའི་བརྒྱུད་པའི་བླ་མ་གོང་མ་རྣམས་ཀྱི་ཞལ་ཤེས་
ཀྱི་མན་ངག་ལས་འབྱུང་བས་དེ་ལྟར་བྱེད་པ་དང་། ཡང་སྐབས་ཐོབ་ཀྱི་དམིགས་
སྐོར་རྒྱས་བསྐྱངས་སོགས་མ་བྱུང་ཡང་གོང་དུ་བཤད་པ་ལྟར་གྱི་སྦྱོར་བའི་ཆོས་དྲུག་
ལེགས་པར་བསྐྱངས་ནས་དངོས་གཞིའི་སྐབས་འདིར། ལམ་གྱི་ལུས་ཡོངས་རྫོགས་
ལ་ཤར་བསྒོམ་ལམ་པ་རེ་བྱས་ན་དོན་ཤིན་ཏུ་ཆེ་བ་ཡིན་པས། དེ་དག་གི་སྐབས་
སོགས་སུ་གོང་འོག་གི་བདུད་རྩི་འབེབ་སྦྱང་རྣམས་ཀྱང་དཀྱུས་བཞིན་དུ་བྱས་ན་
འཇུག་པ་བདེ་ཞིང་། ལྷན་ཐབས་བྱེད་པ་པོ་དག་གི་དགོངས་པར་ཡང་གནས་པས་དེ་
བཞིན་བྱེད་པ་ཡིན་ནོ། །
དེ་ལྟར་ན་དེའི་ཚུལ་ནི་འདི་ལྟར། སྐྱབས་གནས་ཀུན་འདུས་བླ་མ་ལྷག་པའི་
ལྷ༑ ༑ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཞེས་པའི་མཇུག་ཏུ། བདག་
དང་སེམས་ཅན་ཐམས་ཅད་འཁོར་བར་སྐྱེས་ནས་ཡུན་རིང་ལ་ཤུགས་དྲག་པའི་
སྡུག་བསྔལ་སྣ་ཚོགས་པ་ཞིག་མྱོང་བ་འདི་དག་དགེ་བའི་བཤེས་གཉེན་བསམ་
སྦྱོར་གཉིས་ཀྱིས་ཚུལ་བཞིན་དུ་མ་བསྟེན་པ་དང༌། དལ་འབྱོར་དོན་ཆེ་རྙེད་དཀའ་
བསམས་ནས་སྙིང་པོ་ལེན་འདོད་མ་སྐྱེས་པ་དང་། འཆི་བ་མི་རྟག་པ་མ་བསམས་པ་
དང་༑ ངན་འགྲོའི་སྡུག་བསྔལ་གྱིས་འཇིགས་ནས་དཀོན་མཆོག་གསུམ་ལ་སྙིང་ནས་
སྐྱབས་སུ་མ་བཟུང་བ་དང༌། ལས་འབྲས་ལ་ཡིད་ཆེས་ཀྱི་དད་པ་བསྐྱེད་ནས་དཀར་
ནག་གི་ལས་ལ་བླང་དོར་ཚུལ་བཞིན་དུ་མ་བྱས་པ་དང་། འཁོར་བ་མཐའ་དག་སྡུག་
བསྔལ་གྱི་རང་བཞིན་དུ་ཤེས་ནས། དེ་ལས་ཐར་འདོད་ཀྱི་བློ་ཤུགས་དྲག་མ་སྐྱེས་པ་



སྦྱོར་བའི་ཆོས་དྲུག་ཉམས་སུ་ལེན་ཚུལ།
223
དང་༑ ཐར་པ་དོན་གཉེར་གྱི་བློ་བསྐྱེད་ནས་ལམ་བསླབ་པ་གསུམ་ལ་ཚུལ་བཞིན་མ་
བསླབ་པ་དང་། སེམས་ཅན་ཐམས་ཅད་ལ་ཉེ་རིང་ཆགས་སྡང་དང་བྲལ་བའི་སེམས་
སྙོམས་པ། མར་ཤེས་དྲིན་དྲན་དྲིན་གཟོ་བྱམས་པ་སྙིང་རྗེ་ལྷག་བསམ་བྱང་ཆུབ་ཀྱི་
སེམས་རྣམས་བསྐྱེད་ནས། རྒྱལ་སྲས་ཀྱི་སྤྱོད་པ་རླབས་པོ་ཆེ་རྣམས་ལ་ཚུལ་བཞིན་
དུ་མ་བསླབས་པས་ལན་པར་འདུག་པས། ད་བདག་དང་མ་སེམས་ཅན་ཐམས་ཅད་
ཀྱིས་དགེ་བའི་བཤེས་གཉེན་བསམ་སྦྱོར་གཉིས་ཀྱིས་ཚུལ་བཞིན་དུ་སྟེན་པར་བྱེད་
པ་དང་། དལ་འབྱོར་དོན་ཆེ་རྙེད་དཀའ་བསམས་ནས་སྙིང་པོ་ལེན་འདོད་ཀྱི་བསམ་
པ་བརྟན་པོ་སྐྱེ་བ་དང་། འཆི་བ་མི་རྟག་པ་བསམ་པ་དང་། ངན་འགྲོའི་སྡུག་བསྔལ་
གྱིས་འཇིགས་ནས་དཀོན་མཆོག་གསུམ་ལ་སྙིང་ནས་སྐྱབས་བཟུང་བ་དང༌། ལས་
འབྲས་ལ་ཡིད་ཆེས་ཀྱི་དད་པ་བསྐྱེད་ནས་སྡིག་སྤོང་དགེ་སྒྲུབ་ཚུལ་བཞིན་དུ་བསླབ་
ནུས་པ་དང་། འཁོར་བ་མཐའ་དག་སྡུག་བསྔལ་གྱི་རང་བཞིན་དུ་ཤེས་ནས། དེ་ལས་
ཐར་འདོད་ཀྱི་བློ་ཤུགས་དྲག་སྐྱེ་བ་དང་། ཐར་པ་དོན་གཉེར་གྱི་བློ་སྐྱེས་ནས་ལམ་
བསླབ་པ་གསུམ་ལ་ཚུལ་བཞིན་དུ་སློབ་པར་བྱེད་པ་དང་། སེམས་ཅན་ཐམས་ཅད་
ལ་ཉེ་རིང་ཆགས་སྡང་དང་བྲལ་བའི་སེམས་སྙོམས་པ་དང་། མར་ཤེས་དྲིན་དྲན་དྲིན་
གཟོ་བྱམས་པ་སྙིང་རྗེ་ལྷག་བསམ་བྱང་ཆུབ་ཀྱི་སེམས་རྣམས་སྐྱེས་ནས་རྒྱལ་སྲས་
ཀྱི་སྤྱོད་པ་རླབས་པོ་ཆེ་རྣམས་ལ་བསླབ་ནུས་པར་བླ་མ་ལྷས་བྱིན་གྱིས་བརླབ་ཏུ་
གསོལ། ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་
ལྔ་འོད་ཟེར་དང་བཅས་པའི་རྒྱུན་བྱུང་། རང་གཞན་སེམས་ཅན་ཐམས་ཅད་ཀྱི་ལུས་
སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་
པར་དུ་ཡང་དགེ་བའི་བཤེས་གཉེན་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་
ནུས་པ་དང༌། ཞེས་པ་ནས། རླབས་པོ་ཆེ་རྣམས་ལ་བསླབ་ནུས་པ་ལ་ཞེས་པའི་བར་
སྦྱར་བའོ། །ཡང་གོང་གི་འཕྲོར། ལ་སོགས་པ་ལམ་གྱི་རིམ་པའི་རྟོགས་པ་མཐའ་དག་
སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་



224
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་
ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དུ་དགེ་བའི་བཤེས་གཉེན་བསམ་
སྦྱོར་གཉིས་ཀྱིས་ཚུལ་བཞིན་བསྟེན་ནུས་པ་དང་། ཞེས་པ་ནས། རླབས་པོ་ཆེ་རྣམས་
ལ་བསླབ་ནུས་པ་ཞེས་པའི་སྦྱོར་བའམ་མ་སྦྱར་ཀྱང་རུང་སྟེ། སོགས་ལམ་གྱི་རིམ་
པའི་རྟོགས་པ་མཐའ་དག་གཞན་སེམས་ཅན་ཐམས་ཅད་ཀྱི་རྒྱུད་ལ་སྐྱེ་བར་གྱུར་བར་
བསམ་པའོ། །ཡང་བྲེལ་བ་ཆེ་སྐབས་ལྟ་བུ་འདི་ལས་ཅུང་ཟད་བསྡུས་པ་ལ་མོས་ན།
སྡུག་བསྔལ་སྣ་ཚོགས་ཤིག་མྱོང་བ་འདི་དགེ་བའི་བཤེས་གཉེན་བསམ་སྦྱོར་གཉིས་
ཀྱིས་ཚུལ་བཞིན་དུ་མ་བསྟེན་པ་སོགས་ཀྱིས་ལན་པར་འདུག་པས། ཞེས་དང་བསྟེན་
པར་བྱེད་ནུས་པ་སོགས་སུ་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སྦྱོར་ཞིང༌།
འོག་མ་གཉིས་ཀྱི་བསྡུ་ཚུལ་གོང་དུ་བཤད་ཟིན་པ་ལྟར་བྱས་ཀྱང་རུང་ངམ་སྙམ་མོ། །
དངོས་གཞི།
གཉིས་པ་དངོས་གཞི་ནི། དེ་ནས་བྱང་ཆུབ་ལམ་གྱི་རིམ་པའི་དམར་ཁྲིད་
ཐམས་ཅད་མཁྱེན་པར་བགྲོད་པའི་བདེ་ལམ་མམ། འདི་སྐོར་གྱི་ཁྲིད་ཡིག་ཁུངས་
མ་གཞན་ཡང་རུང་སྟེ། རྒྱས་བསྡུས་འཚམ་པ་ཞིག་གི་སྟེང་ནས། བཤེས་གཉེན་
བསྟེན་ཚུལ་སོགས་སྐབས་དང་སྦྱར་བའི་དམིགས་སྐོར་ཅི་རིགས་རྒྱས་པར་བསྐྱངས་
མཐར། གཞན་རྣམས་ཉམས་མགུར་རམ། བྱིན་རླབས་དཔུང་ཞུ་ལྟ་བུའི་ཚིག་ཉུང་ངུ་
ཇི་ལྟར་རིགས་པའི་སྟེང་ནས་བཤར་བསྒོམ་རེ་བྱའོ། །ཡང་སྐབས་འགར་ཚིག་ཤིན་
ཏུ་ཉུང་ངུའི་སྟེང་ནས་ལམ་གྱི་ལུས་ཡོངས་རྫོགས་ལ་ཤར་བསྒོམ་བྱ་བར་འདོད་ན་
འདི་ལྟར། ཡོན་ཏན་བཀའ་དྲིན་གཞལ་འདས་དྲིན་ཆེན་རྗེ། །བསམ་དང་སྦྱོར་བས་



སྦྱོར་བའི་ཆོས་དྲུག་ཉམས་སུ་ལེན་ཚུལ།
225
ཚུལ་བཞིན་བསྟེན་ནུས་ཤིང་། །རྙེད་དཀའ་དོན་ཆེའི་དལ་འབྱོར་རིན་ཆེན་ལ། །རྣམ་
དག་སྙིང་པོ་ལེན་པར་བྱིན་གྱིས་རློབས། །འཆི་ངེས་ནམ་འཆི་ཆ་མེད་ཤི་བའི་ཚེ། །
དམྱལ་སོགས་ངན་འགྲོར་མི་སྐྱེའི་གདེང་མེད་པས། །དེ་ལས་ཐར་ཕྱིར་སྐྱབས་འགྲོ་
ལས་འབྲས་ལ། །ཉམས་ལེན་ཚུལ་བཞིན་ནུས་པར་བྱིན་གྱིས་རློབས། །ཉེས་བརྒྱའི་
འབྱུང་གནས་སྲིད་ལས་འཐོན་འདོད་པའི། །ངེས་འབྱུང་དང་འབྲེལ་ཤེས་རབ་ཏིང་འཛིན་
དང་༑ ༑ཁྱད་པར་བདེ་ལེགས་རྩ་བ་རྣམ་དག་ཁྲིམས། །སྲོག་ལས་གཅེས་པར་བསྲུང་
བར་བྱིན་གྱིས་རློབས། །རིང་ནས་ཕན་པ་དཔག་མེད་བསྒྲུབས་པ་ཡི། །ཉམ་ཐག་འགྲོ་
འདི་སྲིད་ལས་འདོན་སླད་དུ། །བླ་མེད་རྫོགས་པའི་བྱང་ཆུབ་འཐོབ་འདོད་པའི། །རིན་
ཆེན་སེམས་མཆོག་སྐྱེ་བར་བྱིན་གྱིས་རློབས། །དེ་ནས་སྲིད་ཞིའི་དབུལ་བ་སྟེང་
འཐུང་དཀར། །ཟུམ་ཅིང་བྱང་ཆེན་དྲི་བཟང་ཁང་པའི་འདབ། །ཉེར་བཀྲོལ་ཕྱིན་དྲུག་
ཉམས་ལེན་མཁའ་ལམ་ལས། །ཕན་བདེའི་ཀུན་སྣང་འགྱེད་པར་བྱིན་གྱིས་རློབས། །
ཁྱད་པར་རང་གི་ངོ་བོས་གྲུབ་པ་ཡི། །རང་བཞིན་བདག་ཏུ་བཞག་པ་ལྷན་སྐྱེས་
ཀྱི༑ ༑འཇིག་ཚོགས་ལྟ་བའི་རྣམ་པའི་འཛིན་སྟངས་ཡུལ། །ཚད་མའི་སྟོབས་ཀྱིས་
ཁེགས་པར་བྱིན་གྱིས་རློབས། །དེ་ཚེ་མོ་གཤམ་བུད་མེད་དེ་ཡི་མིག །མི་སྐྱེ་ཇི་བཞིན་
བདག་གིའང་རང་བཞིན་གྱིས། །ཡོད་མིན་འོན་ཀྱང་སྟོང་བཞིན་བྱ་བྱེད་ཀུན། །འཐད་
པའི་ལུགས་བཟང་རྟོགས་པར་བྱིན་གྱིས་རློབས། །དེ་ནས་ཟབ་མོའི་ལམ་གྱི་སྣོད་རུང་
དུ༑ །སྒྲུབ་བྱེད་དབང་བཞིའི་དགའ་སྟོན་ལེགས་ཐོབ་སྟེ། །སྨིན་གྲོལ་ལམ་ལ་ཚུལ་བཞིན་
བསླབ་པའི་མཐུས། །སྐུ་གསུམ་མངོན་དུ་འགྱུར་བར་བྱིན་གྱིས་རློབས། །ཞེས་པ་འདི་
ཉིད་དལ་བུས་བཏོན་ཏེ་དམིགས་སྐོར་སོ་སོར་ཡིད་འགྱུར་གྱི་མྱོང་བ་ཅི་ཐོན་བྱའོ། །



226
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
མཇུག་ཏུ་ཇི་ལྟར་བྱ་བའི་ཚུལ།
གསུམ་པ་ལ་མཇུག་ཏུ་ཇི་ལྟར་བྱ་བའི་ཚུལ་ནི། སྤྱི་བོ་བླ་མ་ཐུབ་པའི་དབང་
པོ་ལ་དམིགས་ནས། བླ་མ་ཤཱཀྱ་ཐུབ་པ་ལ་ཕྱག་འཚལ་ལོ། །མཆོད་དོ་སྐྱབས་སུ་
མཆིའོ། །ཞེས་ལན་གསུམ་མམ་བདུན་ནམ་ཉེར་གཅིག་གང་འོས་བརྗོད་མཐར། དེ་
ལྟར་གསོལ་བ་བཏབ་པས་བླ་མ་ལ། །རང་འདྲ་གཉིས་པ་བྱོན་ནས་རང་ཉིད་ལ།
།ཐིམ་པས་རང་ཡང་ཐུབ་པའི་དབང་པོར་གྱུར། །རང་ཉིད་ཐུབ་པར་གསལ་བའི་སྐུ་
ཡི་འོད། །འཁོར་གྱི་སེམས་ཅན་ལ་ཕོག་དེ་རྣམས་ཀྱང་། །ཐུབ་པའི་སྐུར་གྱུར་རང་
གཞན་ལྷར་གསལ་བས། །ཐུགས་ཀར་ཟླ་སྟེང་ཨ་དཀར་ཧཱུཾ་སེར་པོས། །མཚན་
མཐར་སྔགས་ཀྱི་ཕྲེང་བས་བསྐོར་བར་གྱུར། །བར་བསམས་ལ། ཨོཾ་མུ་ནེ་མུ་ནེ་མ་ཧཱ་
མུ་ནེ་ཡེ་སྭཱ་ཧཱ། ཞེས་པ་ཅི་མང་བཟླས་མཐར། དགེ་བ་འདི་ཡིས་མྱུར་དུ་བདག །བླ་མ་
སངས་རྒྱས་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་
པར་ཤོག །ཅེས་དང༌། གཞན་ཡང་བཟང་སྤྱོད་དང་། ཐོག་མཐའ་བར་དགེ་ལྟ་བུ་བཏོན་
ཏེ་རང་གཞན་གྱི་གནས་སྐབས་དང་མཐར་ཐུག་གི་སྨོན་གནས་རྣམས་སུ་འདུན་པ་
དྲག་པོས་བསྔོ་བར་བྱའོ། །དེ་ནས་སྣོད་འོད་ཞུ་བྱས་ཏེ་བཅུད་ལ་བསྟིམ་པ་ནས། ན་
དཱ་འོད་གསལ་ལ་བསྟིམས་པའི་བར་གྱི་བསྡུ་རིམ་ཀྱང་རུང་ལ། དེ་ལྟར་བྱེད་ན་ནི་
སྟོང་པའི་ངང་ལས་རང་ཉིད་ཐུབ་པའི་དབང་པོའི་སྐུར་ལྡང་བའམ། ཡང་ན་འཇིགས་
བྱེད་སོགས་ཡི་དམ་གང་མོས་ཀྱི་སྐུར་ལངས་ཀྱང་ཆོག་པར་སྦྱོར་ཆོས་ཐུབ་བསྟན་
ལྷུན་པོའི་མཛེས་རྒྱན་ལས་གསུངས་པས་སྐབས་དང་སྦྱར་ཏེ། དེ་ལྟར་ཐུན་གྱི་ངོ་བོ་
ལ་དགེ་སྦྱོར་བསྐྱངས་ནས། ཐུན་མཚམས་སུ་ཡང་ཐུན་བཏང་བ་མ་གཏོགས་དགེ་
སྦྱོར་བཏང་བ་མིན་པས། བཤད་ཚོད་ལྟར་གྱི་ཐུན་མཚམས་ཀྱི་དགེ་སྦྱོར་ལ་འབད་
དགོས་ལ། ཁྱད་པར་འདི་ཕྱིའི་བདེ་ལེགས་ཐམས་ཅད་ཀྱི་རྩ་བ་གང་ཁས་བླངས་པའི་



སྦྱོར་བའི་ཆོས་དྲུག་ཉམས་སུ་ལེན་ཚུལ།
27
སྡོམ་པ་གསུམ་གྱི་བཅས་མཚམས་དག་པར་བསྲུང་བ་དང་། དགེ་རྩ་འཇོམས་པའི་
རྒྱུ་ཁོང་ཁྲོ་སོགས་ལ་འཛེམ་པ་ནི་གནད་ཤིན་ཏུ་ཆེ་ལ། མདོར་ན་རང་རེ་རྣམས་ཀྱིས་
ཁ་བཏོན་བསྙེན་སྒྲུབ་སོགས་དགེ་སྦྱོར་ལ་ཅུང་ཟད་རེ་འབད་ཁུལ་བྱས་ཀྱང་། རྒྱུད་
ལ་ཡར་སྐྱེད་ཅུང་ཟད་ཀྱང་མེད་པའི་ཁར། སླར་ཡང་སྡུག་ཏུ་སྡུག་ཏུ་འགྲོ་བ་ནི། ཉོན་
མོངས་ཁ་རྒྱལ་དུ་བཏང་བ་འདི་ཁོ་ནས་ལན་པ་ཡིན་པས། བཀའ་གདམས་ཀྱི་སྐྱེ་བོ་
དམ་པ་རྣམས་ཀྱི་རྣམ་ཐར་ལྟར་ཉོན་མོངས་འགོག་པ་ཉིད་ཉམས་ལེན་གྱི་གཙོ་བོར་
བཟུང་དགོས་སོ། །ཐུན་མཚམས་ཀྱི་དགེ་སྦྱོར་ཇི་ལྟར་བསྐྱང་བའི་ཚུལ་འདི་དག་ནི།
རང་རེ་ལ་དོ་གལ་ཤིན་ཏུ་ཆེ་བ་ཞིག་ཡིན་ནའང་། འདིར་ཡི་གེའི་ཁུར་གྱིས་འཇིགས་
ཏེ་མ་བྲིས་པས། དོན་གཉེར་ཅན་རྣམས་ཀྱིས་ས་གསུམ་གྱི་སྒྲོན་མེ་གཅིག་པུ་བྱང་
ཆུབ་ལམ་གྱི་རིམ་པ་ཆེན་མོ་སོགས་ཡང་ཡང་མཇལ་ཏེ་ཤེས་པར་བྱས་ནས་ལག་
ལེན་ལ་ཅི་ཐེབ་བྱའོ། །དེ་ལྟར་ན་ཇི་སྐད་བཤད་པའི་ལམ་གྱི་རིམ་པ་འདི་ནི། ྋརྣམ་
འདྲེན་ཕྱག་ན་པདྨོ་ལྔ་པས། ཕྱོགས་རེའི་སྨན་གྱིས་ལ་ལར་དུག་འགྱུར་བའི། །ཟབ་
རློམ་གཞན་གྱིས་འགྲན་མིན་བསྟན་པའི་གནད། །མ་ལུས་ཚང་བ་སྐྱེས་བུ་རྣམ་པ་
གསུམ། །ཡང་དག་ལམ་དུ་བཀྲི་བའི་དོན་ཆེན་ཡིན། །ཞེས་གང་གསུངས་པ་ལྟར།
ཟབ་ཟབ་མོར་གྲགས་པ་གཞན་གྱིས་ཆ་ཙམ་ཡང་བསྒྲུན་དུ་མེད་པས་རྒྱལ་བ་དགྱེས་
པའི་ལམ་བཟང་རྨད་དུ་བྱུང་བ། དུས་གསུམ་ཕྱོགས་བཅུའི་རྒྱལ་བ་ཐམས་ཅད་གང་
ལས་གཤེགས་ཤིང་འབྱོན་པར་འགྱུར་བའི་བགྲོད་པ་གཅིག་པའི་ལམ་པོ་ཆེ་ཐུབ་པའི་
གསུང་རབ་ཆོས་ཕུང་བརྒྱད་ཁྲི་བཞི་སྟོང་དགོངས་འགྲེལ་དང་བཅས་པའི་བརྗོད་བྱའི་
སྙིང་པོ་མ་ལུས་པ་ཕྱོགས་གཅིག་ཏུ་བསྡོམས་ནས། གང་ཟག་གཅིག་གིས་སོ་སོ་སྐྱེ་
བོ་ནས་སངས་རྒྱས་ཀྱི་སའི་བར་དུ་ཇི་ལྟར་བགྲོད་པའི་ཚུལ་རྣམས་ནག་པོ་འགྲོ་ཤེས་
སམ་བཀླག་ཆོག་ཏུ་བཀོད་པ་ཡིན་པར་གདའ་ནའང་། དེང་དུས་ཀྱི་སྐྱེ་བོ་ཕལ་ཆེར་
ཆེར་ནི་ཚེ་འདི་འབའ་ཞིག་ལ་ཤི་སྦར་འཐམ་ནས། ཆོས་འདི་འདྲ་ཉམས་སུ་ལེན་པ་ལྟ་
ཅི་སེམས་དང་བས་ཐལ་མོ་ཡ་གཅིག་ཙམ་སྦྱོར་བའི་བསོད་ནམས་ཀྱང་མི་འདུག་ལ།



22
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་དང་པོ།
འགའ་ཞིག་ཆོས་ལ་མོས་བློ་ཕྲན་བུ་རེ་ཡོད་ཀྱང་གང་ལའང་མ་སྦྱངས་ཤིང་ཅི་ཡང་
མི་ཤེས་པའི་བླུན་པོ་ལུག་འདྲ་བ་རེའམ། གཞུང་ལུགས་བཟང་པོ་རྣམས་ལ་ཅུང་ཟད་
རེ་སྦྱངས་མྱོང་དུ་ཆུག་ཀྱང་། ལག་ལེན་གྱི་ཚེ་རང་གི་གང་ཤེས་གཞུང་དེའི་བརྗོད་བྱ་
དང་རོ་ཁུར་བ་ལྟར་རྒྱབ་བསྣོལ་འབའ་ཞིག་ཏུ་འགྱུར་བའི་འཆལ་སྤྱོད་པ་རེ་ལ་སྐྱེ་བོ་
དམ་པར་འཁྲུལ་ནས། དེ་ལ་སྣ་ཐག་གཏོད་པ་དང་། ཡང་འགའ་ཞིག་དོན་དུ་ཐུན་མོང་
ལམ་སྦྱང་ཙམ་ལ་མྱོང་བ་ཐོན་མ་མྱོང་བ་ལ། ཁ་ནས་རྫོགས་རིམ་སོགས་ཀྱི་རྟོགས་
པ་ཡ་ཟད་ཞིག་ལ་སླེབས་ཟིན་པ་སྐད་ཀྱི་བླུན་པོ་མགོ་སྐོར་གྱིས་རྫུན་རླབས་པོ་ཆེ་ངོ་
ཚ་མེད་པར་སྒྲོག་ཅིང་། སྤྱོད་པ་ཁྱི་ཕག་དང་མཚུངས་པའི་གྲུབ་བརྫུ་རེ་ལ་གྲུབ་ཆེན་
དུ་འཁྲུལ་ནས། དེ་ལ་སངས་རྒྱས་དངོས་ཀྱི་དག་སྣང་འབྱོངས་ཁུལ་གྱི་ལྟ་སྤྱོད་ཐམས་
ཅད་དེ་དང་བསྟུན་ཏེ། མཐར་ཆོས་གཞན་ལྟ་ཅི་སྨོས། རང་རང་གི་སྡོམ་མགོ་ཙམ་
ཡང་མི་ཐོན་པ་དང་། ཡང་འགའ་ཞིག་བླ་མ་མཚན་ཉིད་དང་ལྡན་པ་རེ་དང་མཇལ་
ནས་ཆོས་ཁུངས་རེ་ཐོབ་ཀྱང་། ཆོས་གྲྭ་གྲོལ་བའི་སྐད་ཅིག་གཉིས་པ་ནས། བླ་མ་ལ་
སྨོད་པ་སོགས་ཡ་ང་བའི་ལས་ལ་ཚམ་ཚོམ་མེད་པར་འཇུག་པ་ལྟ་བུ་མདོར་ན་ཆོས་
མིན་སྤྱོད་པས་ས་སྟེང་ཁྱབ་པའི་སྐབས་སུ་སླེབས་འདུག་གཤིས། འདི་འདྲ་རྩོམ་ཁུལ་
བྱས་ཀྱང་གཞན་ཕན་གྱི་རེ་བ་ནི་ཆེར་བྱེད་རྒྱུ་མི་གདའ་རུང་། རྒྱལ་བའི་བསྟན་པའི་
སྙིང་པོ་མཐར་ཐུག་པ་འདི་ཉིད་འཇིག་རྟེན་གྱི་ཁམས་སུ་ཅུང་ཟད་རེ་གནས་ནའང་
ཅི་མ་རུང་སྙམ་པས་ཀུན་ནས་བསླངས་ཏེ་བྲིས་པ་ཡིན་པས། རྣམ་སྨིན་དཀར་པོའི་
ལེགས་བྱས་ཀྱི་གྲལ་དུ་བགྲང་རུང་ངམ་སྙམ་དུ་རློམ་པ་ལགས་སོ། ། །
ངོ་མཚར་ཐུབ་གསུང་སིན་དྷུའི་བདག་པོ་ལས། །ལེགས་ཐོན་ཐེག་མཆོག་
ལམ་བཟང་སྤྲིན་ཆེན་ཕྲེང༌། །གོ་སའི་ཚངས་བྱུང་སྲད་བུར་བསྟར་བ་འདི། །རིས་བྲལ་
བློ་གསལ་གཞོན་ནུའི་མགུལ་རྒྱན་མཛོད། །མ་ལུས་མཁྱེན་ལྔ་པ་ཡི་བགྲོད་གཅིག་ལམ་
བཟང་སྣང་བའི་མཛོད། །ཆེས་ཉུང་བྷ་ར་ཏ་ཀ་ཁྱུང་སྔོན་སྐྱེས་ཀྱི་ཉེར་དྲངས་ཏེ། །ཨཱ་ཀླུ་



སྦྱོར་བའི་ཆོས་དྲུག་ཉམས་སུ་ལེན་ཚུལ།
ར་ཡི་རྩེ་དགའ་རི་རྩེར་འཕགས་འདིའི་སྐྱེ་དགུ་ཡི། །རྒུད་མུན་དྲུངས་ནས་འབྱིན་དང་
ལྷན་ཅིག་ཕན་བདེའི་ཚལ་འབྱེད་ཤོག །དེ་ལྟར་ཐེག་མཆོག་ལམ་བཟང་ཉིད། །ཚུལ་
བཞིན་བཀྲོལ་བའི་རྔོ་ཐོགས་པའི། །བྱེད་པོ་རྗེ་བཙུན་བླ་མ་ལ། །བཀའ་དྲིན་དྲན་ནས་
སླར་ཡང་འདུད། །
ཅེས་པ་འདི་ནི། རབ་བྱུང་བཅུ་བཞི་པའི་བག་ཡོད་ཅེས་པ་ཆུ་མོ་གླང་གི་ལོའི་དབྱར་
ཐོག་ཏུ་འདི་གའི་གྲྭ་ཚང་དང༌། ལྕོག་གེ་དགོན་དགའ་ལྡན་ཕུན་ཚོགས་གླིང༌། རག་ཤུལ་དགའ་
ལྡན་ཆོས་འཁོར་གླིང་སོགས་སུ་བྱང་ཆུབ་ལམ་གྱི་དམར་ཁྲིད་ཐམས་ཅད་མཁྱེན་པར་བགྲོད་པའི་
བདེ་ལམ་ཁྲིད་རྒྱས་པར་གཏོང་སྐབས་ཕན་ཚུན་གྱི་ཆོས་གྲྭའི་བློ་གསལ་དོན་གཉེར་ཅན་དུ་མས།
གསུང་བཤད་འདི་དོན་བཞིན་ཚིག་ཉུང་ངུའི་སྟེང་ནས་རྒྱུན་ཁྱེར་དུ་ཉམས་སུ་བླང་ཆོག་པའི་ཡིག་
ཆ་ཞིག་གསར་སྒྲིག་དགོས་ཞེས་ཡང་ཡང་ནན་ཆེན་པོས་བསྐུལ་ཞིང་། ཉེ་ཆར་མདོ་སྔགས་རབ་
འབྱམས་སྨྲ་བའི་དགེ་བའི་བཤེས་གཉེན་ཆེན་པོ་བོ་དྷིའི་མཚན་ཅན་གྱིས་ཀྱང་། དགའ་ལྡན་སྒྲུབ་
བརྒྱུད་ཀྱི་བསྟན་པའི་ཡང་སྙིང་དཔལ་དབེན་ས་སྙན་བརྒྱུད་ཐུན་མོང་མིན་པའི་མན་ངག མདོ་
སྔགས་ཟུང་འབྲེལ་གྱི་ལམ་གྱི་རིམ་པ་འདི་ཉིད་ཇི་ལྟར་ཉམས་སུ་བླང་བའི་ཚུལ། སྦྱོར་དངོས་
མཇུག་དང་བཅས་པ། དཀྱུས་གཅིག་ཏུ་བསྒྲིགས་པ་ཞིག་དགོས་ཚུལ་གྱི་བཀའ་མོས་ཡང་ཡང་
བྱུང་བ་དང༌། རང་ཉིད་ཀྱང་ལམ་བཟང་འདི་ལ་བག་ཆགས་འཇོག་པའི་བསམ་པས། ཆོས་སྨྲ་བའི་
བཙུན་པ་བློ་བཟང་བསྟན་པ་ཆོས་འཕེལ་དཔལ་བཟང་པོས། ཤིང་སྟག་ལོའི་སྒྲུབ་པའི་ནག་ཟླའི་
དཀར་ཕྱོགས་ཀྱི་གཟའ་ཚེས་དགེ་བར། རང་གི་བསྒྲུབ་གནས་པདྨ་གསང་སྔགས་བདེ་ཆེན་དགའ་
འཁྱིལ་དུ་སྦྱར་བའོ། །ཤུ་བྷཾ་མསྟུ་སརྦ་ཛ་ད་ཏ་མ། མངྒ་ལཾ། དགེའོ།། །།



༄༅། །བྱང་ཆུབ་ལམ་གྱི་རིམ་པའི་སྔོན་
འགྲོ་སྦྱོར་ཆོས་དྲུག་གི་ཁྲིད་ཡིག་
ལག་ལེན་དུ་བཀོད་པ་དངོས་གྲུབ་
ཀུན་འབྱུང་ཞེས་བྱ་བ་
བཞུགས་སོ། །



སྦྱོར་ཆོས་དྲུག་གི་ཁྲིད་ཡིག་
133
༄༅། །བྱང་ཆུབ་ལམ་གྱི་རིམ་པའི་སྔོན་འགྲོ་སྦྱོར་ཆོས་དྲུག་གི་ཁྲིད་ཡིག་
ལག་ལེན་དུ་བཀོད་པ་དངོས་གྲུབ་ཀུན་འབྱུང་ཞེས་བྱ་བ་བཞུགས་སོ། །
༄༅། །ན་མོ་གུ་རུ་མུ་ནི་ཨིནྡྲ་ཡ། འདྲེན་མཆོག་ཤཱཀྱའི་ཏོག་དང་མི་ཕམ་
མགོན། །བློ་གཏེར་ཡབ་གཅིག་ཀླུ་སྒྲུབ་ཐོགས་མེད་ཞབས། །མར་མེ་མཛད་དཔལ་
བློ་བཟང་གྲགས་པ་སོགས། །ཡབ་སྲས་རྩ་རྒྱུད་བླ་མའི་ཚོགས་ལ་འདུད། །སྔོན་
བྱོན་འཕགས་བོད་མཁས་གྲུབ་དུ་མ་ཡིས། །མཐོན་པོའི་ས་རུ་གཤེགས་པའི་ལམ་
བཟང་པོ། །བྱང་ཆུབ་ལམ་གྱི་རིམ་པའི་སྔོན་འགྲོའི་ཆོས། །ས་བཅད་དྲུག་ཏུ་བསྡུས་
ཏེ་འདིར་བཤད་ཉོན། །དེ་ལ་འདིར་སྐལ་བ་དང་ལྡན་པའི་གང་ཟག་རྣམས་ཀྱིས་མདོ་
སྔགས་ཀུན་གྱི་སྙིང་པོ། བྱང་ཆུབ་ལམ་གྱི་རིམ་པ་ཉམས་སུ་ལེན་པ་ལ་སྦྱོར་བ་དང་
དངོས་གཞི། མཇུག་གསུམ་ཚང་བ་དགོས་ལ་དང་པོ་སྦྱོར་བ་ལ་ཆོས་དྲུག་ཡོད་པས།
ཐོག་མར་གནས་ཁང་བྱི་དོར་བྱས་ཏེ། སྐུ་གསུང་ཐུགས་ཀྱི་རྟེན་དགྲམ་པ་དང་གཅིག
མཆོད་པ་གཡོ་མེད་ཅིང་བཀོད་པས་མཛེས་པར་བཤམས་པ་དང་གཉིས། རང་
ཉིད་སྟན་བདེ་བ་ལ་ལུས་རྣམ་སྣང་གི་ཆོས་བདུན་ལྡན་གྱིས་འཁོད་དེ། རང་རྒྱུད་ལ་
བརྟགས་ནས་ཀུན་སློང་བཅོས་ཏེ། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་
པ་དང་གསུམ། ཁྱད་པར་གྱི་སེམས་བསྐྱེད་ཚོགས་ཞིང་གསལ་བཏབ་ནས། སྤྱན་
འདྲེན་ཁྲུས་གསོལ་བྱེད་པ་དང་བཞི། ཚོགས་བསགས་པའི་གནད་ཡན་ལག་བདུན་
པ་མཎྜལ་དང་བཅས་པ་འབུལ་བ་དང་ལྔ། གསོལ་བ་འདེབས་པ་མན་ངག་བཞིན་རྒྱུད་
དང་འདྲེས་ངེས་པར་བྱ་བ་དྲུག་པོ་ཡིན་ནོ། །



234
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
སྦྱོར་ཆོས་དང་པོ།
སྦྱོར་ཆོས་དང་པོ་གནས་ཁང་བྱི་དོར་བྱ་ཚུལ་ནི། གནས་ཀྱི་རྡུལ་དང་ཐལ་བ་
སོགས་འཕྱག་པ་དང་། ངག་གིས། རྡུལ་སྤང་། དྲི་མ་སྤང་། ཞེས་བརྗོད་པ་འཕགས་པ་
ལམ་བསྟན་གྱི་རྣམ་ཐར་བཞིན་དང་། ཡིད་ཀྱིས་རང་གཞན་ཐམས་ཅད་ཀྱི་ལས་ངན་
སྡིག་སྒྲིབ་ཐམས་ཅད་དག་སོང་སྙམ་པར་བྱེད། དེ་ལྟར་གནས་ཁང་བྱི་དོར་བྱས་པ་
ལ་ཕན་ཡོན་རྣམ་པ་ལྔ་འབྱུང་བ་ཡིན་ཏེ། རང་རྒྱུད་ཀྱི་སྒྲིབ་པ་དག་པ་དང༌། དམིགས་
པ་གསལ་བར་འཆར་བའི་རྟེན་འབྲེལ་དང་། གཞན་རྣམས་སེམས་སྤྲོ་བ་དང་། ལྷག་
པའི་ལྷ་རྣམས་ཐུགས་དགྱེས་པ་དང༌། ཤི་ནས་གནས་གཙང་དུ་སྐྱེས་པ་ལ་སོགས་པ་
ཡིན་ནོ། །
སྐུ་གསུང་ཐུགས་ཀྱི་རྟེན་བཤམ་ཚུལ་ནི། རང་གི་མདུན་གྱི་ཐད་དྲང་གི་
སྟེགས་ཀྱི་ཁར་ཐུབ་པའི་དབང་པོ་རྗེ་རིན་པོ་ཆེ། རང་གི་རྩ་བའི་བླ་མ་སོགས་ཀྱི་སྐུ་
བྲིས་འབུར་གང་རུང་བཤམས་པ་སྐུ་དང་། བརྒྱད་སྟོང་པ་དང་། མདོ་སྡེ་བསྐལ་བཟང་།
བྱང་ཆུབ་ལམ་རིམ་སོགས་ཀྱི་གླེགས་བམ་འཇོག་པ་གསུང་དང༌། མཆོད་རྟེན་སོགས་
བཤམས་པ་ཐུགས་ཀྱི་རྟེན་དང་། གཞན་ཡང་བླ་མ་ཡི་དམ་གྱི་སྐུ་ཐང་གང་ཡོད་
བཤམས་ནས། དེ་དང་དེ་དངོས་སུ་བཞུགས་ཡོད་སྙམ་པ་ནི། གནད་ཁྱད་པར་ཅན་
ཡོད་དེ། མཆོག་གསུམ་གྱི་བྱིན་རླབས་རང་རྒྱུད་ལ་འཇུག་མྱུར་བ་དང་། ལམ་སྒྲུབ་
པའི་གེགས་ཉུང་བ་དང༌། བླ་མེད་བྱང་ཆུབ་ཀྱི་རྒྱུར་འགྲོ་བ་སོགས་ཕན་ཡོན་མང་པོ་
ཡོད་པས། མདོ་སྡེ་པད་དཀར་དང་སྙིང་རྗེ་པདྨ་དཀར་པོ་སོགས་ལ་བལྟས་ཏེ། དགེ་
བ་ལ་སྤྲོ་བའི་ཐབས་ལ་འབད་པར་བྱའོ། །



སྦྱོར་ཆོས་དྲུག་གི་ཁྲིད་ཡིག་
25
སྦྱོར་ཆོས་གཉིས་པ།
སྦྱོར་ཆོས་གཉིས་པ་མཆོད་པ་གཡོ་མེད་པ་ལ། རྒྱུ་དང་ཀུན་སློང་གི་གཡོ་
གཉིས་ཡོད། མཆོད་པའི་རྒྱུ་ཆུ་དང་། ནས་མར་སོགས་ཡོ་བྱད་རྣམས་གང་ངན་ནས་
ཕུལ་བ་དང་། གཞན་གྱི་ལག་ནས་འཕྲོག་སྟེ་ཕུལ་བ་སོགས་ནི་གཡོ་ཡིན་ལ། དེ་འདྲ་
མ་ཡིན་པར་དངོས་པོ་གང་བཟང་ཕུལ་བ་སོགས་གཡོ་མེད་པ་ཡིན། ཀུན་སློང་ངན་པ་
ཚེ་འདིའི་རྙེད་བཀུར་སྙན་གྲགས་དང་། ལོངས་སྤྱོད་སོགས་འབྱུང་བའི་རྒྱུར་དམིགས་
ཏེ་ཕུལ་ན། ཀུན་སློང་གཡོ་ཡོད་པ་ཡིན་ཏེ། དེ་འདྲའི་བསམ་པ་སྤངས་ཏེ་སེམས་ཅན་
ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པའི་ཆེད་དུ་དཀོན་མཆོག་མཆོད་
པར་བྱའོ་སྙམ་པས་མཆོད་པ་ཕུལ་ན་ཀུན་སློང་གཡོ་མེད་པ་ཡིན། སྔོན་བྱོན་བཀའ་
གདམས་གོང་མ་རྣམས་ཀྱིས། དངོས་པོ་ལ་མ་རག་བསམ་པ་ལ་རག་ལས། ཞེས་
གསུངས་པ་བཞིན། དངོས་པོ་དམན་པ་ཆུང་ངུ་ཕོར་བ་གང་ཡིན་དང་། བསམ་པའི་སྒོ་
ནས་སྐྱེས་བུ་གསུམ་གྱི་མཆོད་པ་གསུམ་དུ་འགྲོ་ལུགས་ཡོད་པ་སོགས་མཁས་པའི་
ཞལ་ཤེས་དགོས་སོ། །བཀོད་པས་མཛེས་པར་བཤམས་ཚུལ་ནི། དུང་བོར་སོགས་
ལ་དྲི་དྲེག་མེད་པ་དང༌། གཅིག་གཅིག་ལ་མ་ཐུག་པ་དང༌། གཡས་འཁྱོགས་གཡོན་
འཁྱོགས་མ་ཡིན་པ། ཆུ་ནས་སོགས་ཧ་ཅང་གང་ཆེ་བ་དང༌། མ་གང་བ་དང་། བར་དུ་
འབོ་བ་དང་། འཐོར་བ་སོགས་མ་ཡིན་པར་གཙང་ཞིང་ཡིད་དུ་འོང་བ་ཞིག་བྱེད་དགོས་
པ་ཡིན་ནོ། །
སྦྱོར་ཆོས་གསུམ་པ།
སྦྱོར་ཆོས་གསུམ་པ་སྟན་བདེ་བར་གདིང་བ་ནི། འབོལ་གདན་སོགས་བཏིང་



236
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
བའི་འོག་ཏུ་ས་དཀར་གྱི་གཡུང་དྲུང་གཡས་སུ་འཁྱིལ་བ་བྲི། དེ་ནི་ཉམས་སུ་ལེན་
པའི་ལམ་རྣམས་རྒྱུད་ལ་མ་སྐྱེས་ཀྱི་བར་དེ་ལས་མི་འདའ་བ་མཚོན། དེའི་སྟེང་དུ་རྩ་
དུར་བ་རྩེ་མོ་རང་གི་མདུན་དང་། རྩ་བ་རྒྱབ་ཏུ་བསྟན་པ་མ་འཕྱུག་པར་གདིང་། དེ་
ལྟར་བྱེད་པ་ནི། སྒྲུབ་པ་པོ་ཚེ་རིང་བ་དང༌། སྔོན་བྱོན་སྟོན་པས་ཀྱང་བཀྲ་ཤིས་རྩ་ལྟ་
བུ་བཏིང་སྟེ། མངོན་པར་རྫོགས་པར་སངས་རྒྱས་པ་ཡིན་པས། རྟེན་འབྲེལ་ཁྱད་པར་
ཅན་དང་དགོས་པ་མང་ཡང་རེ་ཞིག་དེ་ཙམ་མོ། །དེའི་སྟེང་འབོལ་ལྟ་བུ་རྒྱབ་ཅུང་ཟད་
མཐོ་ལ་མདུན་དམའ་བ་ཞིག་གི་སྟེང་དུ། ལུས་རྣམ་སྣང་གི་ཆོས་བདུན་ལྡན་དུ་འདུག
ཆོས་བདུན་ནི། རྐང་པ་སྐྱིལ་ཀྲུང་བཅའ་བ། ལག་གཉིས་མཉམ་བཞག སྒལ་ཚིགས་
དྲང་པོ་བསྲང་བ། སོ་དང་མཆུ་རང་བབས་སུ་བཞག་སྟེ་ལྕེ་རྐན་ལ་སྦྱར་བ། མགོ་བོ་
ཐད་དུ་ཅུང་ཟད་མདུན་དུ་གུག་པ། མིག་སྣ་རྩེར་བལྟ་བ། དཔུང་པ་རྒོད་གཤོགས་ལྟར་
བརྐྱངས་པ་ཡིན་ལ། དེ་ལྟར་བྱས་པས་དུས་རིང་པོར་བསྡད་ཀྱང་འདུག་ཉམས་བདེ་
ཞིང༌། ལུས་དྲང་ལ། ལུས་དྲང་ན་རྩ་དྲང་བས་རྩ་ནང་དུ་རྒྱུ་བའི་རླུང་དྲང་བས་རིག་པ་
ཇེ་གསལ་སུ་འགྲོ་བས་དམིགས་པ་གསལ་བ་དང་། ཉོན་མོངས་ཆུང་བ་དང༌། དགེ་
སེམས་མངོན་འགྱུར་དུ་འབྱུང་བ་སོགས་གནད་ཁྱད་པར་ཅན་ཡོད་དོ། །དོན་དེ་ལ་
དགོངས་ནས་སྐྱེས་མཆོག་མར་པ་ལོ་ཙཱས། ཁྱོད་བོད་ཀྱི་མཁས་པ་ཐམས་ཅད་ཀྱི་
ཡོན་ཏན་རྣམས་ཕྱོགས་གཅིག་ཏུ་བསྡུས་ཀྱང་། ང་མར་པའི་འདུག་ལུགས་ལ་མི་དོ་
ཞེས་གསུངས་པ་ལྟར་རོ། །
རྒྱུད་བརྟག་ཚུལ་ནི། ད་རེས་ངས་ཆོས་སྒྲུབ་པ་འདི་ཚེ་འདིའི་རྙེད་བཀུར་
མཐོ་འདོད་སོགས་ཀྱི་ཕྱིར་རམ། ཕྱི་མར་ངན་སོང་གི་སྡུག་བསྔལ་དང་རང་ཉིད་
གཅིག་པུ་འཁོར་བ་ལས་གྲོལ་བའི་ཕྱིར་རམ། སེམས་ཅན་ཐམས་ཅད་རྫོགས་པའི་
སངས་རྒྱས་ལ་འགོད་པའི་ཕྱིར་རམ་བསམས་པས། སྔ་མ་གཉིས་སུ་འདུག་ན། བློ་
ངན་དེ་གཉིས་གཞུང་ལུགས་ལ་སྦྱངས་པའི་མཁས་པ་ཡིན་ན། རྣམ་འགྲེལ་དང་རྩ་ཤེ་
སོགས་ཀྱི་ལུང་རིགས་དུ་མའི་སྒོ་ནས་ཚར་གཅོད་ལུགས་ཡོད་ཀྱང་། དབང་རྣོན་ལ་



སྦྱོར་ཆོས་དྲུག་གི་ཁྲིད་ཡིག་
27
དགོངས་པས་མ་བཤད། སྐབས་འདིར་རྣོ་རྟུལ་ཐུན་མོང་གི་ཉམས་ལེན་གྱི་དམིགས་
པ་ནི། ཐོག་མེད་ནས་ད་བར་དུ་བློ་ངན་འདི་གཉིས་ཀྱི་དབང་དུ་སོང་བས་ཆོས་ལམ་
དུ་མ་སོང་བ་ཡིན་པས། ད་ནི་དེའི་དབང་དུ་མི་གཏོང་བ་ཞིག་བྱ་བསམ་པས། སྙིང་
གའི་དཀྱིལ་དུ་བློ་ངན་ཆགས་སྡང་དང༌། སྡིག་སྒྲིབ་ཐམས་ཅད་ས་ཕུང་ནག་པོའི་རྣམ་
པར་གསལ་བཏབ། རླུང་ཕྱིར་བུད་པ་དང་མཉམ་དུ་ས་ཕུང་རླུང་གིས་དེད་པ་བཞིན་
ཕྱིར་ཐོན་ཏེ་དེ་ས་ལ་ཐིམ་པའི་མོས་པ་བྱ། རླུང་ཚུར་རྔུབ་པ་དང་མཉམ་དུ་མདུན་ན་
བཞུགས་པའི་བླ་མ་སྲས་བཅས་ཀྱི་བྱིན་རླབས་ཐམས་ཅད་འོད་དཀར་པོའི་རྣམ་པར་
རང་གི་སྣ་བུད་ནས་ཞུགས་ཏེ་རྒྱུད་བྱིན་གྱིས་བརླབས་པའི་མོས་པ་བྱ། །
ཀུན་སློང་བཅོས་ཚུལ་ནི། ད་རེས་རྙེད་དཀའི་མི་ལུས་ཁྱད་པར་ཅན་ལན་
གཅིག་ཐོབ་པ་འདི་ཡུན་རིང་དུ་མི་གནས་པར་སྐད་ཅིག་ལ་འཇིག་འགྲོ་བ་དང༌། འཆི་
བའི་འོག་ཏུ་མེད་དུ་མི་འགྲོ་བས་སྐྱེ་བ་ཞིག་ལེན་དགོས། ལེན་རྒྱུའི་སྐྱེ་བ་ལ་བདེ་
འགྲོ་ངན་འགྲོ་གཉིས་ཁོ་ནར་ངེས་པས། བདེ་འགྲོར་སྐྱེ་བའི་རྒྱུ་དགེ་བ་དང་། ངན་
འགྲོར་སྐྱེ་བའི་རྒྱུ་སྡིག་པའི་ལས་ཡིནཔས། ཆོས་ཞིག་མ་བྱས་པར་ཤི་ན་དལ་བ་ཐོབ་
པ་དོན་མེད་དུ་འགྱུར་བ་དང༌། ངན་སོང་གསུམ་དང་འཁོར་བའི་སྡུག་བསྔལ་མཐའ་
དག་མྱོང་དགོས་པས། མྱོང་ཚེ་བཟོད་སྲན་ཅི་ཡོད་ད་ལྟ་རང་གི་ལག་པ་མེ་དོང་དུ་
ཚུད་པ་དང༌། གྲང་བར་ཤས་ཆེ་བའི་སྐབས་ལུས་གཅེར་བུར་བསྡད་པ་སོགས་ལས་
ཤེས། དེས་ན་རང་གཅིག་པུས་ངན་སོང་གི་སྡུག་བསྔལ་མི་མྱོང་བ་དང༌། འཁོར་
བ་ལས་གྲོལ་བ་ཡོད་རུང་། མ་རྒན་སེམས་ཅན་འདི་རྣམས་འཁོར་བ་ལས་བསྒྲལ་
བ་ཞིག་མ་བྱུང་ན་ངོ་ཚ་དང་། ཁྲེལ་མེད་པས་དྲིན་ལན་མ་འཇལ་བའི་སྐྱེ་བོ་ཕལ་བའི་
ཕལ་བར་འགྱུར་བ་དང༌། ཐེག་པ་དམན་པའི་ལམ་དུ་སོང་བས་རྒྱལ་བ་རྒྱལ་སྲས་
ཐུགས་མི་དགྱེས་པ་དང༌། རྫོགས་པའི་སངས་རྒྱས་ཐོབ་པ་ཡུན་རིང་བ་སོགས་ཉེས་
དམིགས་དེ་དག་གི་ཕྱིར་རང་ཉིད་ཀྱི་མ་རྒན་སེམས་ཅན་འདི་རྣམས་འཁོར་བ་སྤྱི་



23
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
དང༌༑ བྱེ་བྲག་གི་སྡུག་བསྔལ་མཐའ་དག་ལས་བསྒྲལ་ཏེ་བདེ་བ་མཆོག་ལ་འགོད་པ་
ཞིག་བྱ་དགོས་ནའང་བདག་ལ་དེ་ལྟ་བུའི་ནུས་པ་མི་འདུག དེར་མ་ཟད་དགྲ་བཅོམ་
པ་གཉིས་ཀྱི་གོ་འཕང་ཐོབ་ཀྱང་སེམས་ཅན་གྱི་དོན་ཉི་ཚེ་བ་ཙམ་གྱིས་དོན་བྱེད་པ་
མ་གཏོགས་སེམས་ཅན་ཐམས་ཅད་ཀྱི་དོན་བྱེད་པར་སྐྱོན་ཀུན་ཟད་ཡོན་ཏན་ཀུན་
ལྡན་རྫོགས་པའི་སངས་རྒྱས་གཅིག་པུ་མ་གཏོགས་མེད་པས། བདག་གིས་མྱུར་དུ་
སངས་རྒྱས་ཀྱི་གོ་འཕང་ཐོབ་པ་ཞིག་ཅིས་ཀྱང་བྱས་ནས་སེམས་ཅན་ཐམས་ཅད་བདེ་
བ་ལ་འགོད་པའི་ཕྱིར་དུ་སྐྱབས་གནས་དཀོན་མཆོག་གསུམ་ལ་སྐྱབས་སུ་འགྲོ་བར་
བྱའོ། །སྙམ་པས་སྐྱབས་ཡུལ་གསལ་འདེབས་ཚུལ་ནི། །
རང་གི་མདུན་གྱི་སྤྱི་བོའི་ཐད་དྲང་ནས། །ཁྲུ་གང་ཙམ་གྱི་ནམ་མཁར་སེང་ཁྲིའི་
སྟེང་། ། རྒྱབ་ཉེའི་སེང་ཁྲི་པདྨ་ཟླ་བའི་སྟེང་། །རྩ་བའི་བླ་མ་བཅོམ་ལྡན་ཤཱཀྱ་ཐུབ། །སྐུ་
མདོག་སེར་པོ་ཕྱག་གཡས་ས་གནོན་དང་། །གཡོན་པ་བདུད་རྩིས་གང་བའི་ལྷུང་
བཟེད་བསྣམས། །ཆོས་གོས་གསུམ་གསོལ་འོད་ཕུང་འབར་བའི་དབུས། །སྐྱིལ་ཀྲུང་
གིས་བཞུགས་མཚན་དཔེའི་རྒྱན་སྤྲས་པའི། །ཐུགས་ཀའི་འོད་ཟེར་གཡས་གཡོན་
སྟེང་འཕྲོས་པའི། །གཡས་ཀྱི་སྣེ་མོར་པདྨ་ཟླ་བའི་སྟེང་། །བྱམས་པ་ཐོགས་མེད་ལ་
སོགས་རྒྱ་ཆེ་བའི། །ལམ་གྱི་བརྒྱུད་པའི་བླ་མ་ཐམས་ཅད་དང༌། །གཡོན་གྱི་སྣེ་མོར་
པདྨ་ཟླ་བའི་སྟེང༌། །འཇམ་དབྱངས་ཀླུ་སྒྲུབ་ཀླུ་ཡི་བྱང་ཆུབ་སོགས། །ཟབ་མོ་ལྟ་
བརྒྱུད་བླ་མའི་ཚོགས་རྣམས་བཞུགས། །སྟེང་དུ་རྡོ་རྗེ་འཆང་དབང་ཏེ་ལོ་པ། །ནཱ་རོ་
ལ་སོགས་བྱིན་རླབས་ཉེ་བརྒྱུད་ཀྱི། །བླ་མ་རྣམས་དང་གཙོ་བོའི་མདུན་གྱི་ཐད། །སེང་
ཁྲི་པད་ཟླའི་སྟེང་དུ་རང་ཉིད་ཀྱི། །རྩ་བའི་བླ་མ་དགེ་སློང་རྡོར་འཛིན་ཚུལ། །བཞུགས་
པའི་མཐའ་སྐོར་ཆོས་འབྲེལ་དངོས་ཐོབ་པའི། །བླ་མ་རྣམས་ཀྱིས་བསྐོར་ནས་
བཞུགས་པར་གྱུར། །དེ་དག་མཐའ་སྐོར་སེང་ཁྲི་ཆེན་པོའི་སྟེང་། །རྒྱུད་བཞིའི་ལྷ་
ཚོགས་སངས་རྒྱས་སོ་ལྔ་སོགས། །ཉན་རང་དཔའ་བོ་མཁའ་འགྲོ་ཆོས་སྲུང་རྣམས། །



སྦྱོར་ཆོས་དྲུག་གི་ཁྲིད་ཡིག་
23
མངོན་སུམ་བཞུགས་པའི་མདུན་ན་རང་རང་གི །གསུང་གི་ངོ་བོ་གླེགས་བམ་པོ་ཏིའི་
ཚུལ། །རྣམ་པར་གསལ་བཏབ་སྐྱབས་གསུམ་བདག་ཉིད་གྱུར། །བླ་མ་ལ་སྐྱབས་
སུ་མཆིའོ་ཞེས་ལན་གང་མང་བརྗོད་པའི་ཚེ། བླ་མ་ཐུབ་པའི་དབང་པོ་དང་། རྒྱ་ཆེན་
སྤྱོད་རྒྱུད། ཟབ་མོ་ལྟ་རྒྱུད། ཉམས་ལེན་བྱིན་རླབས་བརྒྱུད་པ། ཆོས་འབྲེལ་དངོས་
ཐོབ་ཀྱི་བླ་མ་རྣམས་ཀྱི་སྐུ་ཡི་ཆ་ལས་བདུད་རྩི་འོད་ཟེར་དང་བཅས་པའི་རྒྱུན་བབས།
རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོག་མེད་ནས་
བསགས་པའི་སྡིག་སྒྲིབ་སྤྱི་དང་ཁྱད་པར་དུ་བླ་མ་རྣམས་ཀྱི་སྐུ་ལ་བསྡོ་བ། གསུང་
བཅག་པ། ཐུགས་དཀྲུག་པ་མ་དད་བརྙས་སྨོད་བྱེད་པ་སོགས། བླ་མ་ལ་བརྟེན་པའི་
ཉེས་ལྟུང་ཐམས་ཅད་དུད་ཁུ་དང་སོལ་ཁུའི་རྣམ་པ། ནད་ཐམས་ཅད་ཁྲག་དང་རྣག་
གི་རྣམ་པ། གདོན་ཐམས་ཅད་སྦལ་ལྕོང་སྡིག་སྦྲུལ་གྱི་རྣམ་པ་བ་སྤུ་དང་དབང་པོའི་
སྒོ་ནས་ཕྱིར་ཐོན་ཏེ་བྱང་ཞིང་དག ལུས་དྭངས་གསལ་འོད་ཀྱི་རང་བཞིན་ཅན་དུ་
གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས།
བླ་མས་ཅི་མཛད་ཡོན་ཏན་དུ་མཐོང་ཞིང་སྐྱབས་འོག་ཏུ་ཚུད་པར་གྱུར་པར་བསམ།
སངས་རྒྱས་ལ་སྐྱབས་སུ་མཆིའོ། །ཞེས་པ་མང་དུ་བརྗོད། རྒྱུད་སྡེ་བཞིའི་ལྷ་ཚོགས་
སངས་རྒྱས་སྟོང་དང་སོ་ལྔ་ལ་སོགས་པའི་སངས་རྒྱས་རྣམས་ཀྱི་སྐུ་ལས་བདུད་རྩི་
འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་
སེམས་ལ་ཞུགས་པས་ཐོག་མེད་ནས་བསགས་པའི་སྡིག་སྒྲིབ་སྤྱི་དང་། ཁྱད་པར་དུ་
དེ་བཞིན་གཤེགས་པའི་སྐུ་ལ་ངན་སེམས་ཀྱི་ཁྲག་ཕྱུང་བ་དང་། སངས་རྒྱས་ཀྱི་སྐུ་
གཟུགས་ལ་མ་གུས་པ་དང༌། བརྙས་བཏགས་པ་སོགས་སངས་རྒྱས་ལ་བརྟེན་པའི་
སྡིག་སྒྲིབ་ཉེས་ལྟུང་ཐམས་ཅད་དུད་ཁུ་དང་སོལ་ཁུའི་རྣམ་པ། ནད་ཐམས་ཅད་ཁྲག་
དང་རྣག་གི་རྣམ་པ། གདོན་ཐམས་ཅད་སྦལ་ལྕོང་སྡིག་སྦྲུལ་གྱི་རྣམ་པར་བ་སྤུ་དང་
དབང་པོའི་སྒོ་ནས་ཕྱིར་ཐོན་ཏེ་བྱང་ཞིང་དག ལུས་དྭངས་གསལ་འོད་ཀྱི་རང་བཞིན་
ཅན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་འཕེལ་ཞིང་



24༠ ༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
རྒྱས། སངས་རྒྱས་དཀོན་མཆོག་གི་སྐྱབས་འོག་ཏུ་ཚུད་པར་གྱུར། ཆོས་ལ་སྐྱབས་
སུ་མཆིའོ། །ལན་མང་དུ་བརྗོད་པས་དམ་པའི་ཆོས་ཀྱི་ངོ་བོ་པོ་ཏི་ལས་བདུད་རྩི་འོད་
ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་
ལ་ཞུགས་པས་ཐོག་མེད་ནས་བསགས་པའི་ལས་ངན་སྡིག་སྒྲིབ་སྤྱི་དང༌། ཁྱད་པར་
དུ་དམ་པའི་ཆོས་སྤངས་པ། གསུང་རབ་ཟོང་དུ་བྱས་པ། ས་སྒྲེ་པོ་ལ་བཞག་པ། བླུས་
ཟོས་པ་སོགས་ཆོས་ལ་བརྟེན་པའི་སྡིག་སྒྲིབ་ཉེས་ལྟུང་ཐམས་ཅད་དུད་ཁུ་དང་སོལ་
ཁུའི་རྣམ་པ། ནད་ཐམས་ཅད་ཁྲག་དང་རྣག་གི་རྣམ་པར་ཐོན་ཞིང་། གདོན་ཐམས་
ཅད་སྦལ་ལྕོང་སྡིག་སྦྲུལ་གྱི་རྣམ་པ་བ་སྤུ་དང་དབང་པོའི་སྒོ་ནས་ཐོན་ཏེ་བྱང་ཞིང་དག་
ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་རྟོགས་
ཀྱི་ཡོན་ཏན་ཐམས་ཅད་འཕེལ་ཞིང་རྒྱས། ཆོས་དཀོན་མཆོག་གི་སྐྱབས་འོག་ཏུ་ཚུད་
པར་བསམ། དགེ་འདུན་ལ་སྐྱབས་སུ་མཆིའོ། །ཞེས་པ་ལན་མང་དུ་བརྗོད་པས། ཉན་
རང་དཔའ་བོ་མཁའ་འགྲོ་ཆོས་སྐྱོང་རྣམས་ཀྱི་སྐུ་ལས་བདུད་རྩི་འོད་ཟེར་དང་བཅས་
པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་
ཐོག་མེད་ནས་བསགས་པའི་ལས་ངན་སྡིག་སྒྲིབ་སྤྱི་དང་། ཁྱད་པར་དུ་དགེ་འདུན་གྱི་
དབྱེན་བྱས་པ། འདུ་སྒོ་འཕྲོག་པ། མ་དད་བརྙས་སྨོད་བགྱིས་པ་སོགས་དགེ་འདུན་ལ་
བརྟེན་པའི་སྡིག་སྒྲིབ་ཉེས་ལྟུང་ཐམས་ཅད་དུད་ཁུ་དང་སོལ་ཁུའི་རྣམ་པ། ནད་ཐམས་
ཅད་ཁྲག་དང་རྣག་གི་རྣམ་པ། གདོན་ཐམས་ཅད་སྦལ་ལྕོང་སྡིག་སྦྲུལ་གྱི་རྣམ་པར་བ་
སྤུ་དང་དབང་པོའི་སྒོ་ནས་ཕྱིར་ཐོན་ཏེ་བྱང་ཞིང་དག ལུས་དྭངས་གསལ་འོད་ཀྱི་རང་
བཞིན་ཅན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་འཕེལ་
ཞིང་རྒྱས། དགེ་འདུན་དཀོན་མཆོག་གི་སྐྱབས་འོག་ཏུ་ཚུད་པར་གྱུར།
སངས་རྒྱས་ཆོས་དང་ཚོགས་ཀྱིས་མཆོག་རྣམས་ལ། །བྱང་ཆུབ་བར་དུ་
བདག་ནི་སྐྱབས་སུ་མཆི། །ཞེས་པ་ལན་མང་དུ་བརྗོད་པས། སྐྱབས་གསུམ་གྱི་



སྦྱོར་ཆོས་དྲུག་གི་ཁྲིད་ཡིག་
241
སྐུའི་ཆ་ཐམས་ཅད་ལས་བདུད་རྩི་འོད་ཟེར་དང་བཅས་པའི་རྒྱུན་བབས། རང་གཞན་
སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོག་མེད་ནས་བསགས་པའི་
སྡིག་སྒྲིབ་སྤྱི་དང༌། ཁྱད་པར་མཆོག་གསུམ་ལ་བརྟེན་པའི་སྡིག་སྒྲིབ་ཉེས་ལྟུང་དུད་ཁུ་
དང་སོལ་ཁུའི་རྣམ་པ། ནད་ཐམས་ཅད་ཁྲག་དང་རྣག་གི་རྣམ་པ། གདོན་ཐམས་ཅད་
སྦལ་ལྕོང་སྡིག་སྦྲུལ་གྱི་རྣམ་པར་བ་སྤུ་དང་དབང་པོའི་སྒོ་ནས་ཕྱིར་ཐོན་ཏེ་བྱང་ཞིང་
དག ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་
རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས། མཆོག་གསུམ་སྤྱིའི་སྐྱབས་འོག་ཏུ་
ཚུད་པར་བསམ། སྐབས་འདིར་གསང་བ་སྔགས་དང་འབྲེལ་བའི་དམིགས་རིམ་ཟབ་
མོ་འགའ་ཞིག་ཡོད་ཀྱང་དད་མེད་ལོག་ལྟ་ཅན་ལ་མི་སྨྲ་བའི་དམ་ཚིག་གོ །
སྨོན་སེམས་བསྐྱེད་ཚུལ་ནི། བདག་གི་སྦྱིན་སོགས་བགྱིས་པ་འདི་དག་
གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་པ་བརྗོད་ཚེ། བདག་
གིས་སྦྱིན་པ་བཏང་བ། ཚུལ་ཁྲིམས་བསྲུངས་པ། བཟོད་པ་བསྒོམས་པ་ལས་བྱུང་བའི་
དགེ་རྩ་འདི་དག་གི་མཐུ་ལ་བརྟེན་ནས་འགྲོ་བ་སེམས་ཅན་ཐམས་ཅད་ཀྱི་དོན་དུ་
རྫོགས་པའི་སངས་རྒྱས་ཀྱི་གོ་འཕང་ཐོབ་པར་ཤོག་ཅིག་ཅེས་སྨོན་པ་ཡིན་ནོ། །འཇུག་
པ་སེམས་བསྐྱེད་བྱ་ཚུལ་ནི། བདག་གིས་མ་སེམས་ཅན་ཐམས་ཅད་ཀྱི་དོན་དུ་སངས་
རྒྱས་ཐོབ་པར་བྱ་བའི་ཕྱིར་དུ་ཕར་ཕྱིན་དྲུག་དང་བསྡུ་བའི་དངོས་པོ་བཞི་སོགས་
རྒྱལ་སྲས་ཀྱི་སྤྱོད་པ་རླབས་པོ་ཆེ་རྣམས་ལ་བསླབ་པར་བྱའོ། །ཞེས་ངག་ནས་བརྗོད་
ཅིང་དོན་ལ་ཡང་ཡང་བསམ།
ཚད་མེད་བཞི་བསྒོམ་ཚུལ་ནི། མར་གྱུར་སེམས་ཅན་ཐམས་ཅད་འདི་རྣམས་
བདེ་བ་འདོད་ཅིང་སྡུག་བསྔལ་མི་འདོད་པ་ཤ་སྟག་ཡིན་པས་དེས་ན་སེམས་ཅན་
ཐམས་ཅད་བདེ་བ་དང་བདེ་བའི་རྒྱུ་དང་ལྡན་ན་ཅི་མ་རུང༌། ལྡན་པར་གྱུར་ཅིག
ལྡན་པར་བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་རློབས་



42
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
ཤིག སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་ན་ཅི་མ་
རུང་། བྲལ་བར་གྱུར་ཅིག བྲལ་བར་བདག་གིས་བྱའོ། །དེ་ལྟར་བྱེད་ནུས་པར་བླ་མ་
ལྷས་བྱིན་གྱིས་རློབས་ཤིག ཅེས་སོགས་རིགས་འགྲེ་བཏང་བའི་ངང་ནས། སེམས་
ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག ཅེས་སོགས་ཡོངས་
གྲགས་ལྟར་རམ། ཡང་ན་ཐུན་མོང་མ་ཡིན་པ་ནི། ཐོག་མར་བཏང་སྙོམས་ཚད་མེད་
རྒྱུད་ལ་མ་བསྒོམས་ན། བྱམས་སྙིང་རྗེ་སྐྱེས་ཀྱང་ཕྱོགས་རིས་ཙམ་མ་གཏོགས་མི་
འོང་བས། དེས་ན་སེམས་ཅན་འདི་རྣམས་ཐོག་མེད་ནས་ཉེ་ཕྱོགས་ལ་ཆགས་པ།
རིང་ཕྱོགས་ལ་སྡང་བའི་དབང་གིས་སྡུག་བསྔལ་དཔག་མེད་མྱོང་བས། ད་ལྟ་བདག་
སོགས་སེམས་ཅན་ཐམས་ཅད་ཉེ་རིང་ཆགས་སྡང་དང་བྲལ་བའི་བཏང་སྙོམས་ལ་
གནས་ན་ཅི་མ་རུང་། གནས་པར་གྱུར་ཅིག གནས་པར་བདག་གིས་བྱའོ། །དེ་ལྟར་
བྱེད་ནུས་པར་བླ་མ་ལྷས་བྱིན་གྱིས་རློབས་ཤིག ཅེས་བསམ་པ་སོགས་ཚད་མེད་
གསུམ་རིགས་འགྲེས་སྦྱར། སེམས་ཅན་ཐམས་ཅད་ཉེ་རིང་ཆགས་སྡང་དང་། །བྲལ་
ནས་ཁྱད་པར་འཕགས་པའི་བདེ་བ་ཐོབ། །བཟོད་དཀའི་སྡུག་བསྔལ་རྒྱ་མཚོ་ལས་
བསྒྲལ་ཏེ། །ཐར་པ་དམ་པའི་བདེ་དང་བྲལ་མ་གྱུར། །ཞེས་ལན་གསུམ་བརྗོད་སྐབས།
སྐྱབས་ཡུལ་རྣམས་ཀྱི་སྐུ་ལས་བདུད་རྩི་འོད་ཟེར་དང་བཅས་པའི་རྒྱུན་བབས། རང་
གཞན་སེམས་ཅན་ཐམས་ཅད་ཀྱི་སྡིག་སྒྲིབ་དུད་ཁུ་དང་སོལ་ཁུའི་རྣམ་པ། ནད་
ཐམས་ཅད་ཁྲག་དང་རྣག་གི་རྣམ་པ། གདོན་ཐམས་ཅད་སྦལ་ལྕོང་སྡིག་སྦྲུལ་གྱི་རྣམ་
པར་བ་སྤུ་དང་དབང་པོའི་སྒོ་ནས་ཕྱིར་ཐོན་ཏེ་བྱང་ཞིང་དག ལུས་དྭངས་གསལ་འོད་
ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་
འཕེལ་ཞིང་རྒྱས། ཁྱད་པར་ཚད་མེད་བཞིའི་རྟོགས་པ་རང་རྒྱུད་ལ་སྐྱེ་བར་བསམ།
སྐྱབས་ཡུལ་བསྡུ་ཚུལ་ནི། བླ་མ་ཐུབ་པའི་དབང་པོའི་ཐུགས་ཀ་ནས་འོད་
ཟེར་འཕྲོས། མཐའ་བསྐོར་གྱི་སྐྱབས་ཡུལ་རྣམས་ལ་ཕོག་པས་དེ་རྣམས་ཐུབ་པའི་



སྦྱོར་ཆོས་དྲུག་གི་ཁྲིད་ཡིག་
243
དབང་པོ་ལ་ཐིམ། ཐུབ་པའི་དབང་པོ་ཡང་འོད་དུ་ཞུ་ནས་རང་གི་སྨིན་མཚམས་སུ་
ཐིམ་པས་རྒྱུད་བྱིན་གྱིས་བརླབས་པའི་མོས་པ་བྱ།
སྦྱོར་ཆོས་བཞི་བ།
སྦྱོར་ཆོས་བཞི་པ། ཁྱད་པར་གྱི་སེམས་བསྐྱེད་ཚུལ་ནི། བདག་གི་མ་སེམས་
ཅན་ཐམས་ཅད་ཀྱི་དོན་དུ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་
འཕང་ཐོབ་པར་བྱ། དེའི་ཕྱིར་དུ་ལམ་ཟབ་མོ་བླ་མ་ལྷ་ཡི་རྣལ་འབྱོར་གྱི་སྒོ་ནས་བྱང་
ཆུབ་ལམ་གྱི་རིམ་པ་ཉམས་སུ་བླང་བར་བྱའོ། །ཞེས་པ་ལན་མང་དུ་བརྗོད་རྗེས།
རྣམ་པར་གསལ་བའི་ལྷ་ཚོགས་ཐམས་ཅད་ཀྱི། སྤྱི་བོར་ཨོཾ་དཀར་པོ། མགྲིན་པར་
ཨདམར་པོ། ཐུགས་ཀར་ཧཱུཾ་སྔོན་པོ། ལྟེ་བར་སྭ་སེར་པོ། གསང་གནས་སུ་ཧཱ་ཡིག་
ལྗང་ཁུར་མཚན་པར་གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་རང་
བཞིན་གྱི་གནས་ནས་བླ་མ་ཡི་དམ་རྒྱལ་སྲས་ཉན་རང་དཔའ་བོ་མཁའ་འགྲོ་ཆོས་
སྐྱོང་སྲུང་མ་ཐམས་ཅད་སྤྱན་དྲངས། བཛྲ་ས་མ་ཛཿ མ་ལུས་སེམས་ཅན་ཀུན་གྱི་
མགོན་གྱུར་ཅིང་། །ཞེས་པ་ནས། དེ་སྲིད་བཅོམ་ལྡན་བཞུགས་སུ་གསོལ། །ཞེས་
པའི་བར་སྤྱན་འདྲེན་ཁྲུས་གསོལ་ལྟར་འདྲེན། ཁྲུས་གསོལ་ནི། ཚོགས་ཞིང་གི་
ཕྱོགས་བཞིར་ཁྲུས་ཁང་གྲུ་བཞི་སྒོ་བཞི་པ་རེ་རེ་བསམ། ཁྲུས་ཁང་གི་ནང་དུ་ཁྲུས་
ཀྱི་རྫིང་བུ་མང་པོ་ཡོད་པའི་སྟེང་། རྒྱ་མཐོངས་ཀྱི་རྣམ་པ་ཅན་བསྒོམ། ཁྲུས་ཀྱི་ཁང་
པ་ཤིན་ཏུ་དྲི་ཞིམ་པ། །ཞེས་སོགས་ཀྱི་སྐབས། ཚོགས་ཞིང་གི་ལྷ་རྣམས་ཀྱིས་
ན་བཟའ་ཕུད་དེ་ཁྲུས་ཁང་དུ་བྱོན་ཏེ་བཞུགས་པར་བསམ། ཇི་ལྟར་བལྟམས་པ་
ཙམ་གྱིས་ནི། །ཞེས་སོགས་བརྗོད་པས་སྤྲུལ་པའི་ལྷ་མོ་རྣམས་ཀྱིས་ལྷ་རྣམས་ལ་
ཁྲུས་གསོལ་བས་ཉམས་གྲིབ་སོགས་དག་པའི་མོས་པ་བྱ། དེ་དག་སྐུ་ལ་མཚུངས་
པ་མེད་ཞེས་སོགས་བརྗོད་ཚེ་ལྷ་རྣམས་ཀྱི་སྐུ་ལྷ་མོ་རྣམས་ཀྱིས་ཁྲུས་རས་ཀྱིས་ཕྱི་



244
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་བོ།
བར་བསམ། དེ་ནས་དེ་ལ་ཁ་དོག་ལེགས་བསྒྱུར་བའི། །ཞེས་སོགས་བརྗོད་ཚེ་ལྷ་མོ་
རྣམས་ཀྱིས་ན་བཟའ་དང་རྒྱན་ཕུལ་ནས་རང་རང་གི་གདན་ལ་བཞུགས་པར་བསམ།
སྦྱོར་ཆོས་ལྔ་པ།
སྦྱོར་ཆོས་ལྔ་པ་ཡན་ལག་བདུན་པ་འབུལ་ཚུལ་ནི། ཕྱག་འཚལ་བའི་ཡན་
ལག་ནི། ཇི་སྙེད་སུ་དག་སོགས་ཤོ་ལོ་ཀ་གཅིག་གིས་ལུས་ངག་ཡིད་གསུམ་
བསྡོམས་པའི་ཕྱག་དང་། བཟང་པོ་སྤྱོད་པའི་སྨོན་ལམ་སྟོབས་དག་གིས། །སོགས་
ཤོ་ལོ་ཀ་གཅིག་གིས་ལུས་ཀྱི་ཕྱག རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །
ཞེས་སོགས་ཤོ་ལོ་ཀ་གཅིག་གིས་ཡིད་ཀྱི་ཕྱག དེ་དག་བསྔགས་པ་མི་ཟད་རྒྱ་
མཚོ་རྣམས། །ཞེས་སོགས་ཤོ་ལོ་ཀ་གཅིག་གིས་ངག་གི་ཕྱག་བསྟན་ལ། ཚིག་དེ་
དག་གི་དོན་རྒྱས་པར་བཤད་ན་མང་དོགས་པས་མ་བྲིས། ཤེས་པར་འདོད་ན། རྗེའི་
ལམ་རིམ་ཆེ་ཆུང་མྱུར་ལམ་སོགས་ལ་ལྟོས། མདོར་བསྡུ་ན། ཡན་ལག་ལྔ་ས་ལ་ཕབ་
པ་ལུས་ཀྱི་ཕྱག་འཚལ། ཚོགས་ཞིང་གི་ལྷ་རྣམས་ཀྱི་ཡོན་ཏན་བརྗོད་པ་ངག་གི་ཕྱག
ཡིད་ཀྱི་མོས་གུས་བྱེད་པ་ཡིད་ཀྱི་ཕྱག་ཡིན་པས་བརྩོན་པར་མཛོད།
མཆོད་པའི་ཡན་ལག་ནི། མེ་ཏོག་དམ་པ་ཕྲེང་བ་དམ་པ་དང་། །ཞེས་སོགས་
བླ་ན་ཡོད་པའི་མཆོད་པ་འབུལ་བ་བསྟན། ལྷ་དང་མི་ཡུལ་ན་ཡོད་པའི་མཆོད་རྫས་
རྣམས་ཕུལ་བ་བླ་ན་ཡོད་པའི་མཆོད་པ་དང་། ཀུན་བཟང་སོགས་བྱང་ཆུབ་སེམས་
དཔའ་བདག་ཉིད་ཆེན་པོ་རྣམས་ཀྱིས་སྤྲུལ་པའི་མཆོད་པ་བློས་བླངས་ནས་ཕུལ་བ་
ནི་བླ་ན་མེད་པའི་མཆོད་པ་སོགས་བླ་ན་ཡོད་མེད་ཀྱི་མཆོད་པའི་ཁྱད་པར་འཇོག་
ལུགས་མང་དུ་ཡོད་ཀྱང་རེ་ཞིག་དེ་ཙམ་མོ།
བཤགས་པའི་ཡན་ལག་ནི། རང་ཉིད་ཀྱི་སྔར་བྱས་ཀྱི་སྡིག་པ་ལ་དུག་ཁོང་དུ་



སྦྱོར་ཆོས་དྲུག་གི་ཁྲིད་ཡིག་
45
སོང་བ་དང་། ཕྱིན་ཆད་སྲོག་ལ་བབས་ཀྱང་མི་བྱེད་བསམ་པའི་འདུ་ཤེས་ཀྱིས་ལྟུང་
བཤགས་ཚར་གསུམ། སྤྱི་བཤགས་ཚར་གསུམ། སྤྱོད་འཇུག་གི་སྡིག་བཤགས་ལེའུ་
སོགས་འདོན། འདོད་ཆགས་ཞེ་སྡང་གཏི་མུག་དབང་གིས་ནི། ཞེས་བརྗོད།
རྗེས་སུ་ཡི་རང་གི་ཡན་ལག་ནི། གང་ཟག་ལྔའི་དགེ་བ་རྣམས་ལ་དགའ་བ་
བསྒོམས་ན་རང་ཉིད་ཀྱི་དགེ་རྩ་ཕྲ་མོ་རྣམས་ཀྱང་གོང་འཕེལ་དུ་གྱུར་ནས་རྫོགས་
པའི་བྱང་ཆུབ་ཀྱི་རྒྱུར་འགྲོ་བས་ན་རློམ་སེམས་དང་བྲལ་བས་རང་ཉིད་ཀྱིས་མཚོན་
པའི། རང་གཞན་ཀུན་གྱི་དགེ་བ་ལ་སྤྲོ་བའི་ངང་ནས་ད་དུང་བྱང་ཆུབ་ཀྱི་བར་དུ་སྔོན་
བྱོན་དམ་པ་རྣམས་ཀྱི་རྣམ་ཐར་བཞིན་དུ་དགེ་བ་ལ་བརྩོན་པར་བྱ་སྙམ་པའི་ངང་
ནས༑ ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །ཞེས་སོགས།
ཆོས་འཁོར་བསྐོར་བར་བསྐུལ་བའི་ཡན་ལག་ནི། ཚོགས་ཞིང་རྣམས་ལ་
མོས་གུས་ཆེན་པོས་གསེར་གྱི་འཁོར་ལོ་རྩིབས་སྟོང་དང་ལྡན་པ་ཕུལ་ཏེ། རང་ཅག་
རྣམས་ལ་ལུང་རྟོགས་ཀྱིས་བསྡུས་པའི་ཆོས་ཀྱི་འཁོར་ལོ་དམ་པར་སྐོར་དུ་གསོལ་
སྙམ་པས། གང་རྣམས་ཕྱོགས་བཅུའི་འཇིག་རྟེན་སྒྲོན་མ་དག །ཞེས་སོགས་བརྗོད།
བཞུགས་སུ་གསོལ་བའི་ཡན་ལག་ནི། ཚོགས་ཞིང་རྣམས་ལ་རང་ཅག་
རྣམས་མྱང་འདས་ཀྱི་ས་ལ་མ་བཞག་བར་ཚོགས་བསགས་པའི་ཞིང་དང༌། སྡུག་
བསྔལ་ལས་སྐྱོབ་པའི་མགོན་སྐྱབས་སུ་མྱ་ངན་ལས་མི་འདའ་བར་བཞུགས་སུ་
གསོལ་སྙམ་པས། མྱ་ངན་འདའ་སྟོན་གང་བཞེད་དེ་དག་ལ། །ཞེས་སོགས་བརྗོད། །
དགེ་བ་རྫོགས་བྱང་དུ་བསྔོ་བའི་ཡན་ལག་ནི། བདག་གིས་ད་ལྟར་བསགས་
པའི་དགེ་བ་འདིས་མཚོན་པའི་རང་གཞན་སྐྱེ་འཕགས་ཐམས་ཅད་ཀྱི་དུས་གསུམ་
དུ་བསགས་པའི་དགེ་རྩ་ཐམས་ཅད་ཚེ་འདིའི་རྙེད་བཀུར་སྙན་གྲགས་སོགས་འཁོར་
བའི་ཕུན་ཚོགས་ཀྱི་རྒྱུར་སྐད་ཅིག་ཙམ་ཡང་མི་སྨོན་པར་བླ་ན་མེད་པའི་བྱང་ཆུབ་



246
༸
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་པོ།
ཀྱི་རྒྱུ་ཁོ་ནར་འགྲོ་བའི་ཕྱིར་དུ་བསྔོ་བར་བྱའོ་སྙམ་པས། ཕྱག་འཚལ་བ་དང་མཆོད་
ཅིང་བཤགས་པ་དང༌། །ཞེས་སོགས་འདོན། དེ་ལྟར་ཡན་ལག་བདུན་པ་རེ་རེས་མི་
དགེ་བ་རེ་རེའི་གཉེན་པོར་འགྲོ་ཚུལ་ཡོད་ཀྱང་མང་དུ་དོགས་པས་འདིར་མ་བཤད།
མཎྜལ་ནི། རྒྱུ་རབ་གསེར་དང་དངུལ། འབྲིང་ཟངས་དང་ལི། ཐ་མ་རྡོ་དང་ཤིང་ལེབ་
སོགས་ཀྱི་སྟེང་དུ། བྱུ་རུ་དང་མུ་ཏིག་མུ་མེན་ནམ་མགྲོན་བུ་གྲོ་ནས་སོགས་ཀྱི་ཚོམ་
བུ་བཀོད་དེ། ལྕགས་རི་རི་རབ་ཁང་བཟང་རྒྱལ་སྲིད་སྣ་བདུན་སོགས་འདོད་དགུའི་
ཕུན་སུམ་ཚོགས་པར་དམིགས་ཏེ་ཕུལ་ན། རང་ཉིད་མ་འོངས་པ་ན་གང་དུ་འཚང་
རྒྱ་འགྱུར་གྱི་སངས་རྒྱས་ཀྱི་ཞིང་འགྲུབ་པ་སོགས་གནས་སྐབས་དང་མཐར་ཐུག་གི་
ཕན་ཡོན་དཔག་ཏུ་མེད་པ་ཡོད་པས་མཎྜལ་ལ་བརྩོན་པར་ཞུ།
སྦྱོར་ཆོས་དྲུག་པ།
སྦྱོར་ཆོས་དྲུག་པ་གསོལ་བ་འདེབས་ཚུལ་ནི། དཔལ་ལྡན་རྩ་བའི་བླ་མ་རིན་
པོ་ཆེ། །ཞེས་པ་ནས། སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། །ཞེས་རྩ་བའི་
བླ་མ་ལ་དམིགས་ཏེ་ལན་དང་པོ་བརྗོད་པའི་ཚེ། རྩ་བའི་བླ་མ་ལས་རང་འདྲ་གཉིས་པ་
ཞིག་ཆད་དེ་རང་གི་སྤྱི་བོར་བྱོན་ནས་བཞུགས་པར་བསམ་ལ། སྐུ་གསུང་ཐུགས་ཀྱི་
དངོས་གྲུབ་སྩལ་དུ་གསོལ། །ཞེས་ལན་གཉིས་པ་བརྗོད་ཚེ་རྩ་བའི་བླ་མ་ཉིད་ཀྱི་སྐུའི་
ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་
ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་
སྒྲིབ་སྤྱི་དང༌། ཁྱད་པར་བྱང་ཆུབ་ལམ་གྱི་རིམ་པའི་རྟོགས་པ་ཁྱད་པར་ཅན་སྐྱེ་བ་ལ་
གེགས་བྱེད་ཀྱི་དྲི་མ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་
དུ་གྱུར། བླ་མ་ཉིད་ལས་རང་འདྲ་གཉིས་པ་རེ་ཆད་ནས་རང་ལ་ཐིམ་པས། ཚེ་དང་
བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་རྒྱས། ཁྱད་པར་བྱང་ཆུབ་ལམ་



སྦྱོར་ཆོས་དྲུག་གི་ཁྲིད་ཡིག་
249
གྱི་རིམ་པའི་རྟོགས་པ་སྐྱེ་བར་གྱུར། དེ་ནས་གསོལ་འདེབས་རྒྱས་པ་བྱེད་ན། འདྲེན་
པ་མཉམ་མེད་སྟོན་པ་བཅོམ་ལྡན་འདས། །ཞེས་པ་ནས། དྲིན་ཅན་བླ་མའི་ཞབས་
ལ་གསོལ་བ་འདེབས། །ཞེས་པའི་བར་གྱི་ཤོ་ལོ་ཀ་ཐམས་ཅད་ཀྱི་ཚིག་རྐང་ཕྱི་མ་
ལན་དང་པོ་ཚེ་རྒྱ་ཆེན་སྤྱོད་རྒྱུད་ཀྱི་བླ་མ་རྣམས་ཀྱི་སྐུ་ལས་བདུད་རྩི་སྣ་ལྔ་འོད་ཟེར་
དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་
ཞུགས་པས་སྡིག་སྒྲིབ་སྤྱི་དང་། ཁྱད་པར་རྒྱ་ཆེ་བའི་ལམ་གྱི་རིམ་པའི་རྟོགས་པ་སྐྱེ་
བ་ལ་གེགས་བྱེད་ཀྱི་དྲི་མ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་
ཅན་དུ་གྱུར། ཡང་དྲིན་ཅན་བླ་མའི་ཞབས་ལ་གསོལ་བ་འདེབས། །ཞེས་པས་མཚོན་
པའི་ཚིག་ཕྱི་མ་ལན་གཉིས་བརྗོད་ཚེ་རྒྱ་ཆེན་སྤྱོད་རྒྱུད་ཀྱི་བླ་མ་རྣམས་ལས་རང་འདྲ་
གཉིས་པ་རེ་ཆད་ནས་རང་ཉིད་ལ་ཐིམ་པས། ཚེ་དང་བསོད་ནམས་ལུང་རྟོགས་ཀྱི་
ཡོན་ཏན་ཐམས་ཅད་རྒྱས། ཁྱད་པར་རྒྱ་ཆེ་བའི་ལམ་གྱི་རྟོགས་པ་སྐྱེ་བར་བསམ། དེ་
ནས༑ སྨྲ་བ་ཟླ་མེད་འདྲེན་མཆོག་ཤཱཀྱའི་ཏོག །ཅེས་པ་ནས། དྲིན་ཅན་བླ་མའི་ཞབས་
ལ་གསོལ་བ་འདེབས། །ཞེས་པའི་བར་གྱི་ཚིག་རྐང་ཕྱི་མ་ལན་གཉིས་བརྗོད་པ་དང་
བདུད་རྩི་འབེབ་སྦྱང་། བླ་མ་རྣམས་ལས་རང་འདྲ་རེ་ཆད་དེ། ཐིམ་པ་སོགས་གོང་
དང་འདྲ་བ་ལ། ཁྱད་པར་ཟབ་མོའི་ལམ་གྱི་རིམ་པའི་རྟོགས་པ་སྐྱེ་བ་ལ། གེགས་བྱེད་
ཀྱི་དྲི་མ་སྦྱངས། དེ་དང་དེ་ཡི་རྟོགས་པ་ཁྱད་པར་ཅན་སྐྱེ་བར་བསམ། དེ་ནས། ཡོན་
ཏན་ཀུན་གྱི་གཞིར་གྱུར་དྲིན་ཅན་རྗེ། །ཞེས་པ་ནས། ཉེ་བར་ཞི་བར་བྱིན་གྱིས་བརླབ་
ཏུ་གསོལ། །ཞེས་པའི་བར་གྱི་ཚིགས་རྐང་ཕྱི་མ་ཐམས་ཅད་ལན་གཉིས་རེ་བརྗོད་དེ་
བདུད་རྩི་འབེབ་སྦྱང་སྐབས་དེ་དང་དེ་སྐྱེ་བ་ལ་གེགས་བྱེད་ཀྱི་དྲི་མ་སྦྱངས། དེ་དང་དེ་
ཡི་རྟོགས་པ་ཁྱད་པར་ཅན་སྐྱེ་བར་བསམ། འདི་དག་གི་ཞལ་ཤེས་མང་པོ་ཡོད་ཀྱང་།
ཡི་གེ་མང་དུ་དོགས་པས་མ་བྲིས།
དེ་ནས་བསྡུ་རིམ་ནི། བླ་མ་ཐུབ་པའི་དབང་པོ་ཐུགས་ཀ་ནས་འོད་ཟེར་འཕྲོས།



24
43
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་པོ།
མཐའ་སྐོར་ན་བཞུགས་པའི་ཞི་ཁྲོ་རབ་འབྱམས་ཐམས་ཅད་ལ་ཕོག་པས་གཡས་
ཕྱོགས་པ་རྣམས་རྒྱ་ཆེན་སྤྱོད་རྒྱུད་པ་རྣམས་དང༌། གཡོན་ཕྱོགས་པ་རྣམས་ཟབ་མོ་
ལྟ་རྒྱུད་པ་རྣམས་དང༌། མདུན་ཕྱོགས་པ་རྣམས་ཆོས་འབྲེལ་དངོས་ཐོབ་ཀྱི་བླ་མ་
རྣམས་ལ་ཐིམ། ཡང་རྒྱ་ཆེན་སྤྱོད་རྒྱུད་ཀྱི་བླ་མ་རྣམས་བྱམས་པ་དང༌། ཟབ་མོ་ལྟ་བ་
རྒྱུད་ཀྱི་བླ་མ་རྣམས་འཇམ་དབྱངས། ཉམས་ལེན་བྱིན་རླབས་ཀྱི་བླ་མ་རྣམས་རྡོ་རྗེ་
འཆང་། ཆོས་འབྲེལ་དངོས་ཐོབ་ཀྱི་བླ་མ་རྣམས་རྩ་བའི་བླ་མ་རྣམས་ལ་ཐིམ། སྟོན་པ་
བྱམས་འཇམ་དབྱངས་རྡོ་རྗེ་འཆང་། རྩ་བའི་བླ་མ་ལྔ་ལ་སེམས་དང་བའི་ཡིད་ཀྱིས་
བལྟས་ཏེ། འདི་ལྔ་མངོན་སུམ་དུ་མཐོང་བའི་སྐལ་བ་ཅན་དེ་ངའོ་སྙམ་པའི་སྤྲོ་བ་དང་
བཅས་གསལ་སྣང་འདོན། དེ་ནས་བྱམས་འཇམ་དབྱངས་གཉིས་ཐུབ་དབང་ལ་ཐིམ་
ཞིང་གདན་པད་ཟླ་གཉིས་ཀྱང་ཐུབ་དབང་གི་པད་ཟླ་ལ་ཐིམ། རྩ་བའི་བླ་མ་ཐུབ་དབང་
གི་ཐུགས་ཀར་ཐིམ། རྡོ་རྗེ་འཆང་ཐུབ་པའི་དབང་པོའི་སྤྱི་བོ་ནས་བྱོན་ཏེ་ཐུགས་ཀར་
ཡེ་ཤེས་སེམས་དཔའི་ཚུལ་དུ་བཞུགས་པར་བསམ། དེ་ལ་ཐུབ་དབང་རྡོ་རྗེ་འཆང་
མངོན་སུམ་དུ་མཐོང་བའི་སྐལ་བ་ཅན་དེ་ངའོ་སྙམ་པའི་གསལ་སྣང་འདོན། དེ་ནས་རྡོ་
རྗེ་བསྡུ་བའི་ཕྱག་རྒྱ་བྱས་ཏེ། བཛྲ་ས་མ་ཛཿ ཞེས་བརྗོད་པས། བླ་མ་ཐུབ་པའི་དབང་
པོ་རྡོ་རྗེ་འཆང་རང་གི་སྤྱི་བོར་སྤྱན་དྲངས་ཏེ། རང་གི་སྤྱི་བོར་སེང་ཁྲི་པདྨ་དང་། །ཉི་
ཟླའི་སྟེང་དུ་ངོ་བོ་རང་ཉིད་ཀྱི། །རྩ་བའི་བླ་མ་ཐུབ་པའི་དབང་པོ་ཆེ། །སྐུ་མདོག་སེར་
པོ་མཚན་དཔེའི་གཟི་འོད་འབར། །ས་གནོན་མཉམ་བཞག་ཆོས་གོས་གསུམ་གསོལ་
ཞིང་། །འོད་ཕུང་དབུས་སུ་སྐྱིལ་ཀྲུང་གིས་བཞུགས་གྱུར། །བསམ་ལ་ཡན་ལག་
བདུན་པ་མདོར་བསྡུས་དང་། མཎྜལ་ཕུལ་ཏེ། སྐུ་བཞིའི་བདག་ཉིད་བླ་མ་ལྷག་པའི་
ལྷ༑ ༑ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཞེས་པ་ནས། སྐྱབས་གནས་
ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །བར་
བརྗོད།



སྦྱོར་ཆོས་དྲུག་གི་ཁྲིད་ཡིག་
249
སྐབས་འདིར་དངོས་གཞི་ལ་འཇུག་པར་འདོད་ན། བདེ་ལམ་དང་མྱུར་ལམ་
གང་རུང་ལ་བརྟེན་ནས་བཤེས་གཉེན་བསྟེན་ཚུལ་ནས་བཟུང་སྟེ། ཞི་ལྷག་ཟུང་འབྲེལ་
བར་གྱི་དངོས་གཞི་སྐྱོང་དགོས་པ་ཡིན། དེ་ལྟར་མི་བྱེད་པར་མཇུག་ཆོག་བྱེད་ན། བླ་
མ་ཐུབ་དབང་ལ་དམིགས་ཏེ། བླ་མ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ། །མཆོད་
དོ་སྐྱབས་སུ་མཆིའོ། །ལན་གང་མང་བརྗོད་པས། བླ་མ་ཐུབ་དབང་རང་ཉིད་ལ་ཐིམ།
རང་ཉིད་ཐུབ་པའི་དབང་པོའི་སྐུར་གྱུར་པའི་ཐུགས་ཀ་ནས་འོད་ཟེར་འཕྲོས། སྣོད་
བཅུད་ཐམས་ཅད་ལ་ཕོག་པས་སྣོད་ཐམས་ཅད་ཐུབ་པའི་དབང་པོའི་ཞིང་ཁམས་
དང་༑ བཅུད་ཐམས་ཅད་ཐུབ་པའི་དབང་པོའི་སྐུར་ལམ་གྱི་གྱུར་པར་བསམ། རང་
གཞན་ལྷར་གྱུར་པ་ཐམས་ཅད་ཀྱི། ཐུགས་ཀར་ཟླ་བའི་སྟེང་དུ་ཨདཀར་པོ་ཧཱུཾ་སེར་
པོས་མཚན་པའི་མཐར་སྔགས་ཀྱིས་བསྐོར་བར་བསམ་ལ། ཨོཾ་མུ་ནེ་མུ་ནེ་མ་ཧཱ་མུ་
ན་ཡེ་སྭཱ་ཧཱ། ཅི་མང་བཟླས་མཐར། རང་གི་ཐུགས་ཀའི་ས་བོན་ལས་འོད་ཟེར་འཕྲོས་
པས་སྣོད་བཅུད་ཐམས་ཅད་ལ་ཕོག་པས། སྣོད་བཅུད་འོད་དུ་ཞུ་ནས་རང་ལ་ཐིམ།
རང་ཡང་སྟོད་སྨད་ནས་འོད་དུ་ཞུ་ནས། རང་གི་སྙིང་གའི་མ་དང་ཧཱུྃ་ལ་ཐིམ། ཨཱཧཱུྃ་
གི་ཨུ་དང་དེ་ཧ་ལ་ཐིམ། ཧ་དེ་རིམ་གྱིས་ནཱ་དའི་བར་དང་། ནཱ་ད་སྟོང་པར་གྱུར་པའི་
ངང་ལས། རང་ཉིད་ཐུབ་དབང་གི་སྐུར་བཞེངས་པའི། གནས་གསུམ་ཡི་གེ་གསུམ་
གྱི་མཚན་པར་བསམ། དགེ་བ་འདི་ཡིས་མྱུར་དུ་བདག །བླ་མ་སངས་རྒྱས་འགྲུབ་
གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག །ཅེས་
བརྗོད་པ་སོགས་བསྔོ་བ་སྨོན་ལམ་བྱས་ལ། དལ་བ་ཐོབ་པ་དོན་དང་ལྡན་པའི་ཐབས་
ལ་བརྩོན་པར་འཚལ་ལོ། །
སྨྲས་པ། འཇིགས་རུང་ཉོན་མོངས་ན་ཀྲས་རབ་གཙེས་པའི། །འཁོར་བའི་
སྡུག་བསྔལ་རྒྱ་མཚོ་ཆེན་པོ་ལས། །ཐར་པའི་ལམ་བཟང་བགྲོད་བྱེད་དམ་པ་
ཡི༑ ༑མན་ངག་རིན་ཆེན་ཐེམ་སྐས་འདིར་བརྟེན་ནས། །ལུང་རྟོགས་ཡོན་ཏན་རྒྱན་



250 ༸ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་དང་པོ།
གྱིས་ལེགས་སྤྲས་པའི། །བདེ་ཆེན་ཞིང་མཆོག་རྣམ་རྒྱལ་ཁང་བཟང་དེར། །སླེབས་
སྟེ་མཚན་དཔེའི་གཟི་འོད་འབུམ་འཕྲོ་བའི། །སྐུ་བཞི་དབང་རྒྱལ་མྱུར་རྙེད་ཨེ་མ་
མཚར། །འདིར་འབད་རྣམ་དཀར་ལེགས་འབྲས་བདག་སོགས་རྣམས། །སྐྱེ་ཀུན་
དམ་པས་དགྱེས་བཞིན་རྗེས་བཟུང་ནས། །ས་ལམ་ཡོན་ཏན་མཐར་ཕྱིན་རྣམ་འདྲེན་
གྱི། །གོ་འཕང་མྱུར་ཐོབ་འགྲོ་ཀུན་དེར་འཁྲིད་ཤོག ། །
ཅེས་བྱང་ཆུབ་ལམ་གྱི་རིམ་པའི་སྔོན་འགྲོ་སྦྱོར་ཆོས་དྲུག་གི་ཁྲིད་ཡིག་ཉམས་ལེན་དུ་
བཀོད་པ་དངོས་གྲུབ་ཀུན་འབྱུང་ཞེས་བྱ་བ་འདི་ནི། རག་ཤུལ་ཕྱོགས་ནས་དགེ་སློང་ཚུལ་ཁྲིམས་
གྲགས་པས་བསྐུལ་ངོར། ༸ཆོས་ཀྱི་གདམས་པ་རིན་པོ་ཆེའི་ནོར་གྱིས་ཕྱུག་པའི་དཔལ་ལྡན་བླ་
མ་དམ་པ་དུ་མའི་ཞབས་རྡུལ་སྤྱི་བོར་ལེན་པའི། དགེ་སློང་བློ་བཟང་བསྟན་པ་ཆོས་འཕེལ་གྱིས།
གནས་ཐེག་ཆེན་ཆོས་འཕེལ་གླིང་དུ་སྦྱར་བ་ཛ་ཡནྟུ། དགེའོ།། །།



བར་བྱང་སྨོན་ཚིག
251
པར་བྱང་སྨོན་ཚིག
༈ རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང་། །
ཚིག་གི་ཟེགས་མ་རེས་ཀྱང་དུག་གསུམ་གྱི། ། །
དྲི་མ་ཡོངས་འཁྲུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཅེས་པ་འདི་ཡང་དེང་དུས་ཡིད་བསྲུབས་ཀྱིས་རྒྱུད་བརླམས་པའི་ཀླ་ཀློའི་སྡིག་སྤྱོད་
མི་བཟད་པས་གངས་ལྗོངས་ཆོས་ལྡན་གྱི་ཞིང་དུ་ཐུབ་པའི་བསྟན་པ་རིན་པོ་ཆེ་ཉིན་
མོའི་སྣང་བ་ལྟར་འབར་བ་དེ་ནི་མིང་གི་ལྷག་མ་ཙམ་དུ་ཉམ་ཉེས་པར་བྱས། ཕྱོགས་
དང་ཕྱོགས་ན་རྡུལ་ཕྲན་གྱི་མཚོན་ཆ་སོགས་གདུག་པའི་གནོད་འཚེ་གྱ་གྱུའི་སྦྱོར་
བ་ནི་ཉིན་རེ་བཞིན་དུ་དར་བ་སོགས་སྒོ་ཀུན་ནས་ལྔ་བདོའི་རྒུད་ཚོགས་མཚོ་ལྟར་
བརྡོལ་བ་འདི་དག་ལྷག་མེད་དུ་ཞི་ཞིང་། བྱང་ཕྱོགས་བོད་ཁ་བ་ཅན་དུ་བསྟན་པའི་མེ་
རོ་སླར་ཡང་སྔར་བཞིན་གསོས་ཏེ་རྒྱ་གར་འཕགས་པའི་ལྗོངས་འདིར་ཡང་ཐུབ་པའི་
བཞེད་དགོངས་དྲི་མ་མེད་པ་དར་རྒྱས་སུ་འཕེལ་སླད་དང་། འཛམ་གླིང་ཡངས་པའི་
ཁྱོན་ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་སེངྒེའི་རིང་ལུགས་སྒོ་ཀུན་ནས་
རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། ནང་བསྟན་གྲུབ་
མཐའ་རིས་མེད་ཀྱི་གསུང་རབ་དཔར་དུ་བསྐྲུན་དང་བསྐྲུན་འགྱུར་གང་ལའང་སྦྱར་
ཆོག་པའི་དགེ་བསྔོའི་སྨོན་ཚིག་ཏུ་ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་
ཡེ་ཤེས་བསྟན་འཛིན་རྒྱ་མཚོས་སྦྱར་བའོ།། །།



ཨུ༄༅། །ལྡན་མ་སྐྱབས་མགོན་དཔལ་དབང་ཆེན་དགྱེས་རབ་རྡོ་རྗེའི་
གསུང་འབུམ་བཞུགས་སོ། །
Collected work of Denma Kyabgon Gyerab Dorje.
ཞུ་སྒྲིག་པ། དཔེ་སྒྲིག་འགན་འཁུར་བ། པར་རྩ་འཇུག་མཁན།
དཀར་ཆག་དང་ས་བཅད་སྒྲིག་སྦྱོར་བ།
བྱམས་པ་ཆོས་དབང་།
ཞུ་དག་པ།
སེར་བྱེས་ལྷ་རམས་པ་བསོད་ནམས་ཆོས་གྲགས།
བྱམས་པ་ཆོས་དབང་།
ཕྱི་ལོ་ ༢༠༡༢ ལོར་རྒྱ་གར་གྱི་རྒྱལ་ས་དྷི་ལི་ནས་ཐེངས་དང་པོ་པར་དུ་བསྐྲུན།
Compiler, Typesetting & Book Layout: Jampa Choewang.
Printed at New Delhi, India.
First published 2012



འབྲེལ་གཏུག་ཁ་བྱང༌།
Jampa Choewang, Sera Je Denma # 28, P.O Bylakuppe - 571104,
Dist Mysore, Karnataka State, S.INDIA.
Phone: 0091-9845418035 Email: jchoewang@gmail.com



Inzགཟ་
alia
༢༠༡༢
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ།
པོད་ཕྲེང༌།
[[ala-

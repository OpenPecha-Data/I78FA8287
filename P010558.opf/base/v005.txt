༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4CZ30835
n/a
ImageGroup: ||14C230841
SBN:
ISBN:
n/a
LCCN:
Title:
གསུང་འབུམ།
དབང་ཆེན་དགྱེས་རབ་རྡོ་རྗེ།
gsung 'bum/_dbang chen dgyes rab rdo rjel
Author:
དབང་ཆེན་དགྱེས་རབ་རྡོ་རྗེ་
Descriptor:
Original Publication:
dbang chen dgyes rab rdo rje
ser byes dge slong byams pa chos dbang lags kyis chos sbyin du gnang bas sems can
thams cad la phan thogs par gyur cig
n/a;n/a
bylakuppe, karnataka
jampa chowang sera je denma
2012
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
IlIlll
In/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 09/23/13



E
༄༅། །ལྡན་མ་སྐྱབས་མགོན་དཔལ་དབང་ཆེན་
དགྱེས་རབ་རྡོ་རྗེའི་གསུང་འབུམ་
བཞུགས་སོ། །
ins]
པོད་ཕྲེང་ལྔ་པ།
ཞུ་སྒྲིག་པ། བྱམས་པ་ཆོས་དབང་།
EP|



༄༅། །ལྡན་མ་སྐྱབས་མགོན་དཔལ་
དབང་ཆེན་དགྱེས་རབ་རྡོ་རྗེའི་གསུང་
འབུམ་བཞུགས་སོ། །
པོད་ཕྲེང་ལྔ་པ།



ཨུ༄༅། །ལྡན་མ་སྐྱབས་མགོན་དཔལ་དབང་ཆེན་དགྱེས་རབ་རྡོ་རྗེའི་
གསུང་འབུམ་བཞུགས་སོ། །
Collected work of Denma Kyabgon Gyerab Dorje.
ཞུ་སྒྲིག་པ། དཔེ་སྒྲིག་འགན་འཁུར་བ། པར་རྩ་འཇུག་མཁན།
དཀར་ཆག་དང་ས་བཅད་སྒྲིག་སྦྱོར་བ།
བྱམས་པ་ཆོས་དབང་།
th
i huhuihuདcounjhunjhuntinuu
ཞུ་དག་པ།
སེར་བྱེས་ལྷ་རམས་པ་བསོད་ནམས་ཆོས་གྲགས།
བྱམས་པ་ཆོས་དབང་།
ཎཱ་དཏོན་ཏན་ཏའན ཀོའའའདཀོན་ཏནདཀོན ཀོའཀོན ཀོ ཀཀཀཀཀཀཀཀཀཀཀཀཀཀཀཀཀཀཀཀཀཀཀཀཀཀཀཀཀཀཀཀོདཆོདཆོདཆོདརྒྱུར་ཆོག་
ཆན་ཞུ
ཕྱི་ལོ་ ༢༠༡༢ ལོར་རྒྱ་གར་གྱི་རྒྱལ་ས་དྷི་ལི་ནས་ཐེངས་དང་པོ་པར་དུ་བསྐྲུན།
Compiler, Typesetting & Book Layout: Jampa Choewang.
Printed at New Delhi, India.
First published 2012



བར་སྐྲུན་སྔོན་གླེང་།
པར་སྐྲུན་སྔོན་གླེང་།
༄༅། །དེ་ཡང་བསྟན་བཅོས་འདིའི་མཛད་པ་པོ་ནི། ྋརྗེ་བློ་བཟང་གྲགས་
པའི་དངོས་སློབ་བསྟན་པ་ཕྱོགས་མཐར་སྤེལ་བའི་དར་ཆེན་དྲུག་གི་ནང་ཚན་ལྡན་
མ་མཁན་ཆེན་ཡོན་ཏན་དཔལ་བའི་སྐུའི་སྐྱེ་བར་གྲགས་པའི་ྋརྗེ་བློ་བཟང་བསྟན་
པ་ཆོས་འཕེལ་ལམ་ཡོངས་གྲགས་སུ་དཔལ་དབང་ཆེན་དགྱེས་རབ་རྡོ་རྗེ་ ༼༡༨༣༢
-- ༡རརར༽ ཞེས་འབོད་པ་འདི་ཉིད་ཡིན་ལ། འཇམ་མགོན་རྒྱལ་བའི་བསྟན་པ་
འཛིན་སྐྱོང་སྤེལ་གསུམ་མཛད་པ་ལ་འགྲན་ཟླ་དང་བྲལ་བ་སྐྱེས་ཆེན་ཁོང་ནི་བསླབ་
གསུམ་གྱི་ཡོན་ཏན་རབ་ཏུ་གཏམས་ཤིང་དེའི་འབྲས་རྟགས་སུ་ཕྱི་འདུལ་བའི་ཀུན་
སྤྱོད་དང་ནང་གསང་སྔགས་ཀྱི་ཉམས་ལེན་ཡང་དག་པར་ལྡན་པ་ནི་ཁོང་གི་སློབ་མ་
ཚད་འཛིན་རྣམས་ཀྱིས་མཛད་པའི་བསྟན་བཅོས་ཀྱི་ཁྲོད་ནས་ཟུར་ཙམ་རེ་ཐོན་པ་
དག་དང་། གཞན་ཡང་ཁོང་གིས་མཛད་པའི་རིན་བྲལ་གྱི་གསུང་རྩོམ་འདི་དག་ལས་
གསལ་པོར་རྟོགས་ཐུབ། དེར་མ་ཟད། རྗེ་བླ་མས། མཛད་པ་ཀུན་ལས་གསུང་
གི་ནི། །མཛད་པ་མཆོག་ཡིན། ཞེས་གསུངས་པ་ལྟར། སྤྱིར་མཉམ་མེད་ཐུབ་པའི་
དབང་པོ་དང་སྒོས་སུ་འཇམ་མགོན་རྒྱལ་བའི་བསྟན་པ་ཕྱོགས་མཐར་སྤེལ་བའི་སླད་
ཆོས་སྡེ་གསར་འཛུགས་དང་སློབ་གཉེར་བརྒྱ་ཕྲག་ལ་ཆོས་འཁྲིད་མཛད་པ་ཙམ་དུ་
མ་ཟད། བསྟན་བཅོས་རིན་ཐང་དང་བྲལ་བ་གསུང་འབུམ་འདི་དག་ངེད་ཅག་གདུལ་
བྱ་རྣམས་ཀྱི་བགོ་སྐལ་དུ་འཇོག་པར་མཛད་པ་ནི་བཀའ་དྲིན་བླ་མེད་ཀྱི་མཛད་རྗེས་
ཞིག་ཏུ་འཁུམས།
ཕྱོགས་སྒྲིག་གསུང་འབུམ་པོད་ལྔ་ཅན་འདིའི་མ་ཕྱི་ནི། མདོ་ཁམས་སྒ་པ་
ལབ་ཁོག་གི་མཁྱེན་རྒྱ་ཡངས་པ་བློ་བཟང་བློ་གྲོས་ལགས་ནས་འགན་རྐང་བཞེས་
ཀྱིས་དམ་པ་ཁོང་གི་གསུང་ཐོར་བོད་ལྗོངས་མཐའ་དབུས་གང་བཞུགས་རྣམས་ངལ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
བ་ཆེན་པོས་འཚོལ་སྡུད་ཀྱིས་ཕྱི་ལོ་ ༢༠༠༠ ལོར་ཕྱོགས་སྒྲིག་ཞུས་པའི་དཔེ་རིང་
ལ་གཞིར་བྱེད་པ་ཡིན། སྤྱིར་དམ་པ་ཁོང་གི་གསུང་རིན་ཐང་བྲལ་བ་དང༌། དམིགས་
བསལ་གསང་བདེ་འཇིགས་གསུམ་གྱི་དཀྱིལ་ཆོག་དང་འབྲེལ་བའི་འགྲེལ་རྩོམ་
ཁྱད་འཕགས་ཞིག་ཡོད་པ་སྔར་གོ་མྱོང་ཙམ་ཡོད་ཀྱང༌། ཕྱི་ལོ་ ༢༠༠༩ ཡི་ནང་ལ་
མ་གཏོགས་མཇལ་རྒྱུ་མ་བྱུང་། རྩ་ཆེན་རིན་བྲལ་གྱི་གསུང་རྩོམ་འདི་ལྟ་བུ་ཞིག་
དེབ་གཟུགས་སུ་པར་སྐྲུན་བྱ་ཐུབ་ན་དབང་ཆོག་སྐུར་བའི་བླ་ཆེན་ཁག་དང༌། དབུ་
ཕར་གྱི་གཞུང་ལ་སློབ་གཉེར་མཛད་པའི་གྲྭ་བློ་གསལ་བ་དང་། གཞན་ཡང་ཐུན་མིན་
གསོ་བ་རིག་པ་ལ་དོ་སྣང་ཅན་རྣམས་ལ་དགེ་མཚན་ཆེན་པོར་འགྱུར་བར་མཐོང་
ནས་ལོ་དེ་གའི་ལོ་མཇུག་ལ་ཁོ་བོ་རང་ངོས་ནས་མ་བསྐུལ་རང་མོས་ཐོག་འོས་
འགན་ནན་གྱིས་ཁུར་ཏེ་མ་ཕྱི་ཀམ་པིའུ་ཊར་ནང་འཇུག་རྒྱུ་འགོ་བརྩམས་ཤིང་། དེ་ནས་
ཞུ་དག་ཆེད་པར་བཤུས་ཐེངས་འགའ་བྱེད་རྒྱུ་དང༌། དཀའ་ཚེགས་ཆེ་ཤོས་ནི་སློབ་
གཉེར་གྱི་རྩ་ཆེའི་དུས་ཚོད་ལས་ཟུར་དུ་དུས་ཚོད་བཅད་ནས་བཏང་བ་དང་། གཞན་
ཡང་ཞུ་དག་བསྐྱར་ཞུ་ཡང་ཞུ་བྱས་པ་དང་། དཀར་ཆག་དང་ས་བཅད་དང་རྩ་བ་ཤན་
སྦྱར་བསྒྲིགས་པ་སོགས་མདོར་ན་ལོ་ངོ་གཉིས་ལྷག་ཙམ་རིང་ལ་ལས་དོན་འདི་
བརྩམས་ནས་མཐར་གསུང་འབུམ་ཡོངས་རྫོགས་ལེགས་གྲུབ་ཐུབ་པ་བྱུང་། ད་
དུང་འཇིགས་བྱེད་ལྷ་བཅུ་གསུམ་དང་དཔལ་མོའི་ལུགས་ཀྱི་ཐུགས་རྗེ་ཆེན་པོ་བཅུ་
གཅིག་ཞལ་གྱི་དབང་ཆོག་སྟ་གོན་དང་དངོས་གཞི་དང༌། གཞན་ཡང་ཁོང་གི་རྣམ་
ཐར་རྒྱས་པ་སོགས་བསྟན་བཅོས་མང་དག་གཅིག་ད་དུང་གར་ཡོད་མ་ཤེས་པར་
བོར་བརླག་ཏུ་ཤོར་ནས་ལག་ཏུ་མ་སོན་སྟབས་པར་སྐྲུན་ཞུ་ཐུབ་མ་བྱུང༌། རྗེས་སོར་
ལག་ཏུ་བྱུང་མཚམས་རིམ་བཞིན་པར་སྐྲུན་ཞུ་རྒྱུའི་རྩོལ་འདོན་བྱ་རྒྱུ་ཡིན། ཁོ་བོ་ནི་
སྐྱེས་སྦྱངས་ཀྱི་ཡོན་ཏན་དང་། དཔལ་འབྱོར་འཁོས་ཀ་སོགས་གང་ཅིར་དམན་པ་
ཡིན་ཀྱང་། སྐྱོན་མེད་པའི་ལྷག་བསམ་གྱིས་ཀུན་ནས་བསླངས་ཏེ་ྋའཇམ་མགོན་བླ་
མའི་བསྟན་པ་རྒྱས་པ་དང་འགྲོ་བའི་དོན་ལ་དམིགས་ནས་ལས་དོན་འདི་བརྩམས་པ་



བར་སྐྲུན་སྔོན་གླེང་།
ཞིག་ཡིན་ཞེས་ཞུ་རྒྱུ་ཡིན།
དཔེ་དེབ་འདི་སྒྲིག་སྦྱོར་བྱ་ཚུལ་ནི། པར་རྩ་ཀམ་པིའུ་ཊར་ནང་དུ་འཇུག་རྒྱུ་
ལ་མཚོན་ན། དཔེ་རིང་ཤོག་གྲངས་བརྒྱད་བཅུ་ལྷག་ཙམ་སེར་བྱེས་དཔེ་མཛོད་ཁང་
ནས་པར་འཇུག་བྱས་པ་ཕུད་དེ་མིན་ཡོངས་རྫོགས་དུས་ཚོད་ནམ་ཁོམ་ལ་ཁོ་བོ་རང་
ཉིད་ཀྱིས་བཅུག་པ་ཡིན། དེང་གི་དུས་སུ་རྩ་བ་ཤན་སྦྱར་དང་ས་བཅད་སྒྲིག་བཀོད་
ཀྱི་ལམ་སྲོལ་ཆེས་ཆེར་དར་ནས་ཕྱག་དཔེ་མང་དག་ཅིག་པར་སྐྲུན་བྱེད་བཞིན་པ་མ་
ཟད༑ དེའི་དགེ་མཚན་ཀྱང་ཆེན་པོ་ཡོད་པ་བཅས་ལ་བརྟེན་དཔེ་དེབ་འདི་ཉིད་ཀྱང་
རྩ་འགྲེལ་སྦྱར་མ་དང་ས་བཅད་བར་འཇུག་ཐོག་བཟོས་པ་ཡིན། འོན་ཀྱང་། རྩོམ་པ་
པོའི་མ་ཡིག་ངོ་མ་དང་འཁྲུགས་འཛིང་མི་ཡོང་བའི་སླད་གསར་འཇུག་ཁག་རྣམས་
ནག་གཟུགས་སུ་བཀོད་ཡོད་པས་དགོངས་འཇགས་འཚལ། ཞུ་དག་སྐབས་སུ་མ་
དཔེ་གཅིག་པོ་དེ་ཉིད་ལས་གཞན་ལྷ་ས་དང་ལབ་དགོན་པའི་ལྕགས་པར་དཔེ་རྙིང་
དེ་ལག་ཏུ་མ་སོན་ནས་གཤིབ་བསྡུར་བྱ་རྒྱུ་མ་བྱུང་སྟབས་མ་དཔེ་དེ་ཉིད་ལ་གཞི་
འཛིན་མ་བྱེད་མཐུ་མེད་དུ་གྱུར། ལར་ནས་མ་དཔེ་དེའི་ནང་དུ་ནོར་འཁྲུལ་ཆད་ལྷག་
ཇི་སྙེད་ཅིག་འདུག་པས་མངོན་གསལ་དོད་པོའི་རིགས་རྣམས་བཅོས་པ་མ་གཏོགས་
གཞན་བཅོས་མ་བདེ་བའི་དོགས་གཞིའི་རིགས་རྣམས་འོལ་ཚོད་ཀྱིས་བཅོས་ན་དཔེ་
དེབ་པར་སྐྲུན་བྱེད་པའི་དགེ་ལས་སྐྱོན་ཚབས་ཆེ་བར་བསམས་ནས་རང་གསོར་
བཞག་པ་ཡིན། གསུང་འབུམ་པོད་འདི་དག་སྒྲིག་སྦྱོར་གྱི་བརྒྱུད་རིམ་ཁྲོད་འདུལ་
བ་འཛིན་པ་སེར་བྱེས་ལྡན་མ་ལྷ་རམས་པ་བསོད་ནམས་ཆོས་གྲགས་ལགས་ནས་
ལྷག་བསམ་ཟོལ་མེད་ཀྱིས་སྔ་ཕྱིར་ཞུ་དག་གི་སྐབས་སུ་ཕྱག་རོགས་གནང་བ་དང་
དམ་པ་ཁོང་གི་རྣམ་ཐར་བསྡུ་སྒྲིག་གནང་བ་ལ་བཅོས་མིན་ཐུགས་རྗེ་ཆེ་ཞུ་རྒྱུ་ཡིན།
དམིགས་བསལ་ལབ་ཀྱི་མཁས་དབང་བློ་བཟང་བློ་གྲོས་མཆོག་ལ། བོར་བརླག་
ཐོར་ཞིག་ཏུ་སོང་བའི་རིན་ཐང་བྲལ་བའི་རྩ་ཆེན་གསུང་འབུམ་འདི་ལྟ་བུ་ཞིག་སླར་
ཡང་འཇིག་རྟེན་གྱི་ཁམས་འདིར་གསོན་གནས་ཐུབ་པ་མ་ཟད་སྐལ་ལྡན་སྐྱེ་བོ་བརྒྱ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཕྲག་གི་མིག་ལམ་དུ་མངོན་ཐུབ་པའི་ཕྱག་རྗེས་འཇོག་གནང་བ་ལ་ཐུགས་རྗེ་ཆེ་ཞུ་
རྒྱུ་ཡིན། ཁོ་བོས་ཀྱང་རང་ནུས་གང་ལྕོགས་ཀྱིས་ཟུར་དུ་ཞུ་དག་ཐེངས་འགའ་བྱས་
པའི་ཁུལ་ཡིན་ཀྱང་། ད་དུང་ཡང་རྨོངས་པའི་དབང་གིས་ཡིག་ནོར་ལྷག་ཆད་ཡོད་
པ་ནི་སྨོས་མ་དགོས་པས་ཀློག་པ་པོ་རྣམས་ཀྱིས་དེ་དག་ཁོ་བོར་གསལ་བཤད་བྱེད་
ཚེ་བསྐྱར་དུ་པར་སྐྲུན་སྐབས་སུ་ནོར་བཅོས་གཏང་རྒྱུར་ཕན་ཐོགས་རླབས་ཆེན་ཐོན་
གྱུར་ལགས་པས་དེ་ལུགས་དགོངས་ཚུལ་ལྷུག་པོར་སྩོལ་གནང་ཡོང་བ་ཞུ། །
དམ་པ་ཁོང་གི་གསུང་རྩོམ་རྣམས་གསུང་འབུམ་པོད་ཕྲེང་ལྔ་རུ་ཕྱོགས་སྒྲིག་
ཞུས་ཡོད་ལ། དེ་ཡང་པོད་ཕྲེང་དང་པོའི་༡༽ནང་དུ། དཔལ་རྟ་མཆོག་རོལ་པའི་རྒྱུད་
ལས་རྗེ་བཙུན་བླ་མ་ལུང་དུ་བསྟན་པའི་ཚུལ་བཤད་པ་དང༌། དེའི་ལུང་བསྟན་རྣམ་
བཤད། དེ་བཞིན་དུ་དགྱེས་རབ་རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་དང་
དེའི་འགྲེལ་པ། རྟོགས་པའི་ཉམས་མགུར། མཁའ་འགྲོའི་རྟགས་བསྟོད། བླ་མ་ལྔ་བཅུ་
པའི་མཆན་འགྲེལ་ཟིན་བྲིས། རང་དང་གཞན་གྱི་གྲུབ་མཐའི་རྣམ་གཞག སྔགས་ཀྱི་ས་
ལམ༑ བྱང་ཆུབ་ལམ་རིམ་གྱི་སྔོན་འགྲོ་སྦྱོར་བའི་ཆོས་དྲུག་ཉམས་སུ་ལེན་ཚུལ་དང་།
སྦྱོར་ཆོས་དྲུག་གི་ཁྲིད་ཡིག་བཅས་བཞུགས་ཡོད། པོད་ཕྲེང་གཉིས་པའི་༢༽ནང་དུ།
ཕར་ཕྱིན་གཞུང་འགྲེལ་མི་ཕམ་ཞལ་ལུང་ལེགས་བཤད་མཁས་པའི་དགོངས་རྒྱན་
ཞེས་བྱ་བ་དང་། པོད་ཕྲེང་གསུམ་པའི་༣ ༽ནང་དུ། བསྟན་བཅོས་དབུ་མ་འཇུག་
པའི་འགྲེལ་པ་འཇམ་དབྱངས་ཞལ་ལུང་མཁས་པའི་དགོངས་རྒྱན་ཞེས་བྱ་བ་
དང་༑ པོད་ཕྲེང་བཞི་པའི་༤ ༽ནང་དུ། ཁྱབ་བདག་རྣམ་སྣང་ཆེན་པོའི་དཀྱིལ་འཁོར་
དུ་འཇུག་པའི་སྟ་གོན་དང་དངོས་གཞིའི་ཆོ་ག་དང་། དཔལ་འཁོར་ལོ་སྡོམ་པ་ལྷ་ལྔའི་
དབང་གི་སློབ་མ་སྟ་གོན་དང་དངོས་གཞིའི་ཆོ་ག་དང༌། དཔལ་གསང་བ་འདུས་པའི་
དབང་གི་སློབ་མ་སྟ་གོན་དང་དངོས་གཞིའི་ཆོ་ག་བཅས་དང་། པོད་ཕྲེང་ལྔ་པའི་༥༽
ནང་དུ། ལས་བཞིའི་འཁོར་ལོའི་རྣམ་གཞག སློབ་དཔོན་པདྨ་འབྱུང་གནས་ཀྱི་རྣམ་
ཐར་གསོལ་འདེབས། དུག་རིགས་དྲི་མ་འཁྲུད་བྱེད་བདུད་རྩིའི་ཆུ་རྒྱུན། དུག་བཅོས་



བར་སྐྲུན་སྔོན་གླེང་།
ཀྱི་མན་ངག དྲག་སྔགས་མངོན་སྤྱོད་ཀྱི་རྣམ་གཞག དྲག་པོའི་ལས་ལ་བསྐུལ་བའི་
མཁྱེན་དགོངས། ཛམྦྷ་ལ་སེར་པོའི་སྒོ་ནས་གཏེར་ཆེན་བུམ་བཟང་སྒྲུབ་ཆོག ཛམ་
དཀར་ལྷ་ལྔའི་ནོར་སྒྲུབ་དང་ཆུ་སྦྱིན། ལྡན་མ་སྐྱབས་མགོན་མདོ་རྒྱུད་རྒྱ་མཚོས་
མཛད་པའི་སྨན་དཔྱད་ལག་ལེན་གྱི་ཆོས་ཚན་འགའ་ཞིག་བཅས་བཞུགས་ཡོད།
མཐའ་དོན། པར་དུ་བསྐྲུན་པའི་དགེ་རྩ་ཅི་མཆིས་པ་འདིས། རྒྱལ་བསྟན་
རིན་པོ་ཆེ་དར་ཞིང་རྒྱས་པ་དང་། འཛམ་གླིང་ཕྱོགས་མཐའ་ཀུན་ཏུ་བཀྲ་ཤིས་པ་དང་
བདེ་དགས་ཡུགས་གཅིག་ཏུ་ཁྱབ་པའི་སྨོན་འདུན་དང་བཅས། ཞུ་སྒྲིག་པ་སེར་བྱེས་
ལྡན་མ་བྱམས་པ་ཆོས་དབང་གིས་ཕྱི་ལོ་ ༢༠༡༡ ཟླ་ ༠༩ ཚེས་ ༠༢ ཉིན་རྒྱ་གར་ལྷོ་
ཕྱོགས་སེ་ར་དགོན་པ་ནས་པར་སྐྲུན་སྔོན་གླེང་དུ་བྲིས་པའོ། །



མཛད་རྣམ།
༄༅། །ལྡན་མ་ལབ་སྐྱབས་མགོན་སྐུ་ཕྲེང་བཅུ་གཉིས་པ་མཁས་ཤིང་གྲུབ་པ་ཐོབ་
པའི་མ་ཧཱ་པཎྜི་ཏ་ཆེན་པོ་དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་
མཛད་རྣམ་སྙིང་བསྡུས་དད་གསུམ་པདྨོ་འབྱེད་པའི་ཉི་གཞོན་ཞེས་བྱ་བ་བཞུགས་
༄༅། །བླ་མེད་སྐུ་བཞིའི་རིན་ཆེན་བ་གམ་བརྩེགས། །
མཁྱེན་བརྩེའི་ཉི་ཟླ་ཟུང་གི་རྣ་ཆས་བརྒྱན། །
སྟོན་པ་གསེར་རིའི་དབུས་ན་མངོན་འཕགས་པ། །
ཐུབ་དབང་ས་འཛིན་དབང་པོར་གུས་པས་འདུད། །
རབ་འབྱམས་གསུང་རབ་ཀུན་ལ་བལྟ་བའི་མིག །
སྐལ་བཟང་ཐར་པར་བགྲོད་པའི་འཇུག་ངོགས་མཆོག །
བརྩེ་བས་བསྐྱོད་པའི་ཐབས་མཁས་མཛད་པ་ཡིས། །
གསལ་མཛད་བཤེས་གཉེན་རྣམས་ལ་གུས་ཕྱག་འཚལ། །
གང་གི་མཚན་ཙམ་འཛིན་པའི་སྐྱེ་བོ་ལ། །
མཆོག་དང་ཐུན་མོང་དངོས་གྲུབ་མ་ལུས་པ། །
བདེ་བླག་སྩོལ་མཛད་རྒྱལ་ཡུམ་སྒྲོལ་མ་ལ། །
གུས་པས་འདུད་དོ་བརྩེ་བས་རྗེས་སུ་བཟུང་། །
རྒྱལ་ཀུན་ཐུགས་རྗེའི་ངོ་བོ་སྙིང་རྗེའི་ལྷ། །
རིགས་ཀུན་བདག་པོ་དགྱེས་རབ་རྡོ་རྗེ་ཡི། །
གསང་གསུམ་རྣམ་ཐར་ཅུང་ཟད་བརྗོད་པ་ལ། །
ལྷ་དང་མཁའ་འགྲོ་རྣམས་ཀྱིས་གནང་བ་སྩོལ། །



ཀ-
2
ལ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
དེ་ཡང་ཇི་སྐད་དུ་རྣམ་ཐར་གསོལ་འདེབས་ལས། རྒྱལ་ཀུན་མཐུ་སྟོབས་
ནུས་གཟུགས་པདྨ་དབང་། །གསུམ་ལྡན་མི་ཡི་ཟོལ་དུ་མངོན་བཞེངས་པ། །རིགས་
ཀུན་ཁྱབ་བདག་ཆོས་ཀྱི་རྒྱལ་པོ་ཆེ། །དགྱེས་རབ་རྡོ་རྗེའི་ཞབས་ལ་གསོལ་བ་
འདེབས། །ཞེས་ཇི་སྐད་གསུངས་པ་བཞིན། ལབ་སྐྱབས་མགོན་སྐུ་ཕྲེང་བཅུ་གཉིས་
པ་སྐྱབས་མགོན་གར་གྱི་དབང་ཕྱུག་དབང་ཆེན་དགྱེས་རབ་རྡོ་རྗེ་མཆོག་༼མཚན་
གཞན་བློ་བཟང་བསྟན་པ་ཆོས་འཕེལ་སོགས་མང་།༽ནི། དཔལ་རྟ་མཆོག་རོལ་པའི་རྒྱུད་ཀྱི་
ལེའུ་བཅུ་པ་ལས། ཐབས་ཆེན་རྣམ་དག་པདྨོའི་དོན། །ཤེས་རབ་སྤྲུལ་པའི་མཆོག་
གྱུར་པ། །གར་གྱི་དབང་ཕྱུག་བདེ་བ་ཆེ། །རྡོ་རྗེ་རྟ་ཉིད་སྤྲུལ་པར་མཛད། །གཞན་
ཡང་མཛད་པ་རྒྱ་ཆེན་པོ། །སྣ་ཚོགས་མཐུ་ཡིས་འདུལ་མཛད་དེ། །དག་པའི་འགྲོ་
ལ་མཐུན་བྱས་སྐུ། །གསེར་འོད་མཚན་དང་དཔེ་བྱད་ལྡན། །གོ་བྱེད་ཐེག་པ་བླ་
ན་མེད། །ཟབ་མོ་གསང་སྔགས་ཇི་བཞིན་པར། ། རྒྱལ་བ་བདེ་གཤེགས་ཕྱག་རྒྱའི་
སྐུ སྣརབ་སྤྲུལ་དཀྱིལ་འཁོར་སྣ་ཚོགས་བདག་ཅེས་དང་། ཡང་རྒྱུད་ཀྱི་ལེའུ་བཅུ་
གཉིས་པ་ལས། དེ་ནས་པདྨོ་ཆགས་པའི་སྐུས། །གསུང་གི་གཟི་མདངས་རྒྱས་
མཛད་དོ། །ཕྱག་རྒྱ་སྒྱུ་འཕྲུལ་གནས་སྦྱོར་བས། །གསེར་མིག་འདབ་བཟང་གྲོང་ཁྱེར་
དང་༑ ༑ལངྐའི་གནས་ཚོགས་སྲིན་པོའི་སྡེ། །ཀླུ་རྒྱལ་དབང་དུ་འདུ་བའི་ཕྱིར། །རྫུ་
འཕྲུལ་ཀུན་སྙོམས་འཁོར་ལོ་ཡིས། །ལྷ་ཆེན་ལ་སོགས་འདུལ་བར་དགོངས། །ཏིང་
ངེ་འཛིན་ལ་སྙོམས་ཞུགས་ཏེ། །པདྨ་རྟ་མཆོག་སྤྲུལ་པར་མཛད། །དེ་བཞིན་ཉིད་
དབྱིངས་སྙོམས་འཇུག་ལས། །སེམས་དཔའ་རྒྱལ་བ་ཀུན་གྱི་ཡབ། །རྡོ་རྗེ་འཛིན་
དབང་ཐུབ་ཉིད་དང་། །རིགས་ཉིད་སྤྲུལ་པའི་ལུང་ལས་གྲུབ། །ཅེས་དང་། གཞན་
ཡང་རྗེ་འདིའི་མཛད་པ་འཕྲིན་ལས་བྱུང་དང་འབྱུང་འགྱུར་ངོ་མཚར་ཅན་དུ་མ་ཞིག་
བཅོམ་ལྡན་འདས་ཉིད་ཀྱིས་ལུང་དུ་བསྟན་པ་ལུང་བསྟན་རྣམ་བཤད་སོགས་ལས་
ཤེས་པར་བྱའོ། །དེ་ལྟར་བཅོམ་ལྡན་འདས་ཀྱི་ལུང་གིས་ཟིན་ཅིང་ལུང་དང་རྟོགས་
པའི་ཡོན་ཏན་གྲངས་མེད་པས་ཐུགས་རྒྱུད་རབ་ཏུ་ཕྱུག་པ། མཁས་དང་གྲུབ་པའི་གོ་



མཛད་རྣམ།
འཕང་མཐོན་པོར་གཤེགས་ཏེ་སྐུ་ཚེ་དེ་ལ་ཟུང་འཇུག་རྡོ་རྗེ་འཆང་གི་སར་གཤེགས་
ཤིང་མཚན་སྙན་མདོ་དབུས་ཁམས་གསུམ་དང་རྒྱ་ནག་སོག་ཡུལ་སོགས་འཇིག་
རྟེན་ཡོངས་ལ་གྲགས་པའི་སྐྱེས་ཆེན་དམ་པ་ཁྱད་པར་དུ་འཕགས་པ། སྐྱེ་འགྲོ་
ཡོངས་ཀྱི་མགོན་སྐྱབས་དང་དཔུང་གཉེན་དུ་གྱུར་ཅིང་མཉམ་མེད་བུ་རམ་ཤིང་པའི་
བསྟན་པ་རིན་པོ་ཆེ་སྤྱི་དང་བྱེ་བྲག་ཁམས་གསུམ་བླ་མ་ཤར་རྒྱལ་བ་ཙོང་ཁ་པ་ཆེན་
པོའི་བསྟན་པ་ཕྱོགས་དུས་ཀུན་ཏུ་སྤེལ་བ་ལ་འཕྲིན་ལས་ཀྱི་འཇུག་པ་རབ་ཏུ་ཡངས་
ཤིང་བཀའ་དྲིན་གྱི་ཕུང་པོ་གཞལ་དུ་མེད་པའི་མཁས་གྲུབ་གཉིས་ལྡན་གྱི་རྩོད་མེད་
ཀྱི་མ་ཧཱ་པཎྜི་ཏ་ཆེན་པོ་ལབ་སྐྱབས་མགོན་སྐུ་ཕྲེང་བཅུ་གཉིས་པ་སྐྱབས་མགོན་རྡོ་
རྗེ་འཆང་དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེ་མཆོག་གི་མཛད་པ་
རྣམ་ཐར་ལ་ཕྱི་ཡི་རྣམ་ཐར། ནང་གི་རྣམ་ཐར། གསང་བའི་རྣམ་ཐར། ཆེས་གསང་
བའི་རྣམ་ཐར་བཅས་ཡོད་པ་རྣམ་ཐར་ལོ་རྒྱུས་དག་ཏུ་གསལ་ལ། དེ་ཡང་སློབ་དཔོན་
ཟླ་བ་གྲགས་པས། ནམ་མཁའ་མེད་པས་འདབ་ཆགས་ལྡོག་པ་མི་འགྱུར་གྱི། །འདིར་
ནི་རང་མཐུ་ཟད་པས་ལྡོག་པ་འགྱུར་དེ་བཞིན། །སློབ་མ་དང་བཅས་སངས་རྒྱས་
སྲས་རྣམ་སངས་རྒྱས་ཀྱི། །ཡོན་ཏན་མཁའ་ལྟར་མཐའ་ཡས་མ་བརྗོད་ལྡོག་པར་
འགྱུར། །ཞེས་དང་། རྗེ་ཐམས་ཅད་མཁྱེན་པས་ཀྱང༌། ཁྱེད་ཀྱི་སྐུ་གསུང་ཐུགས་ཀྱི་
གསང་བ་ཡི། །ཚུལ་འདི་རྒྱལ་སྲས་རང་རྒྱལ་ཉན་ཐོས་ཀྱིས། །ཇི་ཙམ་བརྟགས་ཀྱང་
བློ་ཡི་ཡུལ་མིན་ན། །ཚངས་དང་དབང་པོ་སོགས་ཀྱིས་སྨོས་ཅི་འཚལ། །མཁའ་ལྡིང་
དབང་པོས་མཁའ་ལ་བགྲོད་བགྲོད་ནས། །ནམ་ཞིག་རང་སྟོབས་བྲི་བས་ལྡོག་འགྱུར་
གྱི༑ ༑ནམ་མཁའ་ཟད་པས་ལྡོག་པ་མིན་དེ་བཞིན། །ཁྱོད་ཀྱི་ཡོན་ཏན་བརྗོད་པའང་དེ་
ལྟར་ལགས། །ཞེས་ཇི་སྐད་གསུངས་པ་བཞིན། ཁོང་གི་མཛད་པ་འཕྲིན་ལས་ཇི་ལྟ་
བ་བཞིན་བརྗོད་པའི་ཡུལ་ལས་འདས་ཤིང་འདིར་སྐབས་སུའང་མ་བབས་ཤིང་། དེ་
དག་གི་ཚུལ་ནི་རྣམ་ཐར་ཆེན་མོ་དང་དངོས་སློབ་ཆེན་མོ་དག་གི་མཛད་རྣམ་དང་ལོ་
རྒྱུས་དག་ལས་ཤེས་པར་བྱ་ཞིང་། འདིར་ཁོང་གི་མཛད་རྣམ་སྙིང་བསྡུས་ཞིག་བརྗོད་



ཀ-4
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
༡༽ དེ་ཡང་སྐུ་བལྟམས་པའི་ཚུལ་ནི། ཁོང་ནི་གནུས་ཕུན་སུམ་ཚོགས་པ་
འཕགས་པ་སྤྱན་རས་གཟིགས་ཀྱི་གདུལ་ཞིང་གངས་རི་རྭ་བས་བསྐོར་བའི་ཞིང་
ཁམས་དབུས་ཀྱི་འོལ་ཁ་ལྷ་རིས་ཞོལ་རྫིང་ཕྱིའི་ཡུལ་དུ། རིགས་རུས་ཕུན་སུམ་
ཚོགས་པ་ཡབ་ཆོས་རྒྱལ་སྲོང་བཙན་སྒམ་པོའི་གདུང་རྒྱུད། གཞན་ཡང་རྒྱལ་དབང་
འཕྲིན་ལས་རྒྱ་མཚོ་སོགས་སྐྱེས་ཆེན་དམ་པ་དུ་མ་བལྟམས་མྱོང་བའི་རུས་རྒྱུད་
ཡབ་ཛཱ་ཡ་ཞེས་པ་དང་། བུད་མེད་ཀྱི་སྐྱོན་བརྒྱད་དང་བྲལ་ཞིང་བྱང་སེམས་དང་ཞི་
དུལ་གཏོང་ཕོད་ཅན་གྱི་མ་ཡུམ་དམ་པ་པ་སངས་སྒྲོལ་མ་གཉིས་ཀྱི་སྲས་སུ། དུས་
ཕུན་སུམ་ཚོགས་པ་རབ་བྱུང་བཅུ་བཞི་པའི་ཆུ་འབྲུག་ལོ་དང་ཕྱི་ལོ་ ༡༨༣༢ ལོའི་
ནག་པ་ཟླ་བའི་ཚེས་བཅོ་ལྔའི་ཉི་ཤར་འབྲུག་གི་དུས་སུ། ངོ་མཚར་བའི་ལྟས་ཕུན་
སུམ་ཚོགས་པ་ལྷུམས་སུ་ཞུགས་སྐབས་ཡུམ་གྱི་མནལ་ལམ་དུ་ཉི་མའི་དཀྱིལ་
འཁོར་ལས་གསེར་གྱི་རྡོ་རྗེ་མང་པོ་སྤྲོས། དེ་ཀུན་རང་གི་སྙིང་ཁར་ཐིམ་པར་རྨིས་
པ་དང་ཡབ་ལའང་མཚན་ལྟས་དེ་འདྲ་བ་བྱུང་བ་དང་། ཡུམ་གྱི་མུ་ལི་ཏིང་གི་མཚོར་
མཇལ་ཚེ། ཤེལ་གྱི་ཕོ་བྲང་ནས་སྤྱན་རས་གཟིགས་མཐོང་སྟེ་དགེ་སློང་གི་གཟུགས་
གྱུར། སྙིང་ཁར་ཐིམ་སྣང་བྱུང་། དེའི་ཞྭ་སེར་ཐད་ནས་རྡོར་དྲིལ་མེ་ལོང་ཟླུམ་པོ།
ལམ་རིམ་གྱི་གླེགས་བམ་དྲི་བྲལ་ཐིམ་ཅན་དངོས་སུ་རྙེད་པ་སོགས་ངོ་མཚར་གྱི་
ལྟས་བཟང་མང་པོ་བྱུང་། །
སྐུ་འཁྲུངས་སྐབས་འོད་དམར་པོས་གནས་ཁང་ཀུན་ཁྱབ་པ་དང༌། མེ་ཏོག་
དང་ཤིང་དམར་པོ་དེང་སང་རྗེའི་བླ་ཤིང་དུ་གྲགས་པ་དེ་སྐྱེས། སྐུ་འཁྲུངས་མ་ཐག་
སྤྱན་རས་གཟིགས་སེམས་ཉིད་ངལ་གསོའི་བཞུགས་སྟངས་མཛད་ཅིང༌། ཡིག་དྲུག་
དང་དབྱངས་གསལ་ལྷང་ལྷང་གསུངས་པས་ཐམས་ཅད་ངོ་མཚར་དང་ཡ་མཚན་གྱི་
གནས་ལ་བཀོད། ཁོང་གི་སྐུ་ཡི་དཔྲལ་བ་ལ་ཨ་དང༌། ཕྱག་གཡས་ཀྱི་དཔུང་པ་ལ་
པདྨ། ཕྲག་པར་ཨོཾ། ཕྱག་གཡོན་གྱི་མཐེབ་འཛུབ་ཀྱི་བར་གྱི་རྒྱབ་ངོས་ལ་ཧི། སྐུ་སྨད་



མཛད་རྣམ།
E5
ལ་སྟག་ཤམ་གྱི་རི་མོ་གསལ་པོ་ཡོད་པ་སོགས་རྟགས་མཚན་ངོ་མཚན་ཅན་དུ་མ་
མངའ་ལ། དེ་ལྟར་ཕུན་སུམ་ཚོགས་པ་དུ་མ་དང་བཅས་ཏེ་སྐུ་བལྟམས་པའི་མཛད་པ་
མཛད། །
པཎ་ཆེན་སྐུ་ཕྲེང་བདུན་པ་བློ་བཟང་བསྟན་པའི་ཉི་མས་གཙུག་ཕུད་བཞེས་ཏེ།
སྤྲུལ་སྐུ་འདི་འདྲ་རྙེད་དཀའ་བ་སོགས་བསྔགས་བརྗོད་རྒྱ་ཆེར་མཛད། སྐུ་གཞོན་ནུའི་
དུས་སློབ་དཔོན་པདྨ་ཀ་ར་དང་རྗེ་བཙུན་འཇམ་པའི་དབྱངས་ཀྱིས་བྱིན་གྱིས་བརླབས་
ཤིང་། དགུང་ལོ་གསུམ་བཞི་ཙམ་ནས་རིན་པོ་ཆེའི་གཏེར་སྟོན་པ་དང་། ལྷ་དང་
མཁའ་འགྲོ་མ། མི་མིན་རྣམས་ཀྱིས་རིན་པོ་ཆེའི་ཡོ་བྱད་ཕུལ་བ་སོགས་མང་དུ་བྱུང་
ཞིང༌། སངས་རྒྱས་བྱང་སེམས་ཡི་དམ་ཆོས་སྐྱོང་རྣམས་ཀྱི་ཞལ་ཡང་ཡང་གཟིགས་
པ་དང་། ཆོས་གསུངས་ཤིང་བྱིན་གྱིས་བརླབས་པ་སོགས་མང་དུ་བྱུང་ངོ་། །
རྗེ་ཙོང་ཁ་པའི་དངོས་སློབ་འདན་མ་མཁན་ཆེན་ཡོན་ཏན་དཔལ་ཐོག་མ་
ལབ་ཏུ་ཕེབས་ཏེ་དགོན་པ་ཕྱག་འདེབས་པ་མཛད་པའི་ཚེ། ལབ་དགོན་པའི་དྲང་ཐོད་
ཀྱི་སྟེང་གི་མཁའ་དབྱིངས་ནས་མཉམ་མེད་ཐུབ་དབང་གཙོ་འཁོར་གསུམ་གྱིས་ཞལ་
མངོན་སུམ་དུ་གཟིགས་པ་དང་། མཆོག་ཟུང་རྣམ་གཉིས་ཀྱི་རྣམ་སྦྱར་གྱི་གྲྭ་བཞི་ནས་
བརྐྱང་ཏེ་རི་མོ་ས་ལ་ཕབ་པ་དང་། མ་འོངས་པ་ན་གནས་འདིར་རིགས་གསུམ་མགོན་
པོའི་སྤྲུལ་པ་རྒྱུན་མར་ཕེབས་ཏེ་བསྟན་པ་དང་འགྲོ་བའི་དོན་བྱེད་དོ་ཞེས་དགོན་པའི་
ཆགས་དབྱིབས་དང་བསྟན་བདག་བླ་མ་ཡང་རྒྱལ་བ་རིགས་གསུམ་མགོན་པོའི་རྣམ་
སྤྲུལ་ཡིན་པ་སངས་རྒྱས་རང་ཉིད་ཀྱིས་ལུང་བསྟན་པ་དང་། དེ་བཞིན་དུ། རྒྱ་གར་
གྱི་པཎ་གྲུབ་མཁས་པ་ཆེན་པོ་ཇོ་བོ་སྤྱི་ཏི་ཛྙ་ན་ཀིརྟི་མཆོག་ཀྱང་ལབ་ཏུ་ཕེབས་ཏེ་
ལབ་ཀྱི་ས་ཆ་གང་སར་བྱིན་གྱིས་བརླབ་ཏེ་ངོ་མཚར་གྱི་རྣམ་ཐར་བསམ་གྱིས་མི་
ཁྱབ་ཅིང་། ཁོང་ལའང་སྔར་དང་མཚུངས་པ་ཐུབ་དབང་གཙོ་འཁོར་གསུམ་གྱིས་ཞལ་
གཟིགས་གནང་ཤིང་མ་འོངས་པ་ན་གནས་འདིར་རིགས་གསུམ་མགོན་པོའི་སྤྲུལ་
པ་རྒྱུན་མར་བྱོན་པ་ལུང་བསྟན་གནང་བ་དང་། མཁའ་འགྲོའི་རྟགས་བསྟོད་ལས། ལྷ་



ཀ-6
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ཡང་གསང་མདུན་དུ་ཤར་བ་ནི། །ཐུགས་ཟག་མེད་ཀློང་དུ་རོ་གཅིག་རྟགས། །དེའི་ཐུགས་
འོད་སྐུ་ལ་ཕོག་པ་ནི། །ཁྱོད་སྤྲུལ་གཞི་ལྷ་དེ་ཡིན་པའི་རྟགས། །ཞེས་དང་། ཡང་། དགོན་
ཆོས་སྡེ་ཆེན་པོའི་རྒྱབ་རི་ངོས། །བྲག་ཕུར་བུ་འདྲ་བའི་འཕུར་གཤོག་སྟེང་། །གནས་
པདྨ་འོད་ཀྱི་ཞིང་ཁམས་སུ། །ལྷ་འཕགས་མཆོག་ཐུགས་རྗེ་ཆེན་པོ་དེ། །དོན་མ་
རུངས་ལ་ལ་འདུལ་མཛད་ཕྱིར། །ལྷ་ཁྲོ་རྒྱལ་རྟ་མཆོག་རོལ་པ་དངོས། །རྗེ་མཚུངས་
མེད་དྲིན་ཅན་བླ་མ་མཆོག །ཕ་གྲུབ་པའི་དབང་ཕྱུག་མཚན་བརྗོད་དཀའ། །མགོན་
དབང་ཆེན་དགྱེས་རབ་རྡོ་རྗེ་འཆང་། །ཞེས་སོགས་གསུངས་པ་བཞིན། དབང་ཆེན་
དགྱེས་རབ་རྡོ་རྗེ་མཆོག་ནི་མཚོན་པ་ཙམ་སྟེ། ལབ་སྐྱབས་མགོན་སྐུ་ཕྲེང་རིམ་བྱོན་
རྣམས་འཕགས་མཆོག་ཐུགས་རྗེ་ཆེན་པོའི་རྣམ་འཕྲུལ་མི་ཡི་རྣམ་པར་རོལ་པ་ཤ་
སྟག་ཡིན་པ་གྲགས་སོ། །
༢༽ གསན་སྦྱོང་གནང་ཚུལ་ནི། དེ་ནས་མི་རིང་བར་དབུས་ཀྱི་གདན་ས་
རུ་ཕེབས། སེ་ར་ཐེག་ཆེན་གླིང་དང་སེར་བྱེས་གྲྭ་ཚང་གི་ལྡན་མ་ཁང་ཚན་དུ་ཆོས་
ཞུགས་མཛད། པཎ་ཆེན་བསྟན་པའི་ཉི་མ་དང་། མཁས་གྲུབ་ཆེན་པོ་འཕན་པོ་
འཕགས་པ་ཐོགས་མེད། སྟག་ཕུ་ཡོངས་འཛིན་ཡེ་ཤེས་རྒྱ་མཚོ། རྒྱུད་སྨད་མཁན་
ཆེན་གྲགས་པ་བརྩོན་འགྲུས། བྲག་རི་བློ་བཟང་ཆོས་འབྱོར་རྒྱ་མཚོ། པཎ་ཆེན་
ཕྱོགས་ལས་རྣམ་རྒྱལ། རྗེ་གསེར་སྐང་རོལ་པའི་རྡོ་རྗེ། ཨ་ཁུ་རིན་པོ་ཆེ། རྗེ་སྐལ་
བཟང་མཁས་གྲུབ་སོགས་མཁས་གྲུབ་གཉིས་ལྡན་གྱི་བླ་མ་དམ་པ་བཅུ་ཕྲག་དུ་མའི་
ཞབས་ལ་གཏུགས།
རྒྱ་བོད་ཀྱི་མདོ་སྔགས་ཀྱི་བསྡུས་པའི་གཞུང་ཆེན་ཡོངས་རྫོགས་དང་ཁྱད་
པར་དུ་རྗེ་ཡབ་སྲས་ཀྱི་མདོ་སྔགས་ཀྱི་ལེགས་བཤད་རྣམས་དང་། རྗེ་བཙུན་ཡབ་
སྲས་ཀྱི་སྤྱི་མཐའ་ཕྲེང་དང་ཀུན་མཁྱེན་འཇམ་དབྱངས་བཞད་པའི་སྤྱི་མཐའ་སོགས་
གཞུང་ཆེན་བཀའ་པོད་ལྔ་དང༌། གསང་སྔགས་རྡོ་རྗེ་ཐེག་པའི་རྒྱུད་སྡེ་བཞིའི་བསྡུས་
པའི་ལེགས་བཤད་ཡོངས་རྫོགས་ཐོས་བསམ་སྒོམ་པ་ཕྱོགས་རེ་བ་དང་རགས་པ་



མཛད་རྣམ།
རེའི་ཆོག་པར་མ་མཛད་པར། ཆེས་གསལ་མྱུར་ཟབ་ཀྱི་ཤེས་རབ་ཀྱི་སྒོ་ནས་བརྒལ་
བརྟག་མཐིལ་ཕྱིན་པ་མཛད་དེ་མདོ་སྔགས་རིག་གནས་དང་བཅས་པ་ལ་འཆད་རྩོད་
རྩོམ་གསུམ་གང་ལའང་མི་འཇིགས་པའི་སྤོབས་པ་ཐོབ་ཅིང་མཁས་པའི་ཡོངས་རྩེར་
གཤེགས། །
གཞན་ཡང་ཁོང་གིས་འཇམ་དབྱངས་བཞད་པ་སྐུ་ཕྲེང་བཞི་པའི་ཡབ་ཀྱི་དྲུང་
ནས་སྨན་ལ་སྦྱོང་བར་མཛད་ནས་གསོ་རིགས་ལའང་ཤིན་ཏུ་མཁས་ཤིང་སྨན་གྱི་
སྐོར་ལ་ལྗགས་རྩོམ་ཡང་མང་དུ་བཞུགས། གཞན་ཡང་མདོ་མཁྱེན་བརྩེ་ཡེ་ཤེས་རྡོ་
རྗེ་ལ་བརྟེན་ནས་རྫོགས་པ་ཆེན་པོའི་ལྟ་བ་མངོན་དུ་བྱས་ཤིང་། དེའི་སློབ་ཆེན་ལྔའི་
ནང་ཚན་གཅིག་ཡིན་པར་གྲགས།
གཞན་ཡང་དམ་པ་འདིས་མདོ་སྟོད་སྨད་ཀྱི་སྐྱེས་ཆེན་དམ་པ་དུ་མའི་དྲུང་
ནས་ཆོས་དུ་མ་གསན་པ་སོགས་ཆོས་ལུགས་རིས་མེད་ཀྱི་སྐྱེས་ཆེན་དམ་པ་ཞིག་
ཡིན་ལ། ཁོང་གི་དངོས་སློབ་ཀྱི་ཁྲོད་དུའང་སློབ་ཆེན་བརྒྱད་དང་། གཞན་ཡང་རོང་ཐ་
ཆོས་འབྱོར་ལྷུན་གྲུབ་སོགས་དགེ་ལྡན་པའི་མཁས་གྲུབ་དུ་མ་དང༌། རྙིང་མའི་མཁས་
པ་ཆེན་པོ་འཇུ་མི་ཕམ་དང༌། རྫ་དཔལ་སྤྲུལ་སོགས་ས་དགེ་བཀའ་རྙིང་མཁས་གྲུབ་
དུ་མ་ཞིག་འདུས་ཤིང་སྐབས་དེར་མདོ་དབུས་ཁམས་གསུམ་དང་། རྒྱ་ནག་སོག་
པོ་སོགས་སུ་ས་དགེ་བཀའ་རྙིང་གི་མཁས་བླུན་ཐམས་ཅད་ཁོང་ལ་ཆོས་མ་ཞུས་པ་
དང་༑ དད་པ་དང་གསོལ་འདེབས་མི་བྱེད་མཁན་ཕལ་ཆེར་མེད་པ་ལྟ་བུར་གྱུར།
ཁོང་ནི་རིག་གནས་ཀྱི་སྐོར་ལའང་ཤིན་ཏུ་མཁས་ཤིང་། འཇུ་མི་ཕམ་སོགས་
ཀྱིས་ཁོང་གི་མདུན་ནས་ཀུན་གཟིགས་དབྱངས་འཆར་ཆེན་མོའི་དགོངས་དོན་རྙེད་
པ་དང་། འཇུ་མི་ཕམ་སྙན་ངག་སྐོར་ལ་མཁས་པར་གྱུར་པ་དེ་ཡང་ལབ་སྐྱབས་
མགོན་ཁོང་དང་དམིགས་བསལ་འབྲེལ་བ་ཡོད་ཚུལ་བཤད་སྲོལ་ཡོད་པར་མ་ཟད།
མི་ཕམ་གྱི་བྱ་དཀའ་བའི་སྙན་ངག་དབྱངས་གསལ་སོ་བཞི་ཚང་བའི་ཤོ་ལོ་ཀ་ཞིག་
ལབ་སྐྱབས་མགོན་ལ་རྩོམ་རྒྱུགས་ཕུལ་བ་དེང་སང་ཡང་མཇལ་རྒྱུ་ཡོད་པ་མགོ་



ཀ-
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ལོག་སོགས་སུ་གསལ་པོ་བརྗོད་གླེང་ཡོད། །
༣༽ འཁོར་སློབ་སྐྱོང་ཚུལ་ནི། དེ་ནས་ཁོང་ལ་མདོ་སྟོད་སྨད་བར་གསུམ་
དང་༑ སྟོད་དབུས་གཙང་། བྱང་སོག་པོ། སྨད་རྒྱ་ནག་བཅས་ནས་སྐལ་ལྡན་གྱི་སློབ་
མ་རྣམས་བུང་བས་མེ་ཏོག་ལ་འཁོར་བ་བཞིན་འདུས་ཏེ། ཕྱི་ནང་གི་རིག་པའི་གནས་
ལ་སྒྲོ་འདོགས་ཆོད་ཅིང་མཁས་ཤིང་གྲུབ་པ་ཐོབ་པའི་སློབ་མ་མང་དུ་བྱུང་། ཁྱད་པར་
ཁོང་ལ་བོད་གངས་ཅན་ལྗོངས་སུ་མཚན་སྙན་གྱི་གྲགས་པ་རླུང་ལྟར་གཡོ་བའི་སློབ་
ཆེན་བརྒྱད་སྟེ། དབུས་ཕྱོགས་སུ་རྭ་སྒྲེང་དགོན་གྱི་བསྟན་པའི་བདག་པོའམ་རྒྱལ་
མཆོག་བསྐལ་བཟང་རྒྱ་མཚོའི་ཡོངས་འཛིན་ཁྲི་ཆེན་ངག་དབང་མཆོག་ལྡན་གྱི་སྐུ་
ཕྲེང་བཞི་པའམ་ར་སྒྲེང་རྒྱལ་ཐོག་དང་པོ་ཨ་ཆུ་ཐུ་ནོ་མིན་ཧན་ངག་དབང་ཡེ་ཤེས་
ཚུལ་ཁྲིམས་རྒྱལ་མཚན་དཔལ་བཟང་པོ་དང་། ཟི་ལིང་སྟོང་འཁོར་དགོན་གྱི་བསྟན་
བདག་བླ་སྤྲུལ་རྒྱལ་བ་རྒྱ་མཚོའི་སྐུ་ཕྲེང་དགུ་པ་ཐུབ་བསྟན་འཇིགས་མེད་རྒྱ་མཚོ་
དང་༑ རྙིང་མའི་མཁས་གྲུབ་ཆེན་པོ་འཇུ་མི་ཕམ་དང་། མདོ་སྨད་ཕྱོགས་སུ་ཀུན་མཁྱེན་
འཇམ་དབྱངས་བཞད་པའི་སྐུ་ཕྲེང་བཞི་པ་རྗེ་བཙུན་སྐལ་བཟང་ཐུབ་བསྟན་དབང་
ཕྱུག་དཔལ་བཟང་པོ་དང་། སོག་པོ་ཁལ་ཁ་ཛཱ་ཡ་པཎྜི་ཏ་ཆེན་པོའི་ཡང་སྲིད་སྐུ་ཕྲེང་
གསུམ་པ་བློ་བཟང་སྙན་གྲགས་དགེ་ལེགས་རྣམ་རྒྱལ་དང་། ལབ་མཁའ་ལྡིང་སྐུ་ཕྲེང་
གོང་མ་མཁའ་ལྡིང་ནམ་མཁའ་རྡོ་རྗེ་མཆོག་དང༌། ལབ་གསེར་གླིང་སྐུ་ཕྲེང་དང་པོ་
འཇམ་དབྱངས་འཇིགས་མེད་རིག་པའི་རལ་གྲི་དང༌། ལབ་མཁན་སྤྲུལ་སྐུ་ཕྲེང་དང་
པོ་མཁན་པོ་རིན་ཆེན་སེང་གེ་བཅས་ ༼སློབ་ཆེན་བརྒྱད་ལབ་ཆོས་འབྱུང་དུ་གསལ་བ་བཞིན་
བཀོད་ཡོད།༽ སློབ་ཆེན་བརྒྱད་དང་། གཞན་ཡང་རྒྱ་ནག་གོང་མ་བཀང་ཞི་འོད་གསལ་
རྒྱལ་པོ་ནས་དད་གུས་ཚད་མེད་ཀྱི་སྒོ་ནས་དབུ་བླར་བསྟེན་ཏེ་དངོས་པོ་གྱ་ནོམ་
པས་འབུལ་སྐྱེས་ཕུལ་བ་སོགས་སྲིད་འབྱོར་རིག་གསུམ་གྱི་མངའ་ཐང་ཤིན་ཏུ་མཐོ་
ཞིང་ཐོབ་དང་གོ་ས་ཅན་གྱི་མི་དབང་གི་སློབ་མའང་ཤིན་ཏུ་མང་།
གཞན་ཡང་རྗེ་རང་གི་རྟོགས་བརྗོད་ལས་ཁྱེད་ཅག་མདོ་ཁམས་སྒང་དྲུག་སྐྱེ་



མཛད་རྣམ།
ཀ-9
བོ་ཀུན། །ཕལ་ཆེར་ཁོ་བོའི་དངོས་ཀྱི་གདུལ་བྱ་ཡིན། །དེའི་ཕྱིར་ཀུན་གྱིས་མདུན་
པ་སྐྱེད་ཅིག་དང་། །ད་རེས་ཡང་དག་ལམ་ལ་ང་ཡིས་བཀྲི། །ཞེས་སོགས་གསུངས་
པ་བཞིན། སྐབས་དེར་མདོ་དབུས་ཁམས་གསུམ་དང་རྒྱ་ནག་སོག་པོ་སོགས་སུ་
འདི་པའི་དངོས་སློབ་ཡང་སློབ་ཀྱིས་ཁྱབ་ཅིང་། ཕྱོགས་དེ་དག་ཏུ་དགེ་ཚུལ་སློང་གི་
བསླབ་པ་བསྩལ་བ་དང༌། གསང་སྔགས་ཀྱི་དབང་རྗེས་གནང་ཐོབ་པའི་སློབ་མས་
འཛིན་མའི་ཁྱོན་ཡོངས་ལ་ཁྱབ་པ་ལྟ་བུར་སྣང་། །
༤༽ སྒྲུབ་པ་ཉམས་བཞེས་དང་ལྷ་ཡི་ཞལ་གཟིགས་ཚུལ་ནི། ཤར་གླིང་
བདེ་ཆེན་ཕུག་དང༌། ལྷོ་གླིང་བྲག་ཟོར་ཕུག ནུབ་གླིང་འབྲོག་གེ་ཕུག བྱང་གླིང་རག་
འོག་ཕུག་བཅས་སུ་སྒྲུབ་པ་ཉམས་བཞེས་ཡུན་རིང་དུ་གནང་། དེ་བཞིན་དུ་རྒྱབ་རིའི་
རྩེའི་མཁའ་སྤྱོད་སྒྲུབ་ཕུག་ཏུ་བསྙེན་མཚམས་བཞུགས་སྐབས་ལྷ་དམར་པོ་གཉིས་
དང་དཀར་པོ་གཅིག་གིས་ཞལ་དངོས་སུ་གཟིགས་ནས་སྒྲུབ་པ་ཉམས་བཞེས་གནང་
སྟེ་ནཱ་རོ་མཁའ་སྤྱོད་མའི་སྐུ་དམར་པོའི་ཞལ་དངོས་སུ་གཟིགས། གཞན་ཡང་། རྒྱ་
ནག་ཕྱོགས་སུ་རི་བོ་རྩེ་ལྔའི་དགྲ་བཅོམ་ལྔ་བརྒྱའི་ལྷ་ཁང་དུ་སྒྲུབ་པ་ཉམས་བཞེས་
ཡུན་རིང་མཛད་དེ་འཆད་རྩོད་རྩོམ་གསུམ་ཡུན་རིང་གནང་ཞིང་། འཇམ་དབྱངས་
བསྒྲུབས་པས་ནམ་ཞིག་འོད་གསལ་གྱི་འཇའ་ཚོན་སྣ་ལྔའི་ཀློང་དུ་རྗེ་བཙུན་འཇམ་
པའི་དབྱངས་ཀྱི་ཞལ་དངོས་སུ་གཟིགས་ཤིང་། བརྡའི་བྱིན་རླབས་གནང་ནས་རང་
ཉིད་ལ་ཐིམ་པས་ཐུགས་ཡིད་དབྱེར་མེད་དུ་འདྲེས་པའི་ཉམས་རྟོགས་ཤར་བ་མ་
ཟད༑ བསྟན་བཅོས་ཀྱང་དུ་མ་བརྩམས། པེ་ཅིང་དགའ་ལྡན་བྱིན་ཆགས་གླིང་དུ་ཡང་
སྒྲུབ་པ་ཉམས་བཞེས་ཡུན་རིང་གནང་ལ། ཁྱད་པར་དུ་རྟ་མགྲིན་སྒྲུབ་ཕུག་གམ་རྫུ་
འཕྲུལ་ཕུག་ ༼ཐེག་ཆེན་ཆོས་འཕེལ་གླིང་།༽ ཏུ་སྒྲུབ་པ་ཉམས་བཞེས་ཡང་ཡང་གནང་
སྟེ་ཡི་དམ་རྟ་མགྲིན་ཞལ་དངོས་སུ་གཟིགས་ཤིང་། སྐུ་ཚེ་དེ་ལ་མི་སློབ་ཟུང་འཇུག་
གི་སར་གཤེགས་པའི་ཚུལ་བསྟན། སྒྲུབ་ཕུག་འདི་ནི། ཐེག་ཆེན་ཆོས་འཕེལ་གླིང་
ཞེས་དབེན་པའི་གནས། །པད་མ་གསང་སྔགས་བདེ་ཆེན་དགའ་འཁྱིལ་དུ། །ཁྲག་



ཀ-10
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
མཐུང་མངོན་གྱུར་རྟ་སྐད་གཙུག་ན་འཚེར། །དབང་ཆེན་དགྱེས་རྡོ་རྗེ་ལ་གསོལ་བ་
འདེབས། །ཞེས་གསུངས་པ་བཞིན། ཐོག་མར་སློབ་དཔོན་པདྨ་འབྱུང་གནས་ཀྱིས་
རྫུ་འཕྲུལ་གྱིས་བཏོན་པའི་སྒྲུབ་ཕུག་ཡིན་པ་མ་ཟད། དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེས་སྒྲུབ་པ་ཉམས་བཞེས་ཡུན་རིང་གནང་སྟེ་སྐུ་ཚེ་དེ་ལ་སངས་
རྒྱས་པའི་ཚུལ་བསྟན་པའི་གནས་རྩ་ཆེན་བྱིན་རླབས་ཀྱི་གཟི་འོད་འཕྲོ་བ་ཞིག་ཡིན།
གོང་གི་གསོལ་འདེབས་ཚིགས་བཅད་འདི་མཁས་པ་འཇུ་མི་ཕམ་པས་
མཛད་སྙམ་པའི་དཔྱད་གཞི་ཡོད་ལ། དེའི་ཚུལ་ཡང་དབང་ཆེན་དགྱེས་རབ་རྡོ་རྗེས་
འཁོར་སློབ་ཚོགས་མང་པོ་ཞིག་ལ་ཟབ་རྒྱས་ཀྱི་གདམས་པ་དུ་མ་བསྩལ་བའི་སྐབས་
སུ་དད་ལྡན་སློབ་ཚོགས་དེ་རྣམས་ཀྱིས་ཉིན་ལྟར་དབང་ཆེན་དགྱེས་རབ་རྡོ་རྗེ་སྒྲུབ་
ཕུག་གི་ཕྱིར་ཕེབས་པ་དང་སྐབས་བསྟུན་ནས་མཇལ་ཁ་ལ་འབད་བརྩོན་དྲག་པོ་
བྱེད་ཅིང་ཡོད་ལ། དེ་ཡང་སྒྲུབ་ཕུག་ནི་ལབ་དགོན་པའི་རྒྱབ་རིའི་བྲག་ངོས་སུ་ཡོད།
མཇལ་ཁ་ལ་བརྩོན་པའི་གདུལ་བྱ་རྣམས་རི་ཞོལ་གྱི་དགོན་པའི་ནང་དུ་ཡོད། དེ་ལྟའི་
སྐབས་ཤིག་ལ་འཇུ་མི་ཕམ་པས་སྤྱི་ཁང་གི་རྒྱབ་ངོས་ཀྱི་ཕོ་བྲང་དམར་པོའི་རྩེ་ནས་
མཇལ་སྐབས་ཤིག་ལ་དངོས་སུ་འདི་འདྲ་ཞིག་མཇལ་བ་སྟེ། ཡི་དམ་རྟ་མགྲིན་ཞལ་
གསུམ་ཕྱག་དྲུག་སྐུ་ལས་མེ་དཔུང་ཕྱོགས་བཅུར་འཕྲོ་བ། དབུ་གཙུག་ནས་རྟ་མགོ་
ལྗང་གུ་རྟ་སྐད་ཕྱོགས་བཅུར་འཚེར་བ། ནམ་མཁའ་ཐམས་ཅད་འཚེར་ལྷང་ལྷང་དང་
ས་གཞི་ཐམས་ཅད་འདར་ཡོམ་ཡོམ་བྱེད་པ་ཞིག་དངོས་སུ་མཇལ་བ་རེད་ཅེས་ད་
ལྟའི་གྲ་རྒན་རབས་དག་གི་ངག་ལས་དངོས་སུ་ཁོ་བོས་ཐོས་ལ། གོང་གི་ཚིགས་
བཅད་དེ་ཡང་གཟིགས་སྣང་དེ་དང་ཤིན་ཏུ་མཐུན་པ་ཞིག་འདུག་པས་སྐབས་དེར་
འཇུ་མི་ཕམ་པས་མཛད་ཡང་དཔྱད་པར་བྱ་ཞིང་། དེ་བཞིན་དུ་གྲུབ་དབང་བྱང་ཆུབ་
སྨོན་ལམ་དང་། རྣལ་འབྱོར་པ་མཁའ་ལྡིང་རྡོ་རྗེ་དག་གི་གཟིགས་སྣང་ལའང་འདི་
འདྲ་བ་ཞིག་བྱུང་བ་མངོན་ཏེ། ལུང་བསྟན་རྣམ་བཤད་ལས། དེ་ཡང་ངེས་དོན་གྱི་རྡོ་
རྗེའི་རང་མདངས་ལས་ཤར་བའི་རྟ་མགོའི་ཅོད་པཎ་མཐོན་པོ་ནམ་མཁའི་དབྱིངས་ལ་



མཛད་རྣམ།
ཀ-11
འཚེར་བ་ཉིད་དུ་སྤྲུལ་པར་མཛད་དོ་ཞེས་པ་ནི། དྲང་དོན་དང་ཕྱོགས་མཐུན་དུ་རུང་
བ་ཙམ་གྱི་བཤད་པ་ཡིན་ལ། རྗེ་འདིའི་དབུ་གཙུག་ཏུ་རྟ་མགོ་ལྗང་ཞུར་གྱི་རྟ་སྐད་
མངོན་པར་བཤད་པ་ནི་གྲུབ་དབང་བྱང་ཆུབ་སྨོན་ལམ་དང་། རྣལ་འབྱོར་པ་མཁའ་
ལྡིང་རྡོ་རྗེའི་གཟིགས་ལམ་དུ་གྱུར་པ་སྟེ་ཤེས་པར་འདོད་ན་རྣམ་ཐར་གྱི་ཡི་གེ་རྣམས་
སུ་གསལ་བས་དེར་བལྟ་བར་བྱ་ཡི་ཞེས་གསུངས་སོ། །དེ་བཞིན་དུ། ལུང་བསྟན་
རྣམ་བཤད་ལས། དེ་མཚུངས་མཁའ་འགྲོ་མ་རྣམས་ཀྱིས་ཕྱག་སྐོར་བྱེད་ཀྱིན་གསོལ་
བ་འདེབས་པའི་ཚིགས་སུ་བཅད་པ། ཐེག་ཆེན་ཆོས་འཕེལ་ནས་དབང་ཆེན་དགྱེས་
རབ་རྡོ་རྗེ་ལ་གསོལ་བ་འདེབས་ཞེས་པའི་མཚན་དེ་ཉིད་བཏུ་བར་བྱ་བ་ཉིད་དོ་ཞེས་
སྔར་གྱི་གསོལ་འདེབས་ཀྱི་ཚིགས་བཅད་དེ་རིགས་བཟང་གི་མཁའ་འགྲོ་མ་རྣམས་
ཀྱི་བརྩམས་པའི་གསོལ་འདེབས་ཀྱི་བསྟོད་ཚིག་ཡིན་པ་གསལ་ལོ། །དེ་བཞིན་དུ།
གཞན་ཡང་ཁོང་ལ་ལྷ་དང་མཁའ་འགྲོ་མ་རྣམས་ཀྱིས་བརྡ་དང་རྟགས་ཀྱི་སྒོ་ནས་
རྡོ་རྗེའི་གླུ་ཡི་བསྟོད་པ་དང་སྨོན་ལམ་དུ་མ་ཞིག་ཡོད་པ་མཁའ་འགྲོའི་རྟགས་བསྟོད་
སོགས་སུ་གསལ་ལོ། །
དེ་ལྟར་ཁོང་ནི་བླ་མ་ཡི་དམ་སངས་རྒྱས་བྱང་སེམས་གྲངས་ལས་འདས་
པའི་ཞལ་གཟིགས་ཤིང་སྐུ་གསུང་ཐུགས་ཀྱི་བྱིན་གྱིས་བརླབ་པ་དང་། ཆོས་སྐྱོང་སྲུང་
མ་ལྷ་སྲིན་སྡེ་བརྒྱད་ཡུལ་ལྷ་གཞི་བདག་རྣམས་བྲན་ལྟར་འཁོལ་བ་ཞིག་སྟེ། དཔེར་
ན༑ ཁོང་རྫུ་འཕྲུལ་ཕུག་ཏུ་བསྙེན་མཚམས་ཞིག་ལ་བཞུགས་སྐབས་ལབ་མགོན་པའི་
མདུན་རི་གླང་ཆེན་འགྱིང་རིའི་ནུབ་ངོས་སུ། སླེ་བོ་རྒྱབ་ལ་འཁུར་བའི་ཞིང་པའི་བུ་མོ་
དཀྱུས་མ་ཞིག་གི་གཟུགས་སུ་འཛིན་པའི་འདོད་ཁམས་བདག་མོ་དཔལ་གྱི་ལྷ་མོས།
འཆི་མེད་ལྷ་ཡི་ངག་རྟ་ལ་དྲངས་ཤིང་། སྙན་ཞིང་འཇེབས་པའི་དབྱངས་ཀྱི་ལམ་ནས་
ཁོང་རྒྱ་ནག་དང་སོག་ཡུལ་སོགས་སུ་ཕེབས་པར་བསྐུལ་བ་སོགས་ཁོང་གི་ཕེབས་
བཞུད་ཐམས་ཅད་ལ་ལྷ་དང་བླ་མས་ལུང་བསྟན་དང་སྟོང་གྲོགས་གཡེལ་མེད་མཛད་
ཅིང༌། དེ་བཞིན་དུ་དབང་ཆེན་དགྱེས་རབ་རྡོ་རྗེ་ཁོང་རྒྱ་ནག་ཏུ་ཕེབས་སྐབས་ཤིག་



ཀ-12
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ལ་ཆོས་སྐྱོང་ཙིའུ་དམར་པོའང་ཁོང་གི་ཕྱི་བཞིན་ལུས་ལ་གྲིབ་མ་བཞིན་དུ་རྗེས་སུ་
འབྲངས་བས་ན། ཁོང་ནས་ཁྱོད་ཀྱི་བསྟན་འགྲོ་སྤྱི་དང༌། ཁྱད་པར་གཞིས་ཀྱི་དགོན་
གནས་ལ་བལྟ་སྐྱོང་མི་བྱེད་པ་འདིར་ཕེབས་ནས་ཅི་བྱེད་ཅེས་གསུང་གིས་བཀའ་
བཀྱོན་གནང་ཞིང༌། ཕྱག་གིས་འགྲམ་ལྕག་ཞུས་པས་རྒྱལ་ཁང་ནང་གི་དབུས་ཀྱི་
རྩི་དམར་གྱི་སྐུ་ཕྱག་གི་དབུ་ཡོ་ཞིང་དཀྱོག་པོར་གྱུར་པ་དང་། དེ་ནས་ཁོང་གིས་དེ་
ཅུང་ཟད་ཐལ་དྲག་པ་དགོངས་ཏེ་དེ་འཕྲལ་འགྱོད་བཤགས་བཟོད་གསོལ་གྱི་ཚུལ་དུ་
རྒྱལ་གསོ་བསྡུས་པ་ཧྲི་ཆོས་དབྱིངས་མ་ལྗགས་རྩོམ་གནང་ཏེ་བཟོད་གསོལ་མཛད་
པ་ལྟ་བུའོ། ། །
༥༽ ཡིག་འཇོག་ལེགས་བཤད་སྤེལ་ཚུལ་ནི། དེའང་སྐྱེས་བུ་དམ་པ་འདི་
ནི་ཕྱི་འདུལ་བའི་དགོངས་དོན་ངེས་པར་འབྱུང་བའི་ཚུལ་ཁྲིམས་གཙང་ཞིང་ལུང་སྡེ་
བཞིའི་བཅས་པའི་ཁྲིམས་ཀྱིས་ཉེས་ལྟུང་གི་དྲི་མས་དབེན་པ་དང་། ནང་མདོ་སྡེ་དང་
མངོན་པའི་དགོངས་དོན་བྱང་ཆུབ་ཀྱི་སེམས་དང་ཤེས་རབ་དང་ཏིང་ངེ་འཛིན་བརྒྱ་
ཕྲག་ལ་དབང་འབྱོར་བ། གསང་བ་རྒྱུད་སྡེ་བཞིའི་དགོངས་དོན་མ་ལུས་པས་ཐུགས་
རྒྱུད་བྱུར་བུར་གཏམས་ཤིང༌། ལྗགས་རྩོམ་ཡང་སྙན་གྲགས་ཆེ་བའི་མདོ་སྔགས་ཀྱི་
ལེགས་བཤད་ཕུལ་དུ་ཕྱིན་པ་དུ་མ་མཛད་དེ། བྱང་ཆུབ་ལམ་གྱི་རིམ་པའི་སྔོན་འགྲོ་
སྦྱོར་བའི་ཆོས་དྲུག་ཉམས་སུ་ལེན་ཚུལ་བཀའ་གདམས་མེས་པོའི་ཞལ་ལུང་ཞེས་བྱ་
བ་དང་། བྱང་ཆུབ་ལམ་གྱི་རིམ་པའི་སྔོན་འགྲོ་སྦྱོར་བའི་ཆོས་དྲུག་གི་ཁྲིད་ཡིག་ལག་
ལེན་དུ་བཀོད་པ་དངོས་གྲུབ་ཀུན་འབྱུང་ཞེས་བྱ་བ་དང༌། དུས་གསུམ་རྒྱལ་བ་ཀུན་
གཅིག་ཏུ་བསྡུས་པ་འཇམ་མགོན་ཙོང་ཁ་པ་ཆེན་པོའི་བླ་མའི་རྣལ་འབྱོར་གྱི་སྒོ་ནས་
ལས་བཞིའི་འཁོར་ལོའི་རྣམ་གཞག་ལག་ཏུ་བླང་པ་མན་ངག་ནོར་བུའི་གན་མཛོད་
ཅེས་བྱ་བ་དང་། རང་དང་གཞན་གྱི་གྲུབ་པའི་མཐའི་རྣམ་པར་གཞག་པ་ལེགས་པར་
བཤད་པ་རབ་གསལ་ཤེལ་དཀར་མེ་ལོང་ཞེས་བྱ་བ་དང༌། ལྷན་ཐབས་དབང་གི་
རྒྱལ་པོའི་ཟུར་རྒྱན་སྙིང་ནོར་ཞེས་བྱ་བ་དང༌། ཡང་སྐུ་གོང་མ་མདོ་རྒྱུད་རྒྱ་མཚོས་



མཛད་རྣམ།
མཛད་པའི་ལྷན་ཐབས་དབང་གི་རྒྱལ་པོའི་ཟུར་རྒྱན་སྙིང་ནོར་ཞེས་བྱ་བ་དང་། དུག་
བཅོས་ཀྱི་མན་ངག་གོ་ཀླུའི་གསུང་རྒྱུན་ཟུར་འདེབས་དངུལ་དཀར་དྭངས་པའི་ཨཱ་
དརུ་ཞེས་བྱ་བ་དང༌། ཡང་མདོ་རྒྱུད་རྒྱ་མཚོའི་ཁྱུང་ལྔའི་ལག་ལེན་དང་ཆུང་དཔྱད་
མཛེས་པའི་འཁོར་ལོ་བཤལ་གྱི་ལག་ལེན་རྡོ་རྗེ་ཕ་ལམ་བཅས་ཕྱོགས་གཅིག་ཏུ་
བཀོད་པ་དང་། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་
དུམ་བུ་བཞི་པ་ཕྱི་མ་འཕྲིན་ལས་ཀྱི་ལྷན་ཐབས་དཔལ་གྲུབ་དབང་གུ་ཎཱའི་ཞལ་ལུང་
འཆི་མེད་ཚེ་ཡི་བདུད་རྩི་ཟིལ་མངར་ཞེས་བྱ་བ་དང༌། འཕགས་ཡུལ་གྲུབ་པའི་རིག་
འཛིན་དྲང་སྲོང་ཆེན་པོའི་མན་ངག་སྙན་རྒྱུད་བཀའ་རྒྱ་མ་བཀླགས་ཆོག་ཏུ་བཀོད་པ་
དུག་རིགས་དྲི་མ་འཁྲུད་བྱེད་ཆུ་རྒྱུན་ཞེས་བྱ་བ་དང༌། འཕགས་མཆོག་ཛམྦྷ་ལ་སེར་
པོའི་སྒོ་ནས་མི་མཛད་ནམ་མཁའི་མཛོད་ལ་མངའ་བསྒྱུར་བ་གཏེར་ཆེན་པོའི་བུམ་པ་
བཟང་པོ་སྒྲུབ་པའི་ཆོ་ག་ཡིད་བཞིན་གྱི་ནོར་བུ་དགོས་འདོད་ཀུན་འབྱུང་ཞེས་བྱ་བ་
དང་། ཛམ་དཀར་ལྷ་ལྔའི་ནོར་སྒྲུབ་ངག་འདོན་གྱི་གོ་རིམ་བསམ་འཕེལ་འདོད་འཇོ་
ཞེས་བྱ་བ་དང་། ཛམ་སེར་ཆུ་སྦྱིན་མདོར་བསྡུས་སྡེ་བཞིའི་དཔལ་འབྱོར་འགུགས་
པའི་ལྕགས་ཀྱུ་ཞེས་བྱ་བ་དང༌། དཔལ་དབང་ཆེན་གར་གྱི་དབང་ཕྱུག་དགྱེས་རབ་
རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས་ཞེས་བྱ་བ་དང༌།
དཔལ་རྟ་མཆོག་རོལ་པའི་རྒྱུད་ལས་རྗེ་བཙུན་བླ་མ་ལུང་དུ་བསྟན་པའི་ཚུལ་བཤད་
པ་དད་པ་རྒྱ་མཚོའི་འབྱུང་གནས་ཞེས་བྱ་བ་དང་། དཔལ་རྟ་མཆོག་རོལ་པའི་རྒྱུད་
ལས་དབང་ཆེན་མིའི་གར་གྱི་དབང་ཕྱུག་གསང་ཆེན་དགྱེས་དགུར་རབ་ཏུ་སྤེལ་བའི་
རྡོ་རྗེ་སློབ་དཔོན་ཇི་ལྟར་བྱུང་བའི་ཚུལ་ལུང་དུ་བསྟན་པའི་ལུང་བསྟན་གྱི་རྣམ་པར་
བཤད་པ་ཀུན་བཟང་མཆོད་སྤྲིན་ཞེས་བྱ་བ་དང་། སློབ་དཔོན་པདྨ་འབྱུང་གནས་ཀྱི་
རྣམ་ཐར་གསོལ་འདེབས་བྱིན་རླབས་འདོད་དགུའི་ཆར་འབེབས་ཞེས་བྱ་བ་དང་།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་གྱི་རྣམ་བཤད་རྣམ་པ་གཉིས་ཀྱི་དཀའ་གནད་གསལ་བར་བཤད་པ་ཕར་ཕྱིན་གྱི་



ཀ-14
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
གཞུང་འགྲེལ་མི་ཕམ་ཞལ་ལུང་ལེགས་བཤད་མཁས་པའི་དགོངས་རྒྱན་ཞེས་བྱ་བ་
དང་༑ བསྟན་བཅོས་ཆེན་པོ་དབུ་མ་ལ་འཇུག་པའི་གཞུང་ལ་ཐོས་བསམ་བྱ་བའི་ཚུལ་
འཇམ་དབྱངས་ཞལ་ལུང་མཁས་པའི་དགོངས་རྒྱན་ཞེས་བྱ་བ་དང་། རྒྱུད་དོན་བསྡུས་
པའི་བླ་མ་ལྔ་བཅུ་པ་པཎྜི་ཏ་ཆེན་པོ་བློ་གྲོས་རྣམ་པར་བཀྲ་བས་མཛད་པ་མཆན་
འགྲེལ་གསུང་བཤད་ཟིན་བྲིས་སུ་བཏབ་པ་དགྱེས་པའི་ཀུན་བཟང་མཆོད་སྤྲིན་ཞེས་
བྱ་བ་དང་། སྦྱོང་རྒྱུད་རྣམ་སྣང་ཆེན་པོའི་དཀྱིལ་འཁོར་དུ་འཇུག་པའི་སྟ་གོན་གྱི་ཆོ་ག་
ཞེས་བྱ་བ་དང་། ཁྱབ་བདག་རྣམ་སྣང་ཆེན་པོའི་དཀྱིལ་འཁོར་དུ་ཞུགས་པའི་དངོས་
གཞིའི་ཆོ་ག་དང་། དཔལ་འཁོར་ལོ་སྡོམ་པའི་ལྷ་ལྔའི་དབང་གི་སློབ་མ་སྟ་གོན་གྱི་
སྐོར་རིམ་པ་གཞུང་འགྲེལ་དང་། དཔལ་འཁོར་ལོ་སྡོམ་པའི་ལྷ་ལྔའི་དངོས་གཞིའི་ཆོ་
ག་གཞུང་མཆན་འགྲེལ་དང་བཅས་པ་ཕྱོགས་གཅིག་ཏུ་བཀོད་པ་དང༌། དཔལ་གསང་
བ་འདུས་པའི་དབང་གི་སློབ་མ་སྟ་གོན་གྱི་ཆོ་ག་དང་། རྒྱུད་ཐམས་ཅད་ཀྱི་རྒྱལ་པོ་
དཔལ་གསང་བ་འདུས་པའི་དབང་གི་ཆོ་ག་ཚིག་དོན་མཆན་འགྲེལ་དང་བཅས་པ་
གསལ་བར་བྱེད་པའི་རིག་འཛིན་ཀུན་ད་བཞད་པའི་ཟླ་ཟེར་དང༌། སྔགས་ཀྱི་ས་ལམ་
རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ་དང་། ཐུན་མོང་མིན་པའི་
རྣམ་ཐར་ཤིན་ཏུ་གསང་བ་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས་
ཀྱི་འགྲེལ་པ་དང་། དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་སྒོ་
ནས་འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་གད་རྒྱངས་དང་། དྲག་པོའི་ལས་
ལ་བསྐུལ་བའི་མཁྱེན་དགོངས་དམ་ཉམས་གསོད་པའི་མཚོན་ཆ་དང་། མཁའ་འགྲོའི་
རྟགས་བསྟོད་དང་རྩིའུ་དམར་གྱི་གསེར་སྐྱེམས་དང་ཚོགས་མཆོད་སོགས་བཞུགས་
ལ༑ གཞན་ཡང་རིན་ཐང་ཤིན་ཏུ་ཆེ་བའི་ཁོང་གི་རྣམ་ཐར་ཆེན་མོ་ཞིག་ཡོད་ཀྱང་དུས་
འགྱུར་སྐབས་བོར་བརླག་ཕྱིན་ཏེ་དེང་ཕྱོགས་གང་ཞིག་ཏུ་བཞུགས་ཡོད་མེད་ཆ་མ་
འཚལ།
གཞན་ཡང་། གངས་ཅན་གྱི་ལྗོངས་སུ་བཀའ་དང་བསྟན་བཅོས་སོགས་ཀྱི་



མཛད་རྣམ།
ཀ-15
གླེགས་བམ་པར་གཞི་ཇི་ལྟར་ཡོད་པ་རྣམས་ནས་དཀར་ཆག་པར་ཐོ་ཕྱོགས་ཙམ་དུ་
བཀོད་པ་ཕན་བདེའི་པད་ཚལ་འབྱེད་པའི་ཉིན་བྱེད་ཅེས་པའི་དཀར་ཆག་ཏུ་འཁོད་
པ་ལྟར་ཁོང་གི་ལྗགས་རྩོམ་ལ་ལམ་རིམ་དང་བསྐྱེད་རྫོགས་ཀྱི་རྟོགས་པའི་ཉམས་
དབྱངས་གསུང་མགུར་ཞེས་པ་དང༌། ལམ་རིམ་གསོལ་འདེབས་དང་སྦྱར་བའི་
ཞབས་བརྟན་གསོལ་སྨོན་ཞེས་པ་དང་། ལམ་རིམ་དམར་ཁྲིད་བདེ་མྱུར་གྱི་ས་བཅད་
པར་རྙིང་དང་། ཆུ་རྒྱུད་རྒྱ་ཆེར་གཏོར་འབུལ་དང༌། ལྷ་མོ་དང་གཡུ་སྒྲོན་མའི་གཏོར་
འབུལ་དང་། ལྕམ་སྲིང་གི་བསྐང་གསོའི་སྐོར་དང་། མཉམ་མེད་དགའ་ལྡན་པའི་
བསྟན་པ་ལ་ཚད་མའི་ལུང་གིས་ངེས་པར་བསྐྱེད་པ་ལུང་བསྟན་ཡང་གསལ་མེ་ལོང་
ཞེས་པ་སོགས་དབུས་ལྷ་སའི་ཕ་བོང་ཁའི་བཀྲ་ཤིས་ཆོས་གླིང་དུ་བཞུགས་ཡོད་པ་
བཀོད་འདུག་པ་ལྟར་རིན་ཐང་ཤིན་ཏུ་ཆེ་བའི་རྩ་ཆེན་གྱི་གསུང་རྩོམ་མང་པོ་ཞིག་
བོར་བརླག་ཏུ་གྱུར་པ་ནི་གདོན་མི་ཟ་བས་ཤིན་ཏུ་ཕངས་པའི་གནས་སོ། །དེ་བཞིན་
དུ་གསང་བ་འདུས་པའི་དབང་བཤད་ཀྱི་མཇུག་གི་མཛད་བྱང་དུ། ཅེས་དཔའ་མོའི་
ལུགས་ཀྱི་ཐུགས་རྗེ་ཆེན་པོའི་བཅུ་གཅིག་ཞལ་དང༌། ཁྱབ་བདག་རྣམ་སྣང་ཆེན་པོ།
འཇིགས་མཛད་ལྷ་བཅུ་གསུམ། བདེ་མཆོག་དྲིལ་བུ་ལྷ་ལྔ། དཔལ་གསང་བ་འདུས་
པ་བཅས་ཀྱི་དབང་ཆེན་དངོས་གཞི་སྟ་གོན་དང་བཅས་མཆན་གྱི་སྒོ་ནས་ལེགས་
པར་བཤད་པ་འདི་ནི་ཞེས་གསལ་བ་བཞིན་ཀུན་རིག་དང་། བདེ་མཆོག་གསང་འདུས་
བཅས་ལ་དབང་གི་སྟ་གོན་དང་དངོས་གཞི་བཅས་ཀྱི་རྣམ་བཤད་མཛད་ཡོད་པ་བཞིན་
དུ༑ དཔའ་མོའི་ལུགས་ཀྱི་ཐུགས་རྗེ་ཆེན་པོ་བཅུ་གཅིག་ཞལ་དང་། འཇིགས་མཛད་
ལྷ་བཅུ་གསུམ་བཅས་ཀྱི་སྐོར་ལ་ཡང་དབང་ཆོག་གི་སྟ་གོན་དང་། དངོས་གཞི་
བཅས་ཀྱི་དབང་གི་མཆན་འགྲེལ་གྱི་རྣམ་བཤད་མཛད་ཡོད་པ་ཤིན་ཏུ་གསལ་བས་
དེ་དག་དུས་འགྱུར་（ ༡༩༥༩） སྐབས་སུ་བོར་བརླག་ཤོར་བ་ནི་ཤིན་ཏུ་ཕངས་ཤིང་
དཔྱོད་ལྡན་རྣམས་ཀྱི་ཕྱོགས་གང་སར་བཙལ་བ་རིགས་སོ། །ལེགས་བཤད་དེ་དག་
ཀྱང་། ལྕང་སྐྱ་སྤྲུལ་པའི་སྐུ་དང༌། འཇམ་བཞད་སྐུ་ཕྲེང་བཞི་པ། སྲིད་སྐྱོང་རྭ་སྒྲེང་



ཀ-16
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ངག་དབང་ཡེ་ཤེས་ཚུལ་ཁྲིམས་རྒྱལ་མཚན། ཛཱ་ཡ་པཎྜི་ཏ་བློ་བཟང་སྙན་གྲགས་དགེ་
ལེགས་རྣམ་རྒྱལ། ཆབ་མདོ་ལྕག་ར་ངག་དབང་བློ་བཟང་དཔལ་ལྡན་བདེ་ལེགས་རྒྱ་
མཚོ་སོགས་ཧུ་ཐོག་ཐུའི་བླ་ཆེན་རྣམས་དང་། སེར་བྱེས་མཁན་ཟུར་མངའ་རིས་གུ་
གེ་བསྟན་འཛིན་ཐོགས་མེད་དང་། མཛོད་དགེ་དགའ་ལྡན་རབ་རྒྱས་གླིང་གི་ཁྲི་ཟུར་
ཀླུ་འབུམ་ལྷ་རམས་པ་བསྟན་འཛིན་རྒྱ་མཚོ། ར་ཉག་ཁམས་འཇོ་གྲུབ་ཆེན། མཁའ་
ལྡིང་ནམ་མཁའ་རྡོ་རྗེ། གསེར་གླིང་པ་འཇམ་དབྱངས་འཇིགས་མེད་རིག་པའི་རལ་
གྲི༑ གདོང་ཚང་སྨན་རམས་པ་ཆེན་པོ་བློ་བཟང་ཡེ་ཤེས་སོགས་མཁས་གྲུབ་གཉིས་
འཛོམས་ཀྱི་སྐྱེས་ཆེན་དམ་པ་དུ་མ་དང༌། རྒྱ་ནག་གོང་མ་བཀང་ཞི་རྒྱལ་པོ་སོགས་
མི་ཆེན་དཔོན་རིགས་དུ་མ་དང་། གཞན་ཡང་གཞུང་ཆེན་བཀའ་པོད་ལྔ་ལ་ཐོས་བསམ་
སྒོམ་གསུམ་དང་། འཆད་རྩོད་རྩོམ་པ་ལྷུར་ལེན་པའི་དབུས་ཀྱི་སེ་ར་དང༌། ལྕོག་གེ་
འབུམ་རྙིང་། འབུམ་གསར། བ་རོད་བཅས་ཀྱི་བླ་མ་མཁན་ཁྲི། གདུལ་བྱ་མཐའ་ཡས་
རྒྱ་མཚོ་བཀོད་པ་དང་བཅས་པའི་དགོན་སྡེ་དག་གིས་ཡང་ནས་ཡང་དུ་ནན་ཆེན་པོའི་
རྩོམ་བསྐུལ་ཞུས་ནས་རྩོམ་གནང་མཛད་པའི་ལྗགས་རྩོམ་རིན་ཐང་བྲལ་བའི་ལེགས་
བཤད་རྨད་དུ་བྱུང་བ་ཤ་སྟག་ཡིན་པར་ལེགས་པར་བཤད་པ་དེ་རྣམས་ལ་གཟིགས་
ན་གསལ་པོར་མཁྱེན་ཐུབ།
མདོར་ན་ལྗགས་རྩོམ་དེ་ཐམས་ཅད་ཀྱང་། རྩོམ་པའི་ལེགས་བཤད་ཀྱི་
ཆ་ནས་བརྗོད་བྱ་དང་རྗོད་བྱེད་ཐམས་ཅད་ལ་རྩ་ཆེན་རིན་ཐང་ལྡན་ཞིང་། རྩོམ་པ་
པོའི་ཆ་ནས་མདོ་སྔགས་རིག་གནས་དང་བཅས་པ་ལ་མཁྱེན་པའི་རྩལ་རྫོགས་ཤིང་
ཉམས་རྟོགས་ཀྱི་ཀློང་རྡོལ་བ། ལྷ་དང་བླ་མས་ཞལ་གཟིགས་ཤིང་གསུང་གིས་གནང་
བ་སྩལ་བ་དང་། རྩོམ་བསྐུལ་ཞུ་བ་པོའི་ཆ་ནས་རྭ་སྒྲེང་མཆོག་སྤྲུལ་རིན་པོ་ཆེ་ལ་
སོགས་པའི་ཧུ་ཐོག་ཐུའི་བླ་སྤྲུལ་རྣམས་དང་། གཞན་ཡང་མཁས་གྲུབ་གཉིས་ལྡན་
གྱི་ས་དགེ་བཀའ་རྙིང་གི་མཁས་ཆེན་བླ་སྤྲུལ་དགེ་བཤེས་དུ་མ་དང་། གོང་མ་བཀང་
ཞི་རྒྱལ་པོ་ལ་སོགས་ཐོབ་དང་གོ་ས་ཅན་གྱི་དཔོན་ཆེན་དུ་མ་དང༌། གཞན་ཡང་མདོ་



མཛད་རྣམ།
T-17
སྔགས་ཀྱི་གཞུང་ལ་འཆད་ཉན་གྱི་སྲོལ་ཡོད་པའི་དགོན་སྡེ་དུ་མས་དད་པ་དག་སྣང་
ཟད་པ་མེད་པའི་སྒོ་ནས་རྩོམ་སྐུལ་ཞུས་པའི་ལྗགས་རྩོམ་རིན་ཐང་གི་དོན་སྙིང་ལྡན་
པ་ཤ་སྟག་ཡིན་པ་ལེགས་བཤད་དེ་དག་ལས་གསལ་ལོ། །
གཞན་ཡང་། མཁན་ཆེན་ཡོན་ཏན་དཔལ་བ་དང༌། པཎ་ཆེན་མདོ་རྒྱུད་རྒྱ་
མཚོ་སོགས་ལབ་སྐྱབས་མགོན་སྐུ་ཕྲེང་དུ་མ་ཞིག་ལ་རིན་ཐང་བྲལ་བའི་ལེགས་པར་
བཤད་པའི་གསུང་རྩོམ་དུ་མ་ཡོད་པར་གྲགས་ཀྱང་། ཕྱི་རབས་ཀྱི་གདུལ་བྱ་རྣམས་
ཀྱི་བདག་གཅེས་མ་བྱས་པ་བོར་བརླག་ཏུ་ཕྱིན་པ་ནི་ཧ་ཅང་ངོ་གནོང་དགོས་པའི་
ཕངས་ཚབས་ཆེན་པོ་ཞིག་ཡིན་ནོ། །
༦༽ དགོན་སྡེ་སྐྱོང་ཚུལ་ནི། སྤྱིར་མདོ་ཁམས་ཕྱོགས་སུ་ལབ་སྐྱབས་མགོན་
སྐུ་ཕྲེང་རིམ་པ་རྣམས་མཛད་འཕྲིན་རྒྱས་ལ་མཚན་སྙན་ཤིན་ཏུ་ཆེ་བ་མ་ཟད། སྐུ་ཕྲེང་
དང་པོ་མཁན་ཆེན་ཡོན་ཏན་དཔལ་བ་དང༌། བཅུ་གཉིས་པ་དཔལ་དབང་ཆེན་གར་གྱི་
དབང་ཕྱུག་དགྱེས་རབ་རྡོ་རྗེ་རྣམ་གཉིས་ནི་ཆེས་གཟེངས་སུ་འཐོན་པ་ཞིག་ཡིན་ལ།
དེ་ཡང་ལབ་སྐྱབས་མགོན་སྐུ་ཕྲེང་དང་པོ་མཁན་ཆེན་ཡོན་ཏན་དཔལ་བ་
ནི༑ དབུས་ཀྱི་གདན་ས་རྣམས་སུ་ཕེབས་ཏེ་མཁས་པའི་སྐྱེ་བོ་དུ་མ་དང༌། ཁྱད་པར་
དུ་༸རྗེ་ཙོང་ཁ་པ་ཆེན་པོ་ལ་བསམ་སྦྱོར་རྣམ་པར་དག་པས་ཚུལ་བཞིན་དུ་ཡུན་རིང་
དུ་བསྟེན་པས་མདོ་སྔགས་གསུང་རབ་རབ་འབྱམས་ལ་མཁས་པའི་ཕུལ་དུ་ཕྱིན་ཅིང་
ས་ལམ་གྱི་ཉམས་རྟོགས་མཐོན་པོར་གཤེགས་པའི་མཁས་གྲུབ་གཉིས་ལྡན་གྱི་སྐྱེས་
ཆོག་དམ་པ་ཁྱད་འཕགས་ཤིག་ཡིན་ལ། ྋརྗེ་ཙོང་ཁ་པའི་དངོས་སློབ་རྣམས་ཀྱི་ཁྲོད་
དུའང་བསྟན་པ་ཕྱོགས་མཐར་སྤེལ་བའི་དར་ཆེན་དྲུག་གི་ནང་ཚན་དུ་བཞུགས་ཤིང་།
རྗེ་ཙོང་ཁ་པའི་ལུང་བསྟན་བཞིན་ཁོང་དང་བྱམས་ཆེན་ཆོས་རྗེ་རྣམ་གཉིས་ཀྱིས་སེ་
ར་ཐེག་ཆེན་གླིང་དང་ལབ་དགོན་པ་གཉིས་ཕྱི་ལོ་གཅིག་སྟོང་གཅིག་བརྒྱ་བཅུ་དགུའི་
(༡༡༡༩) ལོ་སྟེ་ལོ་ཟླ་ཚེས་གྲངས་དུས་གཅིག་ལ་ཕྱག་བཏབ་པ་མཛད། རྗེ་བླ་མས་
དངོས་སུ་གནང་བའི་སྒྲོལ་མ་བྱིའུ་དྲོད་མ་དང་། རྗེ་ང་འདྲ་མ། རྗེ་བླ་མ་རང་གི་སྐུ་



ཀ-
1
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
དངོས་ཀྱི་རྣམ་སྦྱར་རྣམས་ད་ལྟ་ཡང་དངོས་སུ་བཞུགས་ཡོད་ལ། དེ་འདྲའི་རྟེན་བྱིན་
ཅན་ནི། ད་ལྟ་འཛམ་གླིང་དུ་རི་བོ་དགེ་ལྡན་པའི་གདན་ས་གང་དུ་ཡང་ཧ་ཅང་དཀོན་
པ་ཡིན་པས། འདི་ནི་ལབ་དགོན་པ་ཙམ་དུ་མ་ཟད་རི་བོ་དགེ་ལུགས་པ་ཡོངས་ཀྱི་ཧ་
ཅང་གལ་ཆེ་བའི་ནང་རྟེན་རྩ་ཆེན་ཞིག་ཏུ་ངེས་སོ། །
དམ་པ་འདི་ཉིད་རྗེ་བྱམས་ཆེན་ཆོས་རྗེ་དང་ལྷན་དུ་རྒྱ་ནག་ལ་ཕེབས་ཏེ་གོང་
མ་ཏཱ་མིང་ཡུང་ལོ་རྒྱལ་པོས་དད་གུས་ཚད་མེད་ཀྱི་སྒོ་ནས་དབུ་བླར་བཀུར་ཞིང་ལྷ་
ཆོས་སྐྱོང་གི་སྐུ་ཞིག་དང་འཁར་གསིལ་སོགས་མཆོད་རྫས་རྩ་ཆེན་དང་། གཞན་
ཡང་འབུལ་སྐྱེས་གྱ་ནོམ་པ་འཕུལ། ཁོང་ལབ་ལུང་དུ་ཕེབས་ཏེ་ཕྱོགས་དེའི་སེར་སྐྱ་
ཡོངས་དང་བླ་མ་དཔོན་པོ་རྣམས་ཀྱིས་ཚེ་འདི་ཕྱིའི་སྐྱབས་གནས་སུ་གྱུར་པ་མ་ཟད་
འདན་ཡན་ལག་བཅོ་བརྒྱད་སོགས་རྗེ་བླ་མའི་རིང་ལུགས་འཛིན་པའི་དགོན་སྡེ་དུ་
མ་གསར་དུ་བཙུགས། མདོ་ཁམས་ཤར་སྟོད་དུ་རྗེ་ཙོང་ཁ་པའི་བསྟན་པ་གསེར་སྦྱང་
བཙོ་མ་ལྟ་བུ་འདི་ཉིད་ཕྱོགས་ཐམས་ཅད་དུ་ཁྱབ་པར་མཛད་པ་སོགས་རྒྱས་པར་
གཞན་དུ་ཤེས་པར་བྱ་ཞིང་།
འདན་ཡན་ལག་བཅོ་བརྒྱད་དེ་དག་ལབ་ཆོས་འབྱུང་དུ་གསལ་བ་ལྟར་
བཀོད་ན། འདན་མ་སྟོད་པ་དགོན་ཁག་དྲུག སྒ་ཁོག་དགོན་ཁག་དྲུག འདན་ཁོག་
དགོན་ཁག་དྲུག་བཅས་བཅོ་བརྒྱད་དང༌། སྟོད་ཀྱི་དགོན་ཁག་དྲུག་ནི། ཤཱ་སྐྱོགས་
དགོན་གསུམ་སྟེ། ཤཱ་རི་དགོན། སྐྱོགས་དུང་དགོན། དགོན་སར་དགོན་བཅས་དང་།
འབའ་ཟེ་འབུམ་གསུམ་སྟེ། འབའ་དགོན་པ། ཟེ་དཀར་དགོན་པ། འབུམ་སྒང་དགོན་
པ་བཅས་སོ། །
སྒ་ཁོག་དགོན་ཁག་དྲུག་ནི། མགར་རྭ་འབུམ་གསུམ་སྟེ། མགར་ར་དགོན།
རྭ་ཉག་དགོན། འབོམ་ཆུང་དགོན་བཅས་དང་། ལབ་འབྲོམ་འགག་གསུམ་སྟེ། ལབ་
དགོན་པ། འབྲོམ་བུ་དགོན། འགག་ལ་དགོན་བཅས་སོ། །
འདན་ཁོག་དགོན་ཁག་དྲུག་ནི། གྲུ་དམར་འབར་གསུམ་སྟེ། འབར་དྷ་དགོན།



མཛད་རྣམ།
ཀ-19
གྲུ་བ་དགོན། རྨ་མགྲིན་དགོན་བཅས་དང༌། འདན་གཉིས་ཀླུང་གསུམ་སྟེ། འདན་སྒྲོལ་
མ་ལྷ་ཁང་། འདན་ཆོས་འཁོར་དགོན། རག་ཤུལ་ཀླུང་ཤོད་དགོན་བཅས་སོ། །
དབང་ཆེན་དགྱེས་རབ་རྡོ་རྗེ་མཆོག་གིས་ནི། ཁོང་གི་སྐབས་ལབ་དགོན་དུ་
རབ་ཏུ་བྱུང་བའི་གྲངས་ཆེར་འཕེལ་བ་དང༌། འདུ་ཁང་དང་། ལྷ་ཁང་། རི་ཁྲོད་བཅས་
དུ་མ་བཏབ་ནས། ནང་རྟེན་ཀྱང་བསམ་ཡུལ་ལས་འདས་པ་བཞེངས་གནང་མཛད་པ་
སོགས་རྟེན་དང་བརྟེན་པའི་འཕེལ་རྒྱས་དབྱར་གྱི་མཚོ་ལ་འགྲན་པ་གནང་བ་སོགས་
ནི་གཞན་ལས་ཤེས་པར་བྱ་ཞིང༌། ཁོང་གི་དགོན་སྡེ་གསར་དུ་བཙུགས་པ་དང་སྤེལ་
བ་བཅས་ལབ་ཀྱི་འཁོར་ཡན་ལག་རྩ་ལྔ་ཟེར་བ་ནི་ཁོང་གི་སྐབས་སུ་བྱུང་ལ། །
འཁོར་ཡན་ལག་རྩ་ལྔ་ནི། འདན་ཡན་ལག་བཅོ་བརྒྱད་ལས་འབྲོམ་བུ།
འགག་ལ། མགར་ར། རྭ་ཉག འབོམ་ཆུང་། ཀླུང་ཤོད། ཟེ་དཀར། འབའ་དྷ། གྲུ་བ།
རྨ་མགྲིན། འདན་ཆོས་འཁོར་དགོན་བཅས་དགོན་ཁག་བཅུ་གཅིག་གི་ཁར། རུ་ངར་
དགོན། མཁར་ནང་སོ་དགོན། ཤུལ་མ་དགོན། སེར་ཤུལ་དགོན། ཀ་བཞི་དགོན། བ་
རོད་དགོན། བོ་རོད་དགོན། འབུམ་རྙིང་དགོན། འབུམ་གསར་དགོན། འཇུ་དགོན།
མང་དགེ་དགོན། ཇོ་བོ་དགོན། ཐར་ཤུལ་དགོན། དབོན་པོ་དགོན་བཅས་སོ། །
གཞན་ཡང་དབང་ཆེན་དགྱེས་རབ་རྡོ་རྗེས་ཕྱག་བཏབ་པའི་ཀླུང་ཤོད་ཇོ་
དགོན་དང་། རྒྱ་ནག་དང་སོག་པོ་སོགས་སུ་ཡང་ཁོང་གིས་གསར་དུ་ཕྱག་བཏབ་པའི་
དགོན་སྡེ་དང་། མངའ་ཁོངས་སུ་འདུས་པའི་དགོན་སྡེ་མང་པོ་ཞིག་ཡོད་པར་གྲགས་
པས་ལོ་རྒྱུས་གཞན་ལས་ཤེས་པར་བྱ་ལ། གཞན་ཡང་ཁོང་ཡུལ་གྲུ་དུ་མའི་དགོན་
སྡེ་མང་པོ་ཞིག་གི་བསྟན་བདག་གནང་ཡོད་པ། དཔེར་ན། སློབ་དཔོན་མཁྱེན་བརྩེ་ཡེ་
ཤེས་རྡོ་རྗེས་ཕྱག་བཏབ་མཛད་པའི་སྟོང་སྐྱབས་དགོན་བསྟན་གཉིས་དར་རྒྱས་གླིང་
ཞེས་པའི་དགོན་པ་འདི་ལ་མཁན་རབས་ཉེར་ལྔ་ཡོད་པ་ལས་མཁན་རབས་དང་པོར་
སྐྱབས་མགོན་དགྱེས་རབ་རྡོ་རྗེ་བགྲངས་འདུག་ལ། དགོན་པ་འདི་ནི་མགོ་ལོག་ཨ་
སྐྱོང་གོང་མའི་སྟོད་ཤོག་ཚོ་པ་བཅུའི་དགོན་པ་ཡིན་ལ། གཞན་ཡང་དེ་ལྟ་བུ་ཤིན་ཏུ་



ཀ-20
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
མང་བར་མངོན་པས་དགོན་ཁག་སོ་སོའི་ལོ་རྒྱུས་དག་ལས་ཤེས་པར་བྱའོ། །
༧༽ ལུང་རྟོགས་ཀྱི་བསྟན་པ་སྤེལ་ཚུལ་ནི། རྗེ་བླ་མས། བསྟན་པ་རིན་ཆེན་
མཆོག་གིས་མ་ཁྱབ་པའམ། །ཁྱབ་ཀྱང་ཉམས་པ་གྱུར་པའི་ཕྱོགས་དེར་ནི། །སྙིང་རྗེ་
ཆེན་པོས་ཡིད་རབ་ཏུ་བསྐྱེད་པ་ཡིས། །ཕན་བདེའི་གཏེར་དེ་གསལ་བར་བྱེད་པར་
ཤོག །ཅེས་གསུངས་པ་བཞིན། དབང་ཆེན་དགྱེས་རབ་རྡོ་རྗེ་མཆོག་གིས་ནི། ༼སྐབས་
དེར་འཕྲུལ་རིག་འགྲིམ་འགྲུལ་སོགས་ཡར་རྒྱས་ཆེར་མེད་པའི་སྐབས་ཏེ་རྒྱ་བོད་ཧོར་གསུམ་ལས་རྒྱལ་
ཁམས་གཞན་དུ་བསྟན་པ་སྤེལ་བའི་དར་སྲོལ་མེད་པ་ལྟ་བུ་ཡིན།༽ རྒྱ་བོད་སོག་གསུམ་དུ་རྒྱལ་
བསྟན་རིན་པོ་ཆེ་སྤྱི་དང་ཁྱད་པར་ཁམས་གསུམ་བླ་མ་ཤར་རྒྱལ་བ་ཙོང་ཁ་པ་ཆེན་
པོའི་རིང་ལུགས་དྲི་མ་མེད་པ་ཕྱོགས་དུས་ཀུན་ལ་དར་སྤེལ་གནང་བའི་མཛད་རྗེས་
རླབས་པོ་ཆེ་འཇོག་ཡོད་པ་ནི། དཔེར་ན། གོང་དུ་གསལ་བའི་འདན་མ་དགོན་ཁག་
བཅོ་བརྒྱད་དང་། ལབ་དགོན་པའི་འཁོར་ཡན་ལག་རྩ་ལྔ་དང་། གཞན་ཡང་སེ་ར་
དགོན་དང་། ར་སྒྲེང་དགོན། སྟོང་འཁོར་དགོན། བླ་བྲང་བཀྲ་ཤིས་འཁྱིལ། སྙན་མོ་
དགོན། རུ་ངར་དགོན། དཀར་མཛེས་དགོན། དར་རྒྱས་དགོན། བེ་རི་དགོན། བཀྲ་
ཤིས་ལ་ཕུག་དགོན་སོགས་དགེ་ལུགས་པའི་དགོན་སྡེ་དུ་མ་དང་། ཁྲི་འདུ་བསྐལ་
བཟང་དགོན། རིང་ཐུང་ཐུབ་བསྟན་དགོན་སོགས་ས་སྐྱའི་རིང་ལུགས་འཛིན་པའི་
དགོན་སྡེ་དུ་མ་དང་། ཞེ་འཛུམ་དགོན། ལོ་རུ་སྒ་པ་དགོན་སོགས་བཀའ་རྒྱུད་ཀྱི་
དགོན་སྡེ་དུ་མ་དང་། མགོ་ལོག་སྟོང་སྐྱ་དགོན། གངས་པ་དགོན། འཇུ་རྙིང་དགོན།
མགོ་ཚ་དགོན། ཀི་ལུང་དགོན། སྐྱོང་པོ་དགོན་སོགས་སྔ་འགྱུར་རྙིང་མའི་དགོན་སྡེ་
དུ་མ་དང༌། རྒྱ་ནག་རི་བོ་རྩེ་ལྔ་དང་། པེ་ཅིང་དགའ་ལྡན་བྱིན་ཆགས་གླིང་ལ་སོགས་
པའི་རྒྱ་ནག་གི་དགོན་སྡེ་དང་ཡུལ་གྲུ་དུ་མ་དང༌། སོག་པོ་ཁུ་རོད་དགོན་སོགས་སོག་
པོའི་དགོན་སྡེ་དུ་མ་དང་། སྤྱི་བའི་ཇོ་དགོན་དང་། རག་ཤུལ་མོད་ཁོད་དགོན་དང་།
བྲག་དཀར་ཇོ་མོའི་དགོན་སོགས་བཙུན་དགོན་དུ་མ་དང་། ལུང་དམར་ཆོས་འཁོར་
དགོན་སོགས་སྔགས་དགོན་དུ་མ་ལ་བླ་མ་ལ་ཚང་གི་བླ་སྤྲུལ་སྤྱི་དང་། ༼བླ་སྤྲུལ་



མཛད་རྣམ།
ཀ-21
བཅུ་གསུམ་ཙམ།༽ ཁྱད་པར་དུ་ལབ་སྐྱབས་མགོན་སྐུ་ཕྲེང་རིམ་པ་རྣམས་དང་བྱེ་བྲག་
ཏུ་སྐུ་ཕྲེང་དང་པོ་མཁན་ཆེན་ཡོན་ཏན་དཔལ་བ་དང༌། བཅུ་གཉིས་པ་རྡོ་རྗེ་འཆང་
གར་གྱི་དབང་ཕྱུག་དགྱེས་རབ་རྡོ་རྗེ་རྣམ་གཉིས་ཀྱི་དངོས་དང་རྒྱུད་པ་ཅི་རིགས་ཀྱི་
སྒོ་ནས་མདོ་དབུས་ཁམས་གསུམ་རྒྱ་ནག་སོག་པོ་བཅས་སུ་མདོ་སྔགས་ཀྱི་བསྟན་
པ་རིན་པོ་ཆེ་འཛིན་སྐྱོང་སྤེལ་གསུམ་རྒྱ་ཆེ་གནང་ཞིང་། ཕྱི་ནང་གི་རྒྱལ་ཁབ་དེ་
དག་ཏུ་སྐྱེ་བོ་ཕོ་མོ་ཁྲི་ཕྲག་དུ་མ་ལ་དགེ་ཚུལ་སློང་དང་རབ་བྱུང་ཕོ་མོའི་བསླབ་སྡོམ་
གནང་བ་སོགས་བཤད་སྒྲུབ་ཀྱི་བསྟན་པ་རིན་པོ་ཆེ་འཛིན་མའི་ཁྱོན་ཡོངས་ལ་ཁྱབ་
པར་མཛད་དོ། །
གཞན་ཡང་། ཡུལ་གྲུ་དེ་དག་ཏུ་སྐལ་ལྡན་གྱི་སྐྱེ་བོ་གྲངས་ལས་འདས་པ་ལ།
དབང་ལུང་མན་ངག་རྗེས་གནང་སྩལ་བ་ཡང་གྲངས་མ་མཆིས་ཤིང་། ཁོང་ནི་སྔགས་
ཕྱོགས་ནས་ཀྱང་རྒྱལ་ཁབ་ཕྱི་ནང་དག་ཏུ་གསང་སྔགས་རྒྱུད་སྡེ་བཞིའི་དབང་ལུང་
མན་ངག་ཇི་སྙེད་མཆིས་པ་ཐམས་ཅད་ཀྱི་མངའ་བདག་ཞིག་ཡིན་ལ། ངག་རྒྱུན་དུ་
གསལ་པོ་ཡོད་པ་ལྟར། གཞན་ཡང་ཕྲན་ཚེགས་ཀྱི་རྗེས་གནང་མན་ངག་སོགས་དུ་
མ་ཞིག་ཀྱང་ཁོང་ལ་མངའ་བ་ཡིན་ཏེ། དཔེར་ན། ཁོང་གིས་འཇུ་མི་ཕམ་ལ་འཇམ་
དབྱངས་དཀར་པོའི་རྗེས་གནང་དང་ལྷན་དུ་གེ་སར་ཀྱི་རྗེས་གནང་སྦྲགས་ཏེ་གནང་
བ༑ དེ་ནས་བཟུང་འཇུ་མི་ཕམ་གྱི་སློབ་རྒྱུད་རྣམས་ལ་འཇམ་དབྱངས་དང་གེ་སར་གྱི་
རྗེས་གནང་སྦྲགས་མ་ཤིན་ཏུ་གསང་བའི་ཚུལ་དུ་གསུངས་སྲོལ་ཡོད་པ་ད་ལྟའི་བར་
དུ་རྒྱུན་མ་ཉམས་པ་དང༌། ཕྱག་བཞེས་དེ་གསེར་རྟའི་མཁན་ཆེན་འཇིགས་མེད་ཕུན་
ཚོགས་མཆོག་གིས་ཀྱང་ཕྱག་བཞེས་མཛད་བཞིན་ཡོད་པ་ངག་རྒྱུན་དུ་གསལ།
ར༽ ངོ་མཚར་གྲུབ་རྟགས་སྟོན་ཚུལ་ནི། གཞན་ཡང་ཁོང་ནི་ཐོས་བསམ་སྒོམ་
གསུམ་དང༌། འཆད་རྩོད་རྩོམ་གསུམ་དང༌། མཁས་བཙུན་བཟང་གསུམ་དང་། བསླབ་
པ་གསུམ་དང་། ལམ་གཙོ་རྣམ་གསུམ། ལྟ་སྒོམ་སྤྱོད་གསུམ། གསང་སྔགས་ཀྱི་
བསྐྱེད་རྫོགས་སོགས་གསང་གསུམ་གྱི་ཡོན་ཏན་མཁའ་ལྟར་ཡངས་ཤིང་། རྫུ་འཕྲུལ་



ཀ-22
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
གྱི་རྣམ་པར་འཕྲུལ་པ་དུ་མ་ལ་དབང་འབྱོར་བ་ཞིག་སྟེ། དགུང་ལོ་བཞི་ཙམ་ནས་རིན་
པོ་ཆེའི་གཏེར་སྟོན་པ་དང་། གཞན་ཡང་། མཁའ་ལ་བྱ་ལྟར་འཕུར་བ་དང་། ཆུ་ལ་ཉ་
ལྟར་འཛུལ་བ་དང་། སྲ་འཁྲེག་གི་བྲག་རྡོ་ཡང་ཟན་ལྟར་བཙིར་བ་དང༌། བྲག་དང་རྡོ་
ལ་ཞབས་རྗེས་དང་ཕྱག་རྗེས་འཇོག་པ་དང༌། སྔོན་མགོ་ལོག་གི་ས་ཆ་ཞིག་ཏུ་རྫ་རི་
ཉིལ་བ་སྡིག་མཛུབ་ཀྱིས་གྱེན་དུ་བཟློག་པ་དང་། གཙང་པོ་བཞུད་མཚམས་བཅད་པ་
དང་༑ ཕྱག་གིས་ཕྱག་པར་ཧྲི་ཡིག་སོགས་ཡིག་འབྲི་དང་ལྷ་སྐུ་དོད་པ་སོགས་མཛད་
པ་དང༌། ནས་འབྲུ་ཆུང་ཆུང་གཅིག་གི་སྟེང་དུ་རྟེན་དང་བརྟེན་པའི་དཀྱིལ་འཁོར་
ཡོངས་རྫོགས་འབྲི་བ་དང༌། སྐུ་ཡི་རྣམ་པ་ཞི་རྒྱས་དབང་དྲག་གི་ལྷའི་རྣམ་རོལ་མི་
འདྲ་བ་བསྒྱུར་བ་སོགས་ངོ་མཚར་ཆེ་བའི་གྲུབ་རྟགས་བགྲང་ལས་འདས་པ་ཞིག་
ཡོད་པ་ལོ་རྒྱུས་ངག་རྒྱུན་དག་ཏུ་ཤིན་ཏུ་གསལ་པོ་ཡོད་པས་ཤེས་པར་བྱ་ལ། དེ་
ཡང་སྒོ་མང་མཁན་ཆེན་བསྟན་པ་ཆོས་འཕེལ་གྱི་རྣམ་ཐར་ལས། ལབ་སྐྱབས་མགོན་
དབང་ཆེན་དགྱེས་རབ་རྡོ་རྗེ་ཞེས་ཟུང་འཇུག་གྲུབ་པའི་དཔའ་བོ་དེས་ཞེས་གསལ་བ་
བཞིན། དབང་ཆེན་དགྱེས་རབ་རྡོ་རྗེ་ནི་ཡོངས་གྲགས་སུ་མི་སློབ་ཟུང་འཇུག་བརྙེས་
པའི་དཔའ་བོ་ཞེས་གྲགས་པ་ལྟར་རྫུ་འཕྲུལ་རབ་འབྱམས་ལ་མངའ་བརྙེས་ཤིང་། ཉིད་
ཀྱི་ཞལ་ནས་ཀྱང་མི་སློབ་ཟུང་འཇུག་ག་པུར་དབང་པོ། བདག་རྒྱུད་ཁྱབ་འཇུག་རྫོང་
དུ་ཤར་མཐུས། ཟབ་གསལ་འོད་དཀར་སྤྲོ་བར་སྤོབས་ཀྱང་། རེ་ཞིག་འདི་ཡིས་ཆོག་
གོ་གྲོགས་སོ་ཞེས་བཀའ་བཅུ་པ་བྱམས་པ་ཆོས་གྲགས་ལ་སྩལ་བའི་ཞལ་གདམས་
བསླབ་བྱ་ལས་མི་སློབ་ཟུང་འཇུག་གི་གོ་འཕང་བརྙེས་པ་ཞལ་གྱིས་བཞེས་པ་མ་ཟད།
ཁོང་གི་རྣམ་ཐར་རྟོགས་བརྗོད་དང་། མཁའ་འགྲོའི་རྟགས་བསྟོད་སོགས་ལས་ཀྱང་
ཤིན་ཏུ་གསལ་ལོ། །
༩༽ ཁོང་གི་སྐུའི་སྐྱེ་རབས་ཀྱི་ཕྲེང་བ་ནི། འཕགས་མཆོག་ཐུགས་རྗེ་ཆེན་
པོའི་སྐུ་ཡི་རྣམ་རོལ་དེ་བཞིན་གཤེགས་པ་འོད་ཟེར་ཀུན་འཕགས་དཔལ་བརྩེགས་
ཀྱི་རྒྱལ་པོ་ནས་ཉེ་བར་བཟུང་སྟེ་འབྱུང་འགྱུར་བྱང་ཕྱོགས་ཤམ་བྷ་ལའི་བློན་པོ་ཧ་



མཛད་རྣམ།
ཀ-23
ནི་མན་དྷ་དང་། རུ་པའི་མཆོག་གམ་དམག་དཔོན་ཧུ་ནི་ཞབས་ལ་སོགས་པ་བགྲང་
ཡས་ཀྱི་དག་པའི་དཔུང་ཚོགས་ཐམས་ཅད་ཁོང་གི་སྒྱུ་འཕྲུལ་གྱི་རྣམ་པར་རོལ་པ་ཁོ་
ན་ཡིན་པ་དང་། དེ་བཞིན་དུ། མ་འོངས་བསྐལ་བཟང་རྣམ་འདྲེན་མཆོག་གི་སྤྲུལ་པའི་
སྐུ་སངས་རྒྱས་ཟླ་བ་ཀླུ་ཡི་བར་དུ་ཁོང་གི་སྒྱུ་འཕྲུལ་གྱི་རྣམ་པར་རོལ་པ་སྐུ་ཡི་ཕྲེང་
བ་བསམ་གྱིས་མི་ཁྱབ་ཀྱང་། འདིར་ཁོང་གི་འཁྲུངས་རབས་གསོལ་འདེབས་ལས་
གསལ་བ་བཞིན་སྐྱེ་ཕྲེང་འགའ་ཞིག་གི་མཚན་ཙམ་བརྗོད་ན། ༡ འཕགས་མཆོག་སྤྱན་
རས་གཟིགས། ༢ མདོ་ཉི་མའི་སྙིང་པོ་ཞུ་བ་པོ་དགེ་བསྙེན་པདྨའི་ངང་ཚུལ། ༼འདིའི་
སྐབས་ཁལ་ཁ་འདར་པ་པཎྜི་ཏའི་རྣམ་ཐར་ལས་མདོ་ཉི་མའི་སྙིང་པོ་ཞུ་བ་པོ་དགེ་བསྙེན་ཉི་མའི་གཉན་
ཞེས་གསལ།༽ ༣ ཆོ་རིགས་ཕུན་སུམ་ཚོགས་པ་བྲམ་ཟེ་ལེགས་ལྡན། ༼འདིའི་སྐབས་
ཁལ་ཁའི་རྣམ་ཐར་ལས་ཁྱིམ་བདག་མཛེས་ལྡན་ཞེས་གསལ།༽ ༤ རྒྱ་གར་གྱི་སློབ་དཔོན་ཤྲི་ལ་
ར་ཛུ། ༥ གྲུབ་དབང་ཤེས་རབ་འཛིན། ༦ སློབ་དཔོན་ན་ག་བོ་དྷི་ ༼ཀླུ་ཡི་བྱང་ཆུབ།༽ ༧
རྒྱ་གར་གྲུབ་ཆེན་ཨ་ཧྥུ་ཀ་ར། ར གྲུབ་ཆེན་མི་ཏྲ་ཛོ་ཀི། ༩ ཕ་དམ་པ་སངས་རྒྱས། ༡༠
ཞི་བའི་གོ་ཆ། ༼འདིའི་ཐད་དུ་ཁལ་ཁའི་རྣམ་ཐར་དུ་སློབ་དཔོན་ཞི་བ་ལྷ་ཞེས་གསལ། ༽ རྣམ་ཐར་
གསོལ་འདེབས་ཀྱི་དཔེ་འགའ་ཞིག་ལས་སྐྱེ་བའི་གོ་ཆ་ཞེས་འཁོད་པ་ཡིག་ནོར་དང་། ཞི་བའི་གོ་ཆ་ཟེར་
དགོས་སྙམ་སྟེ་སློབ་དཔོན་ཞི་བ་ལྷ་ལ་མཚན་ཞི་བའི་གོ་ཆ་ཞེས་ཞུ་ལ་དེ་ལྟར་ན་ཁལ་ཁའི་རྣམ་ཐར་དང་
ཡང་མཐུན་ནོ། ། ༡༡ ཁ་ཆེ་པཎ་ཆེན་ཤཱཀྱ་ཤྲཱི། ༡༢ གྲུབ་ཆེན་བི་ན་པ། འདི་གྲུབ་ཆེན་བིར་ཝ་
པ་ཡིན་ནམ་བརྟག་པར་བྱ། ༼ཁལ་ཁའི་རྣམ་ཐར་དུ་གྲུབ་ཆེན་བིརྱ་པ་ཞེས་གསལ། ༽ ༡༣ ཇོ་བོ་སྤྱི་
ཏི་ཛྷཱ་ན་ཀི་ཏི། ༡༤ རྒྱ་གར་པཎ་ཆེན་མི་ཐུབ་ཟླ་བ། ༡༥ གྲུབ་ཆེན་ཞི་བ་སྦས་པ། ༡༦
རུས་པའི་རྒྱན་ཅན། ༡༧ རྡོ་རྗེ་ཊིཀ་ཆུང་། ༼ཁལ་ཁའི་རྣམ་ཐར་འདིའི་ཐད་རྗེ་འབངས་ཉེར་ལྔའི་
ནང་ཚན་རྡོ་རྗེ་སྤྲེལ་ཞུང་ཞེས་གསལ།༽ ༡༨ བཀའ་གདམས་དགོན་པ་བ་དབང་ཕྱུག་རྒྱལ་
མཚན། ༡༩ མི་ལའི་ཐུགས་སྲས་རས་པ་ཞི་བ་འོད། ༢༠ སྒ་ཨ་གཉེན་དམ་པ། ༢༡
ཤོངས་སྟོན་ལོ་ཙ་བ་རྡོ་རྗེ་རྒྱལ་མཚན། ༢༢ གླིང་གི་ལྷ་སྲས་སྣང་ཆུང་གཡུལ་སྟག་
༼བར་འདིར་ཁལ་ཁའི་རྣམ་ཐར་དུ་གཡུ་ཐོག་པ་ཆེ་བ་ཡོན་ཏན་མགོན་པོ་ཞེས་གསལ།༽ ༢༣ ཟུར་



ཀ-24
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཁར་བློ་གྲོས་རྒྱལ་པོ། ༢༤ བུ་སྟོན་ཐུགས་སྲས་སྒྲ་ཚད་པ་རིན་ཆེན་རྣམ་རྒྱལ། ༢༥
ཁམས་སྐྱོ་གྲུབ་ཆེན་རྡོ་རྗེ་སྙིང་པོ། ༢༦ རྗེ་བླ་མའི་དངོས་སློབ་འདན་མ་མཁན་ཆེན་
ཡོན་ཏན་དཔལ་བ། ༢༧ ནང་སོ་བློ་གྲོས་ལེགས་པ། ༢༨ ཡེ་ཤེས་བཟང་པོ། ༼ཀློང་
རྡོལ་གསུང་འབུམ་དགའ་ལྡན་ཁྲི་ཐོག་བཅུ་པ་ལྡན་མ་བློ་གསལ་གླིང་པ་ཤར་རྩེ་ཡེ་ཤེས་བཟང་པོ་ཞེས་
སོགས་གསལ་བ་དེ་འདི་ཡིན་ནམ་དཔྱོད་གཞི་ཆེ། ༽ ༢༩ ཆོས་སྐྱོང་བཟང་པོ། ༼ཁལ་ཁའི་རྣམ་
ཐར། དགའ་ལྡན་གསེར་ཁྲི་པ་རྒྱ་ར་ཆོས་སྐྱོང་རྒྱ་མཚོ་ཞེས་གསལ།༽ ༣༠ ངག་དབང་གྲགས་པ།
༣༡ བློ་གྲོས་རྒྱ་མཚོ། ༣༢ བློ་བཟང་མཁས་གྲུབ། ༣༣ འཕགས་མཆོག་འཕྲིན་ལས་
དབང་རྒྱལ། ༣༤ བློ་བཟང་དོན་གྲུབ། ༣༥ མདོ་རྒྱུད་རྒྱ་མཚོ། ༣༦ འདུལ་འཛིན་
དཔལ་འབྱོར་རྒྱལ་མཚན། ༣༧ དཔལ་དབང་ཆེན་གར་གྱི་དབང་ཕྱུག་དགྱེས་རབ་
རྡོ་རྗེ། ༣ ར འཇམ་དབྱངས་བློ་བཟང་རྒྱ་མཚོ། ༣༩ བློ་བཟང་འཇིགས་མེད་བསྟན་
འཛིན་རྒྱ་མཚོ། ༤༠ སྐྱབས་མགོན་བསྟན་འཛིན་ཡོན་ཏན་མགོན་པོ་མཆོག་གི་བར་
དུ་སྐུ་ཕྲེང་བཞི་བཅུ་ཐམ་པ་དང་། ཁལ་ཁའི་རྣམ་ཐར་དུ་གསལ་བ་བཞིན་གཡུ་ཐོག་པ་
ཆེ་བ་ཡོན་ཏན་མགོན་པོ་བགྲངས་ན་སྐྱེ་ཕྲེང་བཞི་བཅུ་ཞེ་གཅིག་གོ ། །
དབང་ཆེན་དགྱེས་རབ་རྡོ་རྗེ་མཆོག་ནི། ལབ་དགོན་པ་ཕྱག་འདེབས་པ་པོ་
འདན་མ་མཁན་ཆེན་ཡོན་ཏན་དཔལ་བ་ནས་རྩིས་པའི་སྐྱབས་མགོན་སྐུ་ཕྲེང་བཅུ་
གཉིས་པ་ཡིན་ལ། དེ་ལྟར་ཁོང་གི་སྐུ་ཡི་སྐྱེས་རབས་ཀྱི་ཕྲེང་བ་རྣམས་ནི། མཁས་
བཙུན་བཟང་གསུམ་གྱི་དཔལ་མངའ་ཞིང་། མཁས་གྲུབ་གཉིས་འཛོམས་ཀྱི་སྐྱེས་
ཆེན་དམ་པ་ཤ་སྟག་ཟམ་མ་ཆད་དུ་ཕེབས་པ་མ་ཟད། ཁོང་གི་སྐུ་སྐྱེ་སྔ་མ་ཡེ་ཤེས་
བཟང་པོ་ ༼འདི་ལ་བརྟག་དགོས། ༽ དང༌། ཆོས་སྐྱོང་བཟང་པོ་དང་། བློ་གྲོས་རྒྱ་མཚོ་ལྟ་
བུ་དགའ་ལྡན་གསེར་ཁྲིར་ཕེབས་པ་དང་། རྒྱ་ནག་གོང་མའི་དབུ་བླར་ཕེབས་པའང་
ཤེས་གསལ་ཡོད་པ་སྐུ་ཕྲེང་གསུམ་ཙམ་ཕེབས་པ་སོགས་ལོ་རྒྱུས་ཀྱི་ཡིག་ཆ་ཚད་
ལྡན་དག་ལས་ཤེས་སོ། ། །
༡༠༽ སྐུ་ཞི་བར་གཤེགས་ཚུལ་ནི། དེ་ནས་རབ་བྱུང་བཅོ་ལྔ་པའི་ས་བྱིའི་ཕྱི་



མཛད་རྣམ།
ཀ-25
ལོ་ ༡༨རར ལོའི་དཔྱིད་ཟླ་དང་པོའི་ཚེས་ཉེར་བཞི་ལ་ལབ་སྐྱབས་མགོན་བཅུ་གཉིས་
པ་ཆེན་པོ་དབང་ཆེན་དགྱེས་རབ་རྡོ་རྗེ་མཆོག་རྒྱ་ནག་པེ་ཅིང་དུ་དགོངས་པ་ཆོས་
དབྱིངས་སུ་འཐིམ་ཚུལ་བསྟན། སྐབས་དེར་ཁོང་དགུང་ལོ་ང་དྲུག་ཙམ་མ་གཏོགས་
ཕེབས་མེད་པས། རྒྱ་བོད་སོག་གསུམ་གྱི་དད་ལྡན་གདུལ་བྱ་ཀུན་ལ་འཕངས་མེད་
ཀྱི་གདུང་སེམས་བཟོད་མི་ཤེས་པའི་སྡུག་བསྔལ་བྱུང༌། །
དེའང་ཁོང་གི་དགོངས་ཆེམས་ལྟར། ལབ་དགོན་བླ་ཆེན་འགའ་པེ་ཅིང་དུ་
ཕེབས་ནས་སྐུ་དམར་གདུང་བཟོས་ནས་ཕྱིར་གདན་འདྲེན་མཛད། ཁོང་གི་སྐུ་གདུང་
བྱང་ལམ་སོག་ཡུལ་བརྒྱུད་ནས་རང་དགོན་གྱི་ཕྱོགས་སུ་གྱོམ་དུ་གདན་འདྲེན་ཞུ་
བའི་སྐབས་སུ། ལམ་བར་དུ་ཚོ་བས་ཚོ་བར་བརྒྱུད་ནས་སོ་སོའི་ས་མཚམས་བར་
སྐྱེལ་བསུ་བགྱིས་ཤིང་། མཆོད་མེ་དང་བདུག་སྤོས་སོགས་མཆོད་པའི་སྤྲིན་རྒྱ་ཆེར་
སྤྲོ་བ་དང་། དངོས་པོ་གྱ་ནོམ་པ་ཅི་འབྱོར་སེམས་བསྐྱེད་པའི་རྟེན་དུ་ཕུལ་བ་དང་།
དེའང་ས་སྟོང་མི་མེད་ལུང་སྟོང་དུ་མཚན་མོར་བགྲོད་པའི་སྐབས་སུ། དད་ལྡན་ལ་
ལས་འགྲོ་ལམ་སྟོན་ཆེད་སྤེན་འབར་ཚབ་ཏུ་བལ་མར་ཁུ་ལ་བསྒྱུར་ནས་རང་གི་ལག་
མགོ་དཔུང་པ་བཅས་པར་དཀྲིས་ཏེ་སྒྲོན་པ་དང་། ལ་ལས་དེ་བཞིན་མཆོད་མེའི་ཚུལ་
དུ་སོ་སོའི་མཛུབ་མོ་ལ་སྣུམ་བལ་དཀྲིས་ཏེ་མཆོད་པ་སོགས་སྐྱེལ་མ་རྣམས་ནས་
དད་པ་མི་ཕྱེད་པའི་སྒོ་ནས་ལམ་བར་དུ་ངུ་སྐད་དང་སྐྱི་སེར་ལྷན་འདྲེས་ཀྱིས་བསྐྱེལ་
བསུ་ཞུས་ཤིང༌། མི་གྲངས་བརྒྱ་ཚོ་ཁ་ཤས་ཀྱིས་ནི་ཐོག་མཐའ་བར་གསུམ་དུ་ལབ་
ཀྱི་བར་དུ་སྐྱེལ་མ་བྱས། རྟེན་རྣམས་རྔ་མོང་ལ་བཀལ་བས་རྒྱབ་ ༣༠༠ ཙམ་ཡོད་
པ་སོགས་ལབ་ཆོས་འབྱུང་དུ་གསལ་ལ། བྱིན་རླབས་ཤིན་ཏུ་ཆེ་ཞིང་རྩ་ཆེན་གྱི་རིན་
ཐང་ལྡན་པའི་སྐུ་དམར་གདུང་དེ་དེ་ནས་བཟུང་ཕྱི་ལོ་ ༡༩༥༨ བར་ལབ་ཏུ་བཞུགས་
ལ༑ ང་བརྒྱད་ལོའི་དུས་འགྱུར་སྐབས་རྩ་བརླག་ཏུ་སོང་བ་དེ་ཡང་ཤིན་ཏུ་ཕངས་པའི་
གནས་སོ། །གཞན་ཡང་དེ་འདྲའི་གདུང་ཚབ་གཅིག་ཕྱི་ཕྱོགས་ཁུ་རོད་དགོན་དུ་
བཞུགས་ཡོད་པར་གྲགས།



ཀ-26
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
༡༡༽ དོན་བསྡུ་བ་ནི། མདོར་ན་དཔལ་དབང་ཆེན་གར་གྱི་དབང་ཕྱུག་
དགྱེས་རབ་རྡོ་རྗེ་མཆོག་གི་གསང་གསུམ་གྱི་རྣམ་པར་ཐར་པའི་ཡོན་ཏན་རྣམས་
དོན་བསྡུ་བའི་ཚུལ་དུ་བཀོད་ན། དེ་ཡང་རྟོགས་བརྗོད་འཇིགས་མེད་སྙན་འགྱུར་རྡོ་
རྗེའི་གླུ་དབྱངས་ལས། ཨ་ཧོ། སྟོང་པའི་མཁའ་ལ་འདོད་པའི་འོ་མ་འཇོ། །སེམས་
ཉིད་མོ་གཤམ་བུ་མོར་ཞེན་མེད་བྱིན། ། ཉམས་མྱོང་ནམ་མཁའི་པདྨོའི་མགོ་ལྕོག་
ལྡེམ། །ཨེ་མ་དེ་འདྲའི་སྒྱུ་མ་མཁན་དེ་མཚར། །བློ་ཡི་རི་དྭགས་ཉམས་མྱོང་བཏུང་
བས་ཕོངས། །ཟིན་མེད་ཚིག་གི་སྨིག་རྒྱུའི་རྗེས་ལ་བསྙེགས། །སླེབ་ཚེ་མོ་གཤམ་བུ་
ཡི་འགྱིང་བག་མཐོང་། །སྐྲག་ཅིང་སྐོམ་པའི་གདུངས་བས་དེའུ་གུམ། །དེ་ནས་ཡ་
མ་བརླ་ཡི་དགོན་པར་སོང་། །གྲོགས་གཞན་ཕྱོགས་ཅན་པད་རྩ་ཟ་མཐོང་ཚེ། །ཁོ་
བོས་ཕྱོགས་མེད་ཆུ་ཡི་ཟླ་བ་ཟོས། ། ལུས་རྩལ་རྫོགས་ཏེ་ནམ་མཁའི་མཐོངས་
ལ་བལྟས། །ཡིད་འོང་བ་གམ་མཐོན་པོས་ནམ་མཁའ་ཉིད། །འབིགས་སྙམ་བྱེད་
པས་རེ་ཞིག་དེ་ལ་ཡེངས། །བལྟས་ཀྱིན་བལྟས་ཀྱིན་དེ་ཡང་རི་བོང་གི །རྭ་ལས་
བཅོས་པར་མཐོང་ནས་ཞེན་པ་བྲལ། །འོན་ཀྱང་དེ་ཡི་རྩེ་ན་ལུས་སེམས་ཀྱི། །རྩལ་
ཀུན་མངོན་རྫོགས་རི་དྭགས་རྒྱལ་པོ་འགའ། །ནམ་མཁའི་པདྨོའི་ཚལ་དུ་རྩེན་མཐོང་
ནས། །འགྲོ་བ་མེད་བཞིན་འགྲོ་ལ་སྤྲོ་བ་བྱུང་། །ཕྱིན་པས་བགྲོད་དཀའི་ཆུ་ཀླུང་འཕྱོ་
བར་སྣང་། །བརྒལ་ཀྱིན་བརྒལ་ཀྱིན་གང་ཡང་རེག་པ་མེད། །བལྟས་པས་སྨིག་རྒྱུ་
ཆུ་རུ་འཁྲུལ་མཐོང་སྟེ། །འཇིགས་མེད་ངང་ལ་རེ་ཞིག་ཉལ་ཏེ་བསྡད། །དེ་ནས་
ཕྱོགས་ཀུན་མུན་པས་ཁེབས་པ་མཐོང་། །སྐྲག་སྟེ་བལྟས་པས་གར་སོང་ཆ་མེད་
ཡལ༑ ༑ཤིན་ཏུ་དགའ་སྟེ་སྒྱུ་མ་ལ་སོགས་ཀྱི། །དཔེས་མཚོན་གར་སྟབས་དུ་མ་
བསྒྱུར་ཏེ་བཞག །དེ་རྗེས་སྒྱུ་མའི་གྲོང་ཁྱེར་ཆེན་པོ་རུ། །ལུས་མེད་ལུས་ཀྱི་མཛེས་
པ་ངོམ་པའི་ཕྱིར། །ཕྱིན་པས་མིག་དང་བྲལ་བའི་སྐྱེ་བོ་དག །ཧ་ཅང་ལྟད་མོར་ཡེངས་
པས་བྱ་བ་ཤོར། །ཀྱེ་ཧོ་ནམ་མཁར་ཉི་མ་ཤར་བ་ལ། །ལྟ་བ་སེམས་ཀྱི་བུ་དེས་བཏུང་
བའི་ཕྱིར། །ནམ་མཁའི་མཐོངས་ལ་གནས་པའི་འོ་རྐྱལ་ལ། །རྩེ་ལྔའི་མདུང་ཐུང་ངར་



མཛད་རྣམ།
མ་བརྒྱབ་སྟེ་བཞག །དབུས་ཀྱི་སྤོ་མཐོའི་བང་རིམ་རྣམ་པ་བཞིར། །བདེ་ཆེན་འོ་མས་
མྱོས་པའི་ཁྱེའུ་དེ། །མོ་གཤམ་བུ་མོའི་གྲོགས་དང་རྩེ་བ་ན། །ཁྱོ་ཤུག་སོ་སོའི་བྱེ་བ་
ངས་མ་ཤེས། །ཨ་ཧོ་ནམ་མཁའི་དབྱིངས་ལ་རྡོ་རྗེ་བསྣན། །རིགས་བཞིའི་པདྨ་རྒྱས་
པའི་སྦྲང་རྩི་དེ། །འཐུང་ཞིང་འཐུང་ཞིང་ངོམས་པ་མེད་པའི་ངང་། །བརྗོད་མེད་ཉམས་
བརྒྱ་འཕེལ་བ་ཨེ་མ་ཧོ། །དེ་ཚེ་ཕྱོགས་རིས་བྲལ་བའི་ཐ་གྲུ་ལ། །སྤྲིན་པ་གཡོ་བ་
གཡོ་བར་ཆགས་པ་གང་། །མོད་ལ་ཐིམ་པས་དབྱིངས་སུ་དབང་པོའི་གཞུ། །རྣམ་
པར་བཀྲ་ཡང་བལྟས་ན་མཐོང་བ་མེད། །འཇའ་དེ་ནམ་མཁའ་སྟོང་པ་ཡལ་ཡལ་
ཏེ༑ ༑སློང་བྱེད་སྐྱོན་བྲལ་ནམ་མཁའི་མདངས་ངོམ་ཚེ། །བསྒྲིམས་ནས་བལྟས་ཀྱང་
གང་ཡང་མ་མཐོང་ནས། །བྱ་རྩལ་སྨྲ་བརྗོད་བྲལ་བའི་ངང་ལ་ཡུར། །གཡའ་དག་མཁའ་
ལ་འཇའ་ཚོན་དཀར་པོས་བྲེས། །བལྟས་པས་མཁའ་ཡང་འཇའ་ལ་འཇའ་ཡང་མཁའ། །འདི་
ཡི་དབྱེ་བ་ངས་ཀྱང་མ་ཤེས་ཏེ། །དེ་ཚེ་ང་ཡང་ནམ་མཁའི་མཐོངས་ལ་ཡིབས། །དེ་
ནས་ཤིན་ཏུ་རྣམ་དག་ནམ་མཁའ་ལ། །འོད་སྟོང་དྲ་བ་གཡོ་བའི་ཉི་མ་ཤར། །ཉི་མ་
དེ་ཡང་མཁའ་ལས་ཐ་མི་དད། །ནམ་མཁའ་དེ་ཡང་ཉི་མར་ངོ་བོ་གཅིག །ཨེ་མ་བལྟ་
བྱའི་ཡུལ་དང་ལྟ་བྱེད་མིག །གང་ཡང་མེད་ཀྱང་སྔོན་ཆད་མ་མཐོང་བའི། །ངོ་མཚར་
ལྟད་མོ་ཆེན་པོ་འདི་མཐོང་གིས། །ད་ནི་བདག་ལ་བལྟ་བྱ་ཅི་ཡང་མེད། །གལ་གནད་
རི་བོང་རྭ་ཡི་ཐེམ་སྐས་ལ། ། རྐང་ལག་སྐྱོད་པ་མེད་པར་འཛེགས་པ་ཡིས། །ནམ་
མཁའི་པདྨོའི་དགའ་ཚལ་ཉམས་དགའ་བར། །ཕྱིན་ནས་བདེ་བར་ཉལ་བའི་རྣལ་
འབྱོར་ངས། །དམིགས་མེད་སྐུ་གསུམ་གངས་རིའི་རྩེ་མོ་ནས། ། ཟླ་མེད་སྟོབས་
བཅུའི་སྦར་ཁྱིམ་གཡོ་བཞིན་དུ། །ཚད་མེད་སྤངས་རྟོགས་ཡོན་ཏན་མངོན་གྱུར་
ཚུལ། །འཇིགས་མེད་སྙན་འགྱུར་རྡོ་རྗེའི་གླུ་རུ་བླངས། །ཐུན་མོང་མིན་པའི་རྣམ་ཐར་
ཤིན་ཏུ་གསང་བ་ལས། །བཤེས་གཉེན་བསྟེན་པ་ནས་མི་སློབ་པའི་ཟུང་འཇུག་གི་
བར་གྱི་རྟོགས་པའི་ཡོན་ཏན་རྒྱུད་ལ་སྐྱེས་ཚུལ། བརྡའི་སྒོ་ནས་འཇིགས་མེད་རྡོ་རྗེའི་
གླུ་རུ་བླངས་པའི་ལེའུ་སྟེ་དང་པོའོ། །



ཀ-28
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
གུབྱ། ཨེ་ཧོ། ཡེ་དག་སྟོང་པ་ཆེན་པོའི་ནམ་མཁའ་ལ། །བདེ་ཆེན་བཅུ་གཉིས་
བདག་པོའི་རྩེ་འཇོ་ཅན། །མི་སློབ་ཟུང་འཇུག་གྲུབ་པའི་རྣལ་འབྱོར་ངའི། །གནས་ཚུལ་
སླར་ཡང་རབ་གསལ་གཏམ་གྱིས་འཆད། །བཤེས་གཉེན་བསྟེན་ནས་མི་སློབ་ལམ་
གྱི་བར། །ངོ་མཚར་ས་ལམ་ཇི་ལྟར་བགྲོད་པའི་ཚུལ། །རྣམ་ཐར་ལེའུ་དང་པོར་བཤད་
ཟིན་ཕྱིར། །འདི་ན་ད་ལྟའི་གནས་ཚུལ་དྲང་པོར་སྨྲ། །ལོངས་སྤྱོད་རྫོགས་དང་ཁ་སྦྱོར་
བདེ་ཆེན་སོགས། །མི་སློབ་རྒྱལ་བའི་ཡོན་ཏན་རྣམ་པ་བདུན། །ཁོ་བོས་ལེགས་པར་
མངོན་དུ་བྱས་ཟིན་གྱི། །ད་ནི་བདག་ལ་བསྒྲུབ་བྱ་ཅི་ཡང་མེད། །སྟོང་ལ་སླར་མི་ལྡོག་
པར་བློ་ཞུགས་བཞིན། །ཐ་སྙད་རེས་འཇོག་མེད་པར་མཐོང་བ་ཡིས། ། བདེན་གཉིས་
ལག་མཐིལ་སྐྱུ་རུ་ར་ལྟར་རིག །ད་ནི་བདག་ལ་མཉམ་རྗེས་དབྱེ་བ་མེད། །རྣམ་
ཀུན་མཁྱེན་པའི་ཉི་མ་བདག་རྒྱུད་ལ། །ཤར་ཟིན་དེ་ཕྱིར་དུས་གསུམ་དངོས་པོ་
ཀུན། །རེས་འཇོག་མེད་པར་མངོན་སུམ་རྟོགས་ཟིན་པས། །ད་ནི་བདག་ལ་དཔྱད་
བྱ་ཏིལ་ཙམ་མེད། །ཐུབ་པའི་གསུང་རབ་མདོ་སྔགས་མ་ལུས་པའི། །དགོངས་དོན་
ཚུལ་བཞིན་རྟོགས་ཏེ་ཉམས་བླང་མཐུས། །ཉིང་དགོས་མཐར་ཐུག་རྒྱུད་ལ་སྐྱེས་ཟིན་
ཕྱིར། །ད་ནི་བདག་ལ་ཐེ་ཚོམ་རྡུལ་ཙམ་མེད། །བགྲང་ཡས་རིག་པའི་གནས་རྣམས་
རྒྱ་ཆེ་ཡང་། །དེ་ཀུན་རྣམ་ཀུན་མཁྱེན་པས་མངོན་གཟིགས་ལ། །ཡེ་ཤེས་དེ་ཡང་
བདག་ལ་སྐྱེས་ཟིན་ཕྱིར། །ད་ནི་བདག་ལ་ལྐོག་གྱུར་འགའ་ཡང་མེད། །འདི་ན་ཐམས་
ཅད་མཁྱེན་པར་ཁས་འཆེ་འགའ། །ཚིག་རྐང་རེ་རེའི་དོན་ཙམ་དྲིས་ནའང་། །ཁྲོའམ་
ཡང་ན་ཐབས་ཀྱིས་བཟློག་རྣམས་ཀྱིས། །ད་ནི་བདག་ལ་ནམ་ཡང་བསྒྲུན་དུ་མེད། །དེས་
ན་བཅུ་ཕྲག་རིག་པའི་དཀའ་གནས་སམ། །བྱུང་དང་འབྱུང་འགྱུར་ལུང་དུ་སྟོན་པ་
སོགས། །འདྲི་བར་འདོད་རྣམས་བདག་ལ་དྲིས་ཤིག་དང་། །ད་ནི་བདག་ལ་ལན་གྱི་ཐོགས་
པ་མེད། །དེ་བཞིན་སྒྱུ་མའི་འཕྲུལ་ལ་དད་ན་ཡང་། །བདག་ལ་དེ་མཐུན་གསོལ་བ་ཐོབ་ཅིག་
དང་༑ ༑གྲུབ་ཐོབ་བརྒྱ་ཕྲག་ཐོས་པ་དགའ་སོགས་དང་། །ད་ནི་བདག་ལ་ཁྱད་པར་ཏིལ་
ཙམ་མེད། །མཐུ་སྟོབས་ནུས་པའི་རྩལ་ལ་མོས་གྱུར་ཀྱང༌། །གམ་དུ་ཤོག་ལ་འདོད་



མཛད་རྣམ།
ཀ-29
དོན་སྨྲོས་ཤིག་དང་། །རི་རབ་སོར་མོའི་རྩེ་ལ་བླང་དགོས་ཀྱང་། །ད་ནི་བདག་ལ་ཉམ་
ང་སྤུ་ཙམ་མེད། །གཏམ་འདི་ནམ་ཡང་དབྱུང་བྱ་མིན་མོད་ཀྱང་། །མིག་འདྲའི་སློབ་མ་
ཁྱོད་ཀྱི་ཞལ་མ་ལྡོག །མ་སྦས་གསང་པོར་བཤད་ན་དེ་ཡིན་ཏེ། །ད་ནི་བདག་ལ་རྣམ་
ཐར་དེ་ལས་མེད། །དེང་དུས་སྐྱེ་བོའི་བློ་གྲོས་གྱོ་མོག་གིས། །ངོ་མཚར་གསང་ལས་
ཆེས་གསང་གདོང་ལྔ་པའི། །ནུ་སྐྱེས་ནམ་ཡང་ཐུབ་པར་དཀའ་བས་ན། །ཁྱོད་ཀྱིས་
ཚུལ་འདི་བརྐུས་པའི་ནོར་བཞིན་སྦོས། །ཐུན་མོང་མིན་པའི་རྣམ་ཐར་ཤིན་ཏུ་གསང་
བ་ལས། འབྲས་བུ་མངོན་དུ་བྱས་ཟིན་པའི་སྐབས་ཀྱི་ཡོན་ཏན་གྱི་ཁྱད་པར་འགའ་
ཞིག་དྲང་པོར་སྨྲས་ཟིན་པའི་ལེའུ་སྟེ་གཉིས་པའོ། །
ཤིན་ཏུ་གསང་མ་བ་གུསྱ། ཨེ་ཧོ། སྟོབས་བཅུ་མི་འཇིགས་བཞི་ཡི་དཔའ་
གདེང་བརྟན། །སྐུ་གཉིས་ཟུང་དུ་འཇུག་པའི་དོ་ཀེར་ལྡེམ། །བདེན་སྟོང་སྟོང་པ་ཆེན་
པོའི་ཅང་ཏེའུ་ཁྲོལ། །འཇིགས་མེད་རྣལ་འབྱོར་ང་ཡི་བཞེད་དོན་སྨྲ། །སརྒ་སྔ་མ་
གཉིས་སུ་བཤད་པ་ཡི། །གང་ཡང་ཚད་བཟུང་བྲལ་བའི་ཡོན་ཏན་ཀུན། །སེམས་ཅན་
ཁོ་ནའི་དོན་དུ་བསྒྲུབས་བསྒྲུབས་ནས། །ད་གཟོད་རང་ཉིད་གང་ལ་ཕྱིན་པ་ཡི། །ལམ་
དེ་སྦས་གསང་མེད་པར་གསལ་པོར་སྟོན། །ཁྱེད་ཅག་མདོ་ཁམས་སྒང་དྲུག་སྐྱེ་བོ་
ཀུན། །ཕལ་ཆེར་ཁོ་བོའི་དངོས་ཀྱི་གདུལ་བྱ་ཡིན། །དེ་ཕྱིར་ཀུན་གྱིས་འདུན་པ་སྐྱེད་
ཅིག་དང༌། །ད་རེས་ཡང་དག་ལམ་ལ་ང་ཡིས་བཀྲི། །བདག་ལ་དགེ་འབྲེལ་དངོས་
སུ་གྲུབ་རྣམས་ཀྱིས། །གལ་ཏེ་ཚེ་འདིར་ལམ་སྣ་མ་ཟིན་ཀྱང་། །ཁོ་བོ་མ་འོངས་ཤམྦྷ་
ལར་བགྲོད་ཚེ། །ངེས་པར་རྗེས་འཛིན་གསང་ཆེན་ལམ་ལ་འགོད། །དེ་ཡང་བློན་པོ་
ཧ་ནུ་མན་དྷ་དང༌། །རུ་པའི་མཆོག་གམ་དམག་དཔོན་ཧུ་ནུའི་ཞབས། །བགྲང་ཡས་
དག་པའི་དཔུང་ཚོགས་བཅས་པ་ཀུན། །བདག་གི་སྒྱུ་འཕྲུལ་རོལ་པ་ཁོ་ན་ཡིན། །ཁོ་
བོའི་རྣམ་ཐར་རྣ་བར་ཐོས་པའམ། །མིང་ཙམ་རང་གར་ངག་ཏུ་ཟློ་བའམ། །འཁྲུགས་
བཞིན་མིག་གིས་མཐོང་བ་ཡན་ཆད་ཀྱང་། །དེ་ཚེ་ཕལ་ཆེར་ངེས་པར་རྗེས་འཛིན་
བྱེད། ། གལ་ཏེ་དུས་འདིར་ལས་གཞན་དབང་གྱུར་ཀྱང་། །མ་འོངས་སངས་རྒྱས་ཟླ་བ་



ཀ-30
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཀླུ་ཡི་ངོར། ། ཁོ་བོ་མཆོག་གི་སྤྲུལ་སྐུར་སངས་རྒྱས་ཚེ། །ངེས་པར་ཐེག་པ་ཆེན་པོའི་
ལམ་ལ་འགོད། །ནམ་ཡང་ཕྱོགས་བཅུའི་རྒྱལ་བ་ཐམས་ཅད་དང་། །གསང་གསུམ་
སྒྱུ་མའི་རྩེ་འཇོས་དུས་འདའ་བས། །རེས་འགའ་ཟ་དང་རེས་འགའ་ཉལ་སོགས་སུ། ། སྣང་
ཡང་ཟ་ཉལ་ཕལ་བར་རྟོགས་མི་རུང་། །སྟོད་སྨད་ཀུན་ཏུ་བགྲོད་ཅིང་སྐལ་ལྡན་ལ། །མན་
ངག་སྟོན་དང་འབུལ་སྐྱེས་ལེན་སོགས་ཀྱང་། །གདུལ་བྱའི་བསོད་ནམས་སྤེལ་བ་ཁོ་
ནའི་ཆེད། །ཡིན་ཕྱིར་སྲེད་པ་ཅན་དུ་འཁྲུལ་མི་འཚལ། །མདོར་ན་བདག་གི་མཐའ་ཡས་
གསང་གསུམ་འཕྲུལ། །མཁའ་བས་རྒྱ་ཆེ་ཆུ་སྲིན་གྲོང་ལས་ཟབས། །ལྷུན་པོ་ལས་མཐོ་
ཕྲ་རབ་རྡུལ་ལས་ཞིབ། །དེ་ཕྱིར་སུས་ཀྱང་ཚད་བཟུང་བྱར་མི་བཏུབ། །གཞལ་ཡས་
སྐྱེ་ལྡན་བླ་ན་འཕྱོ་བ་ཡི། །མྱོང་བའི་དཔྱིད་གྱུར་སོར་མོ་ཁ་འབྱེད་ཕྱིར། །བྱང་ཆེན་
སྣང་བ་རྙེད་པའི་རྣལ་འབྱོར་པ། །ཨ་ཧོ་ངོ་མཚར་བས་ཀྱང་ངོ་མཚར་ཆེ། །དེ་ལྟར་
མཐའ་ཡས་ཡོན་ཏན་འཇིག་རྟེན་མིག །བདག་རྒྱུད་ཀུན་གསལ་ཡངས་པོར་ཤར་
བ་ཡི། །གསང་ལས་ཡང་གསང་རྣམ་ཐར་ཆུ་འཐུང་ཡོད། །ད་རེས་དམ་ལྡན་ཐོས་
འཛིན་པདྨར་སྤྲོས། །སྙན་འགྱུར་ཚངས་བྱུང་སྐྱེད་མེད་ཁ་ཆུ་ན་ཆུང་མས། །གསང་
ལས་ཡང་གསང་སིནྡྷ་ཝཱ་རའི་ལང་ཚོ་ཅན། །གསལ་དཀྲོལ་འདབ་ཕྲེང་འབྱེད་པའི་
མཛའ་བོར་བཀུག་པ་འདིས། །འཇོ་སྟེར་བསུང་མངར་འཕྲོ་བའི་རྩེ་དགའ་འཕེལ་བར་
ཤོག ༑ཐུན་མོང་མིན་པའི་རྣམ་ཐར་ཤིན་ཏུ་གསང་བ་ལས། འབྲེལ་ཚད་དོན་ལྡན་གྱི་
རྣམ་ཐར་ཟུར་ཙམ་ཤིན་ཏུ་གསལ་བར་བཤད་པའི་ལེའུ་སྟེ་གསུམ་པའོ། །ཞེས་པའི་
བར་གྱི་ཁོང་གི་རྟོགས་བརྗོད་ཀྱི་རྣམ་པར་ཐར་པ་འདི་ཉིད་མཐར་ཆགས་སུ་བཀོད་
པའོ། །དེ་ལྟར་རྟོགས་བརྗོད་འདི་ནི་མགོ་བཤེས་གཉེན་བསྟེན་ཚུལ་ནས་མཇུག་མི་
སློབ་ཟུང་འཇུག་གི་བར་གྱི་ཁོང་གི་གསང་གསུམ་གྱི་ཡོན་ཏན་རྣམས་ཇི་བཞིན་དུ་
བརྗོད་པའི་ཆེས་གསང་བའི་རྣམ་ཐར་ཞིག་ཡིན་ལ་ཚིག་དོན་རྣམས་འགྲེལ་བ་ཟབ་
གསང་དབང་ཆེན་བཞད་པའི་སྒྲ་དབྱངས་ལས་གསལ་ལོ། །དེ་ལྟར་སྙན་ངག་དང་
རྟོག་གེ་ལ་མཁས་པ་བརྒྱ་ཕྲག་དག་གིས་དུས་བསྐལ་པའི་བར་དུ་ཡང་བསམ་བརྗོད་



མཛད་རྣམ།
ཀ-31
ཀྱི་ཡུལ་ལས་འདས་པའི་ཁོང་གི་ཕྱི་ནང་གསང་གསུམ་གྱི་ཡོན་ཏན་རྣམས་རྡོ་རྗེའི་
ཚིག་གིས་ཤིན་ཏུ་སྙན་པའི་གླུ་ངག་གི་ལམ་ནས་བརྗོད་པའི་རྟོགས་བརྗོད་འདི་ལྟ་
བུས་ཀྱང་ཁོང་ཉིད་ལ་མཁས་པ་དང་གྲུབ་པའི་ཉམས་རྟོགས་ཀྱི་ཡོན་ཏན་ཇི་འདྲ་བ་
ཞིག་མངའ་བ་རྗེས་སུ་དཔོག་ནུས་སོ། །
དེ་ལྟར་ལབ་སྐྱབས་མགོན་བཅུ་གཉིས་པ་ཆེན་པོ་རྡོ་རྗེ་འཆང་དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེའི་ཕྱི་ནང་གསང་བའི་མཛད་རྣམ་ཇི་ལྟ་བ་བཞིན་བརྗོད་པའི་ཡུལ་ལས་འདས་ཀྱང་།
འདིར་ཐུན་མོང་གདུལ་བྱའི་སྣང་ངོ་དང་མཐུན་པའི་མཛད་རྣམ་རགས་རིམ་མདོར་བསྡུས་པ་འདི་ནི་སེར་
བྱེས་ལྷ་རམས་པ་ལྡན་མ་བསོད་ནམས་ཆོས་གྲགས་དང་ལྡན་མ་བྱམས་པ་ཆོས་དབང་གཉིས་ཀྱིས་
ཕྱོགས་བསྒྲིགས་ཞུས་ཤིང་འདིས་ཀྱང་རྒྱལ་བསྟན་དར་ཞིང་འགྲོ་ཀུན་བདེ་བ་དང་མཆོག་སྤྲུལ་དམ་པའི་
སྐུ་ཚེ་བརྟན་ཅིང་མཛད་འཕྲིན་ཕྱོགས་བཅུར་རྒྱས་པའི་རྒྱུར་བསྔོ་བ་བཟང་པོས་མཚམས་སྦྱར་བ་དང་
བཅས་ཕྱི་ལོ་ ༢༠༡༡ ཟླ་བ་ ༣ པའི་ཚེས་བཟང་ཉིན་རྒྱ་གར་ལྷོ་ཕྱོགས་སྦེལ་ཀོབ་གདན་ས་ཆེན་པོ་སེ་ར་
ཆོས་སྒར་དུ་བྲིས་པ་དགེའོ།། །།



Biography of Gyerab Dorje
B-1
Brief biography of Denma Kyabgon Gyerab Dorje.
Denma Lab Kyabgon Gyerab Dorje (1832-1888), the 12th
incarnation of Denma Lab Khenchen Yonten Pal, one of the greatest
(sets of six ‘giant-flags' who spread Tsongkhapa's teaching around
Tibet) direct disciples of Je Tsongkhapa, was born to his father, Zaya
(in the hereditary lineage of the great king, Songtsen Gampo), and to
his mother, Passang Dolma, in the Lhoka region of Central Tibet.
In 1832, it is said that wonderful dreams occurred to his parents
on the eve of his birth, and that a recitation of the Avaloketishvara
mantra immediately began flowing out of his mouth when he was
born, with other wonderful auspicious signs occurring. Since the
Buddha spoke numerous prophecies about other special higher beings
in the Haryagriva Tantra, his spiritual knowledge and great deeds in
his coming life was considered to have been clearly shown in that text.
With the formal recognition of the 7th Panchen Lama, Lobsang Tenpe
Nyima, he was formally ordained with the cutting of his hair. Having
been ordained, he went to the great monastery of Sera in Central Tibet
and joined the Denma Khangtsen, one of the community blocks of
Sera Je Monastery, where he studied the great Buddhist texts on the
complete range of topics of sutra and tantra by Je Tsongkhapa, Jetsun



B-2
The Collected work of Kyabgon Gyerab Dorje - Vol 5
Choekyi Gyaltsen, and their disciples. At that time, he studied under
many great famous teachers like Panchen Tenpe Nyima, the Sera Je
abbot Phenpo Phakpa Thokmey, Tagphu tutor Yeshe Gyatso, Gyudme
tantric monastery abbot Dakpa Tsondue, Dragri Lobsang Choejor
Gyatso, Panchen Chokle Namgyal, Serkong Rolpe Dorje, and others.
Studying not only Buddhist philosophy, he also engaged in
Herbal medicine studies with the father of the 4th Kunkhyen Jamyang
Shepa. He was also considered quite proficient at Tibetan poetic
writing, and it was said that Ju Mipham, the great scholar of Nyingma
tradition, became famous in writing under his guidance at one time.
Over time, his fame spread to every part of Tibet, China, and
even Mongolia, and as a result, more and more followers flocked to
him seeking the nectar of his vast knowledge. There were many famous
practitioners and scholars from all four schools of Tibetan Buddhism
– Sakya, Geluk, Kagyu, and Nyingma - who were his followers at that
time. Even the former Chinese emperor, Kangshi Wosel showed great
and sincere esteem for him and took him to be his root guru. Over the
course of his life, he bestowed Pratimoksha vows (Bhikshu and other),
and Vajrayana empowerments and initiations to many followers, and
his monastery still exists in Khuru, in Mongolia.
Not only was he fully-knowledgable in the texts of sutra and
tantra, but he was also a great sincere practitioner. Although there



Biography of Gyerab Dorje
B-3
were many holy places where he had performed meditative practices,
Mount Wu Tai Shan, the Five Terraced mountain in China (generally
considered to be the abode of Manjushri) was the greatest holy place
where he had meditated for long periods of time, and where he had
also conducted teaching and wrote texts in the meantime. It is said
that he obtained a clear vision of Manjushri's countenance after
long strenuously meditation at there. Moreover, it is said that he had
especially strong karmic-connections with the deity, Haryagriva, and
behind Gawa Lab Monastery, there was rocky hill called Haryagriva
meditative rock, where he meditated for long periods of time, and
even getting clear image of Haryagriva's face as well.
This great Rinpoche was known not only for his purity in
external ethical conduct in accordance with the Four Canonical Vinaya
texts, but also for having internalized the philosophical practices of
Bodhichitta, Wisdom, and Meditative Stabilization in accordance
with the Sutra and Abhidharma texts. Moreover, he also held deep
knowledge of the secretive Four Tantric-sets. With such full-fledged
knowledge covering the entire range of Buddhist thought, he had
authored many texts on the subjects of sutra, tantra, and also medicinal
practices. But they had been out of sight to the common people for
a long period of time. Finally in the year of 2000, a native resident
scholar named Lobsang Lodoe went to every part of Tibet, China, and



B-4
The Collected work of Kyabgon Gyerab Dorje - Vol 5
Mongolia and collected his writings into 3 volumes, producing a new
collection of these valuable and useful texts.
Some of his most famous compositions are:
1) Instructions on the Six Preliminary Practices in Lamrim.
2) His auto-biography containing his past, present, and future life-
story, as well as statements about his self-realization and in particular,
his secret experiences.
3) Prophecies about him in the 'Hayagriva Tantra.?
4) The Mirror of White Marble, a text on Buddhist and Non-buddhist
tenets.
5) Transmission of Maitreya's teachings and commentaries on the
Prajnaparamita root text, “Ornament of Clear Realisation'.
6) Transmission of Manjushri's teachings and commentary on the root
text of Chandrakirti’s ‘Entering the Middle Way”.
7) Tantric performance text on Preparation and Actual Entering into
the mandala of Vairocana.
8) Tantric performance instruction text on Preparation and Actual
Entering into the mandala of Chakrasamvara.
9) Tantric performance instruction text on Preparation and Actual
entering into the mandala of Guhyasamaja, the king of all tantras.



Biography of Gyerab Dorje
B-5
10) Notes on his teachings on 50 Verses on Guru Devotion'.
11) The grounds and paths of Tantra called "Chariot to the Union
Attainment realm”.
And others.
He left a legacy not only of many texts, but provided practical
help for the entirety of sentient beings and for the generations to come
by established many monasteries around Kyegu area (Yushu, East
Tibet). His main monastery was Lab Monastery (which had, in fact,
been founded by his first incarnation, Khenchen Yonten Pal) in which
three Lab Tulkus are considered to be the most revered and holy of all.
These three Rinpoches are Lab Kyabgon Rinpoche, Lab Khenchen
Rinpoche, and Lab Tengye Rinpoche, and each has had a number of
continual reincarnation tulkus to this day.
Out of the fifteen incarnations of Lab Kyabgon Rinpoche, the
first and twelfth came to be very famous throughout Tibet, not only
in terms of knowledge, but also in their meditative practices. For
example, the first Lab Kyabgon Rinpoche, Denma Khenchen Yonten
Pal, one of the greatest disciples of Je Tsongkhapa, established Lab
Monastery under the direct guidance of his guru, and spread his guru's
profound teaching in and around the Kyegu area. Likewise, the 12th
Lab Kyabgon Gyerab Dorje also established many monasteries around
Kyegu area, and spread the Buddhism throughout Tibet, China, and



B-6
The Collected work of Kyabgon Gyerab Dorje - Vol 5
Mongolia. During these two periods, there were none who hadn't
heard their famous names. Finally, in the year 1888, he passed away
in Beijing, at the age of only 56 yrs old. As per his last testament, his
body was smeared with mud and gold in Beijing and with deep grief,
sorrow and respect, brought back to Lab Monastery.
The following is a list of the reincarnation lineage of Denma Lab
Kyabgon lama:
Yonten Pal, the direct disciple of Je
1) Denma Khenchen
Tsongkhapa,1375-1438.
2) Lodoe Lekpa,
3) Yeshe Sangpo, 10th Ganden Throne Holder,
4) Choekyong Sangpo, 16th Ganden Throne Holder, 1473-1539,
5) Ngawang Dakpa,
6) Lodoe Gyatso, 1546-1618,
7) Lobsang Khedup,
8) Trinley Wangyal,
9) Lobsang Dhondup,



Biography of Gyerab Dorje
B-7
10) Dogyue Gyatso,
11) Paljor Gyaltsen,
12) Gyerab Dorje, 1832-1888,
13) Jamyang Lobsang Gyatso, 1889-1944,
14) Lobsang Jigme Tenzin Gyatso, 1945-1970,
15) Tenzin Yonten Gonpo, b. 1975
Authored by compiler Jampa Choewang.
12/09/2011.



དཀར་ཆག་
ཁ1
བོད་ལྔ་བའི་དཀར་ཆག་
བསྟན་བཅོས་ཀྱི་མཚན། །
གྲངས།
Tritte
tte
[༡༽ ལས་བཞིའི་འཁོར་ལོའི་རྣམ་གཞག་ ་་༌་
༡༽ སྔོན་འགྲོ།
༡༽ ལས་སྦྱོར་རྩོམ་པ་པོའི་རྟེན་གྱི་རྣམ་གཞག་
༢༽ བྲི་བྱ་འཁོར་ལོའི་མན་ངག་
༣༽ ཇི་ལྟར་བསྒྲུབ་པའི་ཚུལ། ་་་་་
༢༽ དངོས་གཞི། ་་་་་
༡༽ གསོལ་བ་འདེབས་པའི་རྟེན་བསྐྱེད་པ། ས་
༢༽ འཁོར་ལོའི་བྱ་བ་དངོས་བཤད་པ། །
༣༽ རྗེས་ཀྱི་རིམ་པ།་་་་་་་་་
༤༽ རྒྱས་པའི་ལས་སྒྲུབ་པའི་འཁོར་ལོ།་་་་
༥༽ དབང་གི་ལས་སྒྲུབ་པའི་འཁོར་ལོ་་་་་་་་་
༦༽ དྲག་པོའི་ལས་སྒྲུབ་པའི་འཁོར་ལོ།་་་
༢༽ སློབ་དཔོན་པདྨ་འབྱུང་གནས་ཀྱི་རྣམ་ཐར་གསོལ་འདེབས་་་
༣༽ དྲག་སྔགས་མངོན་སྤྱོད་ཀྱི་རྣམ་གཞག་་་་་་



ཁ-2
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
བཙན་
༤༽ དྲག་པོའི་ལས་ལ་བསྐུལ་བའི་མཁྱེན་དགོངས་པ་
༥༽ འཕགས་མཆོག་ཛམྦྷ་ལ་སེར་པོའི་སྒོ་ནས་གཏེར་ཆེན་བུམ་བཟང་
སྒྲུབ་ཆོག ་་
༦༽ ཛམ་དཀར་ལྷ་ལྔའི་ནོར་སྒྲུབ་ངག་འདོན་གྱི་གོ་རིམ་་་་་་་་་
་་་་་་་་༌་
་་་་་་་་་་་་་་བཅུ
ག
བགག བགགགགགག
༡༠༧
secrests
༧༽[ཛམ་སེར་གྱི་ཆུ་སྦྱིན་མདོར་བསྡུས་
༡༣
ར༽ དུག་རིགས་དྲི་མ་འཁྲུད་བྱེད་བདུད་རྩིའི་ཆུ་རྒྱུན།་་
་་་་་་
་་་་་
༩༽ དུག་བཅོས་ཀྱི་མན་ངག །
༡༤
༡༤
༡༥༤
༡༠༽ ཕྱི་མ་འཕྲིན་ལས་རྒྱུད་ཀྱི་ལྷན་ཐབས་གུ་ཎའི་ཞལ་ལུང་།་་
༡༽ རྩ་དཔྱད་ཀྱི་དོན་རྣམ་པར་བཤད་པའི་ལེའུ།་་་་་་་་་་
༢༽ ཆུ་དཔྱད་ཀྱི་དོན་རྣམ་པར་བཤད་པའི་ལེའུ།་
༣༽ ཐང་སྦྱོར་གྱི་དོན་རྣམ་པར་བཤད་པའི་ལེའུ།་་
༤༽ ཕྱི་མའི་སྡེ་རྣམ་པར་བཤད་པའི་ལེའུ།་་
༥༽ རིལ་བུའི་སྡེ་རྣམ་པར་བཤད་པའི་ལེའུ།་་་་་་་་་
༦༽ ལྡེ་གུ་དང་སྨན་མར་གྱི་སྡེ་རྣམ་པར་བཤད་པའི་ལེའུ་་་་
༧༽ ཐལ་སྨན་དང་ཁཎྜའི་སྡེ་རྣམ་པར་བཤད་པའི་ལེའུ།
༡༦༥
༡༧༩



དཀར་ཆག
ཁཧི
ར༽ སྨན་ཆང་གི་སྡེ་དང་རིན་པོ་ཆེའི་སྦྱོར་བ་བཤད་པའི་ལེའུ།་་་་་ ༡༨༧
༩༽ སྔོ་སྦྱོར་དང་སྣུམ་འཆོས་ཀྱི་སྡེ་རྣམ་པར་བཤད་པའི་ལེའུ།་་་་། ༡༩༣
༡༠༽ སྦྱོང་བྱེད་ལས་ལྔའི་སྡེ་རྣམ་པར་བཤད་པའི་ལེའུ།་་་་་་་་་་
༡༡ ༽ དཔྱད་མཆོག་གཏར་ཀའི་སྡེ་རྣམ་པར་བཤད་པའི་ལེའུ་་་་ ༢༠༨
༡༢༽ དཔྱད་ལྔའི་སྡེ་བཤད་པའི་ལེའུ།་་་་་་
༢༡༥
༡༣༽ གཅེས་དགུའི་མན་ངག་ཞལ་སྐོང་གི་ཚུལ་དུ་བཀོད་པའི་ལེའུ།་། ༢༢༦
ccc
༢༤༢
༡༡༽ ལྷན་ཐབས་དབང་གི་རྒྱལ་བོའི་ཟུར་རྒྱན་སྙིང་ནོར་་་
༡༽ རླུང་ནད་བཅོས་པའི་ཟུར་རྒྱན།་་་
༡༽ སྲོག་རླུང་བཅོས་པའི་ཟུར་རྒྱན།
༢༽ རླུང་ནད་ཅེ་སྤྱང་མགོ་བོ་བཅོས་ཐབས་་་་
༣༽ ཁྲག་རླུང་སྟོད་འཚང་བཅོས་པའི་ཟུར་རྒྱན།་་
|༢༽ མཁྲིས་བཅོས་ཟུར་རྒྱན་་་་་་་་་་
༣༽ བད་ཀན་བཅོས་པའི་ཟུར་རྒྱན།་་་་་་་་་་
༤༽ འདུས་ནད་སྨུག་པོ་བཅོས་པའི་ཟུར་རྒྱན།་་་་
༥༽ གཅོང་ཆེན་སྡེ་དྲུག་བཅོས་པའི་ཟུར་རྒྱན།
༡༽ མ་ཞུ་བའི་ནད་བཅོས་པའི་ཟུར་རྒྱན།་་་
༢༽ གཅོང་ཆེན་སྐྲན་ནད་བཅོས་པའི་ཟུར་རྒྱན།
༣༽ གཅོང་ཆེན་སྐྱ་རྦབ་བཅོས་པའི་ཟུར་རྒྱན།་་་
༤༽ གཅོང་ཆེན་འོར་ནད་བཅོས་པའི་ཟུར་རྒྱན།།
༥༽ གཅོང་ཆེན་དམུ་ཆུ་བཅོས་པའི་ཟུར་རྒྱན།་
གs
༢༢
༢༥༢
༢༥༣
༢༥༤



ཁ-4
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
༢༥ ༦
༢༥༦
༢༦༥
༢༦༦
༢༦༦
༦༽ གཅོང་ཆེན་ཟད་བྱེད་བཅོས་པའི་ཟུར་རྒྱན།་་
༦༽ ཚ་བ་བཅོས་པའི་ཟུར་རྒྱན།་་
༧༽ རིམས་ནད་བཅོས་པའི་ཟུར་རྒྱན།་་་
༡༽ འབྲུམ་པ་བཅོས་པའི་ཟུར་རྒྱན།་་་
ར༽ བག་གེའི་སིབ་པ་བཅོས་པའི་ཟུར་རྒྱན་་་་་་
༩༽ ཆམ་པ་བཅོས་པའི་ཟུར་རྒྱན་་་་་་་་་་་་
༡༠༽ གཉན་ནད་བཅོས་པའི་ཟུར་རྒྱན།་་་་
༡༽ མགོ་གཟེར་བཅོས་པའི་ཟུར་རྒྱན།་་་
༢༽ གག་བཅོས་ཟུར་རྒྱན་
༣༽ གཟེར་ཐུང་གློ་ཚད་བཅོས་པའི་ཟུར་རྒྱན།
༤༽ ཕོ་བ་གཉན་བབ་བཅོས་པའི་ཟུར་རྒྱན།་་་
༥༽ རྒྱུ་གཟེར་བཅོས་པའི་ཟུར་རྒྱན།་་་
༦༽ མེ་ལྕེ་འཁོར་ལོ་བཅོས་པའི་ཟུར་རྒྱན།
༧༽ རྨེན་བུ་བཅོས་པའི་ཟུར་རྒྱན།་་
ར༽ གཉན་བབ་ཧྥ་ལོག་བཅོས་པའི་ཟུར་རྒྱན།་་་་
༩༽ ལྷོག་པ་བཅོས་པའི་ཟུར་རྒྱན།་་་་་་་
༡༠༽ ཤ་རུས་རྩར་འགྲིམ་བཅོས་པའི་ཟུར་རྒྱན།་་་་་་་
༡༡༽ འཛུམ་བུ་ལྟག་དགྱེ་བཅོས་པའི་ཟུར་རྒྱན་་་་་
༡༢༽ མཁྲིས་པ་རྩ་རྒྱུག་བཅོས་པའི་ཟུར་རྒྱན།་་
༡༣༽ ནང་ལྷོག་བཅོས་པའི་ཟུར་རྒྱན།་་་་
༡༤༽ གཉན་ཁ་མེད་བཅོས་པའི་ཟུར་རྒྱན།་་
༢༦༦
༢༦ ༧
༢༦༨
༢༦ར
༢༦༨
༢༦༩
༢༦༩
༢༦ ༩
༢༦༩
༢༧༡
༢༡



དཀར་ཆག་
-5
༢༧༡
༢༧༡
༢༧༡
༢༧༡
༢༧༢
༢༧༢
༢༧༤
༡༥༽ འཁྱམ་པོ་བཅོས་པའི་ཟུར་རྒྱན།་་་་
༡༦༽ གཉན་འབུར་བཅོས་པའི་ཟུར་རྒྱན། ་
༡༧༽ རྣ་རྩ་ཕུས་འདེབས་བཅོས་པའི་ཟུར་རྒྱན། ་་༌
༡༨༽ ངམ་རུ་བཅོས་པའི་ཟུར་རྒྱན། ་་་་་
༡༡༽ སྤྱི་གཙུག་ནས་རྐང་མཐིལ་བར་གྱི་བཅོས་ཐབས་ཟུར་རྒྱན།་་
༡༽ མཁྲིས་པའི་མགོ་ནད་བཅོས་པའི་ཟུར་རྒྱན།་་
༢༽ མགོ་སྲིད་བཅོས་པའི་ཟུར་རྒྱན་་་་
༣༽ མིག་ནད་བཅོས་པའི་ཟུར་རྒྱན།་་
༤༽ རྣ་ནད་བཅོས་པའི་ཟུར་རྒྱན།
༥༽ སྣ་ནད་བཅོས་པའི་ཟུར་རྒྱན།་་
༦༽ ཁ་ནད་བཅོས་པའི་ཟུར་རྒྱན།་
༧༽ ལྦ་བ་བཅོས་པའི་ཟུར་རྒྱན།
ཏ༽ སྙིང་ནད་བཅོས་པའི་ཟུར་རྒྱན།་
༩༽ གློ་བ་བཅོས་པའི་ཟུར་རྒྱན་་་
༡༠༽ མཆིན་ནད་བཅོས་པའི་ཟུར་རྒྱན།་་་་་་་
༡༡༽ མཚེར་ནད་བཅོས་པའི་ཟུར་རྒྱན།་་་་
༡༢༽ མཁལ་ནད་བཅོས་པའི་ཟུར་རྒྱན།་་་་་
༡༣༽ ཕོ་ནད་བཅོས་པའི་ཟུར་རྒྱན།་་་
༡༤༽ རྒྱུ་ནད་བཅོས་པའི་ཟུར་རྒྱན།་་་་
༡༥༽ ལོང་ནད་བཅོས་པའི་ཟུར་རྒྱན།་་
༡༦༽ འཐོར་ནད་བཅོས་པའི་ཟུར་རྒྱན།་་
༢༧༤
༢༧༥
༢༧༥
༢༧༥
༢༧༦
༢༧༧
༢༧༧
༢༧ར
༢༧ར



ཁ-6
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
༢ད༠
༢༡
༢ར༡
༢i༣
་༌་་་་་་་་་་་་
༣༨༣
ཀན༣
༡༧༽ དྲེག་ནད་བཅོས་པའི་ཟུར་རྒྱན།
༡༨༽ གྲུམ་བུ་བཅོས་པའི་ཟུར་རྒྱན།།
༡༩༽ ཆུ་སེར་པགས་ནད་བཅོས་པའི་ཟུར་རྒྱན་་་་
༢༠༽ རྩ་དཀར་ནད་ཀྱི་བཅོས་ཐབས་ཟུར་རྒྱན།་་་་
༢༡༽ མཁལ་རྩ་བྲལ་བ་བཅོས་པའི་ཟུར་རྒྱན་་་་་་་
༢༢༽ མཛེར་བཅོས་ཟུར་རྒྱན་་་་་་་
༡༢༽ ཕྲན་བུའི་ནད་རིགས་བཅོས་པའི་ཟུར་རྒྱན།་་་་
༡༽ ལྷན་སྐྱེས་རྨའི་རིགས་འབྲས་ནད་བཅོས་པའི་ཟུར་རྒྱན་་་་
༢༽ གཞང་འབྲུམ་གསོ་བའི་ལག་ལེན།་་
༣༽ མེ་དབལ་བཅོས་ཐབས།་་་
༤༽ རྐང་འབམ་བཅོས་ཐབས།་་་་
༡༣༽ མོ་ནད་བཅོས་པའི་ཟུར་རྒྱན།་་་
༡༽ སྐྱེ་རྒྱུན་གཅོད་པའི་ཟུར་རྒྱན།་་་་
༡༤༽ གདོན་ནད་བཅོས་པའི་ཟུར་རྒྱན།་
༡༥༽ མཚོན་རྨ་བཅོས་པའི་ཟུར་རྒྱན།་་
༡༦༽ མགོ་བོ་བཅོས་པའི་ཟུར་རྒྱན་་་་་
[༡༧༽ དུག་ནད་བཅོས་པའི་ཟུར་རྒྱན་་་་་
༡༽ ཟས་དུག་བཅོས་པའི་ཟུར་རྒྱན།་་་
༢༽ བསེ་དུག་བཅོས་ཐབས།་་
༣༽ ཁྱི་དུག་བཅོས་ཐབས།་་
༡ར༤
༢༢༨
༢དད
༣༩༣
༢༩༤



དཀར་ཆག་
ཁ-7
༡༢༽ ལབ་སྐྱབས་མགོན་མདོ་རྒྱུད་རྒྱ་མཚོས་མཛད་པའི།
༡༽ ཁྱུང་ལྔའི་ལག་ལེན་དང་། ་་་་་
[༢༽ ཆུང་དཔྱད་མཛེས་པའི་འཁོར་ལོ། ་་་་་་
[༣༽ བཤལ་གྱི་ལག་ལེན་རྡོ་རྗེ་ཕ་ལམ་བཅས།་་་
༤༽ སྨན་མར་གྱི་ལག་ལེན་བཅུད་བསྡུས།་
༢༩༩
༣༠༡
༣༡༠
༣༡༩



༄༅། །དུས་གསུམ་རྒྱལ་བ་ཀུན་གྱི་རིགས་
གསུམ་གཅིག་ཏུ་འདུས་པ་འཇམ་མགོན་
ཙོང་ཁ་པ་ཆེ ན་པོའི་བླ་མའི་རྣལ་འབྱོར་
གྱི་སྒོ་ནས་ལས་བཞི འི་འཁོར་ལོའི་རྣམ་
གཞག་ལག་ཏུ་བླང་བ་མན་དག་ནོར་བུའི་
གན་མཛོད་ཅེས་བྱ་བ་བཞུགས་སོ། །



ལས་བཞིའི་འཁོར་ལོའི་རྣམ་གཞག
༄༅། །དུས་གསུམ་རྒྱལ་བ་ཀུན་གྱི་རིགས་གསུམ་གཅིག་ཏུ་འདུས་
པ་འཇམ་མགོན་ཙོང་ཁ་པ་ཆེན་པོའི་བླ་མའི་རྣལ་འབྱོར་གྱི་སྒོ་ནས་ལས་
བཞིའི་འཁོར་ལོའི་རྣམ་གཞག་ལག་ཏུ་བླང་བ་མན་ངག་ནོར་བུའི་གན་
མཛོད་ཅེས་བྱ་བ་བཞུགས་སོ། ། །
༄༅། །འཕོ་བྲལ་བདེ་བས་རབ་མྱོས་རྡོ་རྗེའི་གཟི། །བརྗོད་བྲལ་སྟོང་ཆེན་
དབྱིངས་ལ་རྟག་རོལ་པས། །ཟུང་འཇུག་དཔལ་ཁང་འཛུམ་པའི་འཇིག་རྟེན་མིག །
འཇམ་མགོན་ཟུར་ཕུད་ལྔ་པས་དགེ་ལེགས་སྩོལ། །དོན་དམ་དཔྱོད་ཤེས་ཤེས་རབ་
རལ་གྲིས་མཚན་འཛིན་འཛིན་པའི་འཆིང་བ་གཅོད། །ཡིད་ཅན་རྗེས་ཆགས་ཆགས་
པ་ཆེན་པོའི་ངོ་མཚར་མཚར་སྡུག་སྒྱུ་མའི་འཕྲུལ། །གསང་ཆེན་དཀྱིལ་འཁོར་འཁོར་
ལོའི་བདག་ཉིད་རྣམ་རོལ་རོལ་རྩེད་མཆོག་གི་དཔྱིད། །ལྷན་སྐྱེས་གཅིག་ཉིད་ཉིད་
སྐུའི་རྣམ་པར་གར་མཛད་མཛད་པས་འགྲོ་འདི་སྐྱོངས། །ལྔ་ཕྲག་རིག་པའི་འདོད་
འཇོ་མཁྱེན་པའི་གཏེར། །བརྩེ་ཆེན་བྱམས་པའི་དཔལ་གྱུར་གྲུ་འཛིན་མགོན། །མཐུ་
སྟོབས་གསང་མཛད་ཁྲོ་རྒྱལ་གསང་བའི་བདག །རིགས་གསུམ་གཅིག་གྱུར་འཇམ་
དཔལ་སྙིང་པོས་སྐྱོངས། །གང་གི་འཕྲིན་ལས་རབ་འབྱམས་རྒྱ་མཚོའི་རྡུལ། །གཞན་
ཕན་ལྷག་བསམ་ཡུར་བར་གྱིས་དྲངས་པས། །སྐལ་མཉམ་རྒུད་པའི་ཚ་གདུང་གཞོམ་
སླད་དུ། །ཐུགས་རྗེའི་བསིལ་སྟེར་འཁོར་ལོའི་ལས་རིམ་སྤེལ། །
དེ་ཡང་རྒྱལ་བ་ཐམས་ཅད་ཀྱིས་དང་པོར་ཐུགས་བསྐྱེད། བར་དུ་ཚོགས་
བསགས། མཐར་མངོན་པར་རྫོགས་པ་སངས་རྒྱས་པའི་མཛད་པ་ཐམས་ཅད་གདུལ་
བྱ་སེམས་ཅན་གྱི་དོན་ཁོ་ན་ལས་རང་ཉིད་གཅིག་པུའི་ཞི་བ་དོན་གཉེར་གྱི་འཁྲི་བ་
སྤུ་ཙམ་ཡང་མེད་ལ། དེ་བས་ན་ཡི་དམ་སངས་རྒྱས་གྲངས་མེད་པ་ཞིག་ལ་བརྟེན་



བ
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ནས་ཞི་སོགས་ཀྱི་ལས་སྒྲུབ་པའི་ཚུལ་མང་དུ་མཆིས་ནའང་། ཇི་སྐད་དུ། རྗེ་བདག་
ཉིད་ཆེན་པོས། འཇིག་རྟེན་འཇིག་རྟེན་འདས་པའི་དགེ་ལེགས་ཀྱི། །ཡོན་ཏན་ཀུན་
གྱི་རྩ་བ་དྲིན་ཅན་རྗེ། །ཞེས་གསུངས་པ་ལྟར་ལ། འཇིག་རྟེན་དང་དེ་ལས་འདས་པའི་
དགེ་ལེགས་ཀྱི་དངོས་པོ་མཆོག་ཐུན་གྱི་དངོས་གྲུབ་ཐམས་ཅད་བླ་མ་ལ་བརྟེན་ནས་
འབྱུང་བ་ཚད་ལྡན་གྱི་གཞུང་དང་དྲི་མ་མེད་པའི་རིགས་པས་ཡང་དང་ཡང་དུ་འགྲུབ་
པས་མང་དུ་སྤྲོ་མ་དགོས་ལ། སྐྱབས་གསུམ་ཀུན་འདུས་ཀྱི་ངོ་བོ་བླ་མ་ལ་ཕལ་བར་
འཛིན་ཞིང་། ཡི་དམ་སངས་རྒྱས་མཁའ་འགྲོ་ཆོས་སྐྱོང་སོགས་དེ་ལས་ལྷག་པའི་
ཐུགས་རྗེ་དང་འཕྲིན་ལས་མཐུ་དཔུང་ཆེ་བར་བཟུང་སྟེ། དེ་རྣམས་ལ་བརྟེན་ནས་
ལས་རབ་འབྱམས་ཀྱི་ཚུལ་མང་དུ་བསྒྲུབས་ཀྱང་རྣམ་པ་ཀུན་ཏུ་མི་འགྲུབ་སྟེ། བླ་མ་
དེ་སྐྱབས་གནས་མ་ལུས་པ་འདུས་པའི་བདག་ཉིད་དང་བླ་མ་ལས་ལྷག་པའི་ཡི་དམ་
སོགས་གཞན་ན་མེད་དེ་སྐྱབས་ཀུན་བླ་མའི་རྣམ་འཕྲུལ་ཡིན་པའི་ཕྱིར་རོ། །དེ་ལྟར་
ཡང་དཔལ་ནཱ་རོ་པ་ཆེན་པོས། ཡི་དམ་བླ་མའི་སྤྲུལ་པ་ཡིན། །ཞེས་དང་། གཞན་ཡང་
བླ་མ་སྐྱབས་གསུམ་ཀུན་འདུས་ཀྱི་མཚན་སྔགས་བརྗོད་པ་དང་གསོལ་བ་བཏབ་
པས་རྒྱལ་བ་ཀུན་གྱི་བྱིན་རླབས་འཇུག་པ་དང་། ཕྱོགས་བཅུའི་སངས་རྒྱས་མཆོད་པ་
ལས་བླ་མའི་བ་སྤུའི་ཁུང་བུ་གཅིག་མཆོད་པ་བསོད་ནམས་ཆེ་བར་མ་ཟད། ཕྱོགས་
བཅུའི་ཞིང་ན་བཞུགས་པའི་རྒྱལ་ཀུན་བསྙེན་བཀུར་ཞིང་མཆོད་ན་བསོད་ནམས་
ཡོད་མེད་བརྗོད་མ་དགོས་ཤིང་། བླ་མ་སྐྱབས་ཀུན་འདུས་བསྙེན་བཀུར་བ་ལྟ་ཞོག་ཐ་
ན་ཡིད་ལ་དྲན་པ་ཙམ་གྱིས་བསོད་ནམས་སྔ་མ་སོགས་པའི་རྣམ་དཀར་གཞན་ཟིལ་
གྱིས་གནོན་པར་འགྱུར་ཏེ། རྒྱལ་ཡུམ་སྒྲོལ་མས་སྟག་ཕུ་གར་གྱི་དབང་པོ་ལ་དག་
སྣང་གི་གདམས་པ་སྟེར་བ་ལས། བླ་མ་ཡིད་ལ་དྲན་ཙམ་གྱིས། ། རྒྱལ་ཀུན་བཀུར་
དང་མཆོད་པ་སོགས། །བསོད་ནམས་གཞན་ཀུན་ཟིལ་གྱིས་གནོན། །ཞེས་གསུངས་
པ་ལྟར་ཚོགས་བསགས་པའི་ཞིང་དང་མཆོག་ཐུན་མོང་གི་དངོས་གྲུབ་གང་སྒྲུབ་ན་
ཞིང་གོང་ན་མེད་པ་བླ་མ་ཉིད་དུ་གྲུབ་བོ། །



ལས་བཞིའི་འཁོར་ལོའི་རྣམ་གཞག
སྔོན་འགྲོ།
དེས་ན་འདིར་དུས་གསུམ་གྱི་རྒྱལ་བ་ཐམས་ཅད་ཀྱི་མཁྱེན་པ་དང་བརྩེ་བ་
མཐུ་སྟོབས་གཅིག་ཏུ་འདུས་པའི་རང་གཟུགས་རང་ཅག་རྣམས་ཀྱི་དཔལ་ལྡན་བླ་
མ་དམ་པ་རྣམ་འདྲེན་སངས་རྒྱས་བཅོམ་ལྡན་འདས་ཀྱི་རིང་ལུགས་འཛིན་པ་རྒྱལ་
བའི་བསྟན་པ་འདི་ལ་རྒྱལ་བ་རང་ཉིད་སླར་བྱོན་པ་དང་སྒོ་ཀུན་ནས་མཚུངས་པའི་
བཤད་སྒྲུབ་འཁོར་ལོ་གསུམ་གྱི་འཕྲིན་ལས་ཀྱི་སྣང་འོད་དཀར་པོས་སྟོད་སྣ་མའི་
ཚང་ཚིང་འཁྲིགས་པའི་ལྡིང་ཁང་བཀྲ་བ་ནས་སྨད་སྟོང་འཁུན་མཛེས་མས་ཟ་འོག་
ཐགས་སུ་བསྐྲུན་པའི་ཁོར་ཡུག་དོ་ར་ཡངས་པོར་བྱབ་བདལ་ཡུག་གཅིག་གིས་
ཁྱབ་སྤེལ་མཛད་པའི་བསྟན་པའི་གསལ་བྱེད་དམ་པ་འཇམ་དབྱངས་ཟུར་ཕུད་ལྔ་
པ་བསམ་བཞིན་མི་ཡི་སྲིད་པ་བཟུང་ནས་བསྟན་འགྲོའི་དགེ་ལེགས་ཀྱི་སྒོ་འཕར་
བརྒྱ་ཕྲག་ཅིག་ཅར་འབྱེད་པ་ལ་ཟླ་དང་བྲལ་བ་རྗེ་བཙུན་བློ་བཟང་གྲགས་པའི་དཔལ་
ཞེས་སྙན་པའི་དབྱར་རྔ་སྲིད་པ་གསུམ་གྱི་ཁོང་ལས་བརྒལ་བ་འདི་ཉིད་ཀྱི་བླ་མའི་
རྣལ་འབྱོར་དང་འབྲེལ་བའི་གསོལ་འདེབས་ལ་བརྟེན་ནས་ཞི་སོགས་ཀྱི་ལས་རབ་
འབྱམས་སྒྲུབ་པའི་རྣམ་གྲངས་བསམ་ལས་འདས་པ་ཡོད་མོད་ཅིང་། དེ་དག་གི་ནང་
ནས་ལས་ཕྲན་འཁོར་ལོའི་མན་ངག་རྣམས་མཁས་ཤིང་གྲུབ་པའི་དབང་ཕྱུག་རྗེ་སྨན་
ཁང་པ་ཆེན་པོའི་དག་པ་ཡེ་ཤེས་ཀྱི་གཟིགས་ངོར་ཤར་བའི་ལས་ཚོགས་མང་དུ་
བཀོད་པ་དང་། དེ་དག་གི་དོན་གསལ་བར་བྱེད་པ་རོང་ཐ་བློ་བཟང་བསྟན་པའི་རྒྱལ་
མཚན་གྱིས་འཁོར་ལོའི་མན་ངག་དག་སྣང་ཡང་གསལ་སྒྲོན་མེ་ཞེས་བྱ་བར་སྤྱི་སྡོམ་
ས་བཅད་བཞིའི་སྒོ་ནས་རྒྱས་བཤད་འཁོར་ལོའི་ལས་སྦྱོར་དོན་ཚན་བཅུ་དགུའི་སྒོ་
ནས་ལེགས་པར་གཏན་ལ་ཕབ་པ་མཛད་འདུག་པས་དེར་མ་འདུས་པ་ལོགས་སུ་མི་
དགོས་ནའང་། གཞུང་དེ་དག་ཏུ་བྲི་བྱ་འཁོར་ལོའི་མན་ངག་ཕྲན་ཚེགས་དང་སྒྲུབ་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ཆོག་གི་གཞུང་མི་གསལ་ཞིང་གཞན་དུ་ཞལ་འཕངས་མཛད་འདུག་པས། འདིར་
དཀྱུས་གཅིག་ཏུ་གོ་བདེ་བར་སྤེལ་བ་ལ་གསུམ། སྔོན་འགྲོ། དངོས་གཞི། རྗེས་ཀྱི་
རིམ་པའོ། །དང་པོ་ལ་གསུམ། ལས་སྦྱོར་རྩོམ་པ་པོའི་རྟེན་གྱི་རྣམ་གཞག བྲི་བྱ་
འཁོར་ལོའི་མན་ངག ཇི་ལྟར་སྒྲུབ་པའི་ཚུལ་ལོ། །དང་པོ་ནི། ལས་རྩོམ་པ་པོའི་རྟེན་
གྱི་གང་ཟག་གིས་བླ་མའི་རྣལ་འབྱོར་གྱི་མན་ངག་རྣམས་ཚད་ལྡན་དམ་པའི་ཞལ་
ལས་མནོས་ཤིང་། བླ་མའི་རྣལ་འབྱོར་དང་འབྲེལ་བའི་དམིགས་བརྩེ་མའི་གྲངས་
བསྙེན་དག་སྣང་ཡང་གསལ་སྒྲོན་མེར་སུམ་འབུམ་གསུངས་ལ། ལས་ཚོགས་གཞན་
འགར་འབུམ་ཕྲག་གཅིག་གསུངས་པའང་ཡོད་ལ། འཁོར་ལོའི་ལས་ཚོགས་དངོས་
གྲུབ་ཀུན་འབྱུང་དུ་འབུམ་ཕྲག་བཞིར་གསུངས་ཤིང༌། དེས་ན་བླ་མ་དང་ལྷག་པའི་
ལྷས་གནང་བའི་མཚན་མ་བརྟན་པོ་ཐོབ་ན་དུས་དང་གྲངས་ཀྱི་བསྙེན་པ་མ་རྫོགས་
ཤིང་མཚན་མའི་བསྙེན་པ་ལས་ལྷག་པ་མི་དགོས་ལ། དེ་མིན་གྲངས་བསྙེན་འབུམ་
ཕྲག་རེ་རེ་གསུངས་པ་ཡང་ལས་ཀྱི་དམིགས་བསལ་ཅན་རེ་གཉིས་མ་གཏོགས་
རྫོགས་ལྡན་ལ་དགོངས་པས། དེ་བས་ན། རྫོགས་ལྡན་ལ་ནི་བཟླ་བྱ་གཅིག །རྩོད་
ལྡན་བཟླས་པ་བཞི་འགྱུར་རོ། །ཞེས་གསུངས་པས་དེང་སང་ལས་རུང་གི་བསྙེན་པ་
གང་ལ་ཡང་འབུམ་ཕྲག་བཞི་རེ་དགོས་པ་ལ་ལུགས་སྲོལ་ཡིན་པས་མཚམས་ནང་
གཅིག་གིས་གྲངས་བསྙེན་འབུམ་ཕྲག་བཞི་སོང་བ་བླ་མ་དང་ལྷག་པའི་ལྷ་ལ་ཐེ་ཚོམ་
མེད་པར་ཡིད་ཆེས་ཀྱི་དད་པ་ཤུགས་དྲག་ཡོད་པ་ལག་ལེན་མན་ངག་གིས་དབེན་
པས་རང་གཞན་མགོ་སྐོར་ལྟ་བུ་མ་ཡིན་པར་ལས་ཀྱི་རིམ་པ་ལ་མཁས་པ་ཞིག་
དགོས་སོ། །
གཉིས་པ་ལ། སྡོམ་ནི། བར་ཆད་ཞི་དང་ཚེ་བསོད་སྤེལ། །དབང་སྡུད་བྱ་དང་
དྲག་ཤུལ་ལས། །བཞིར་བསྡུས་ཙཀྲ་གཏེར་ཟླས་སྤེལ། །ཞེས་གསུངས་པ་ལྟར། ཞི་
བ་དང་རྒྱས་པ་དབང་དང་དྲག་ཤུལ་སྒྲུབ་པའི་རིམ་པའོ། །དང་པོ་ལ་དགུ། འཁོར་ལོ་
དང་པོ་འབྱུང་བཞི་ཆ་མ་སྙོམས་པའི་རླུང་མཁྲིས་བད་ཀན་འདུས་པ་རྣམ་བཞིའི་ནད་



ལས་བཞིའི་འཁོར་ལོའི་རྣམ་གཞག
ཞི་བ། གཉིས་པ་རིམས་ནད་ཞི་བ། གསུམ་པ་ཕྱུགས་ནད་ཞི་བ། བཞི་པ་ལྟོགས་
འགོང་དབུལ་སྲི་ཞི་བ། ལྔ་པ་གདོན་བགེགས་ཞི་བ། དྲུག་པ་སྡིག་སྒྲིབ་ཞི་བ། བདུན་
པ་སྨྱོ་འདྲེ་དང་རྒྱལ་འགོང་དམ་སྲིའི་གནོད་པ་ཞི་བ། བརྒྱད་པ་ལོ་ནད་ཆུ་སད་ཞི་
བ༑ དགུ་པ་ལོ་ཏོག་སོགས་ལ་བཙའ་དང་འབུ་སྲིན་བྲ་བྱིའི་གནོད་པ་ཞི་བའི་འཁོར་
ལོའི། །དང་པོ་ནི། འཁོར་ལོ་འབྲི་བ་པོས་ལོང་བྱུང་ན་ཐེག་ཆེན་གསོ་སྦྱོང་གི་སྡོམ་པ་
བླངས་ན་ལེགས་པར་འཁོར་ལོའི་ལས་ཚོགས་དགེ་ལེགས་འབྱུང་བའི་སྙེ་མ་ལས་
བཤད། བྲི་གཞི་དུག་ཤོག་གཞན་ལས་བརྐུས་འཕྲོག་བྱས་པ་ཕུང་ཤུལ་གྱི་རྫས་ལ་
སོགས་པ་མི་འོས་པ་མ་ཡིན་པར་རྒྱ་ཤོག་དར་རས་དཀར་པོ་སོགས་གང་རིགས་
གཞི་འདུལ་སྦྱངས་འཁྲག་པ་ལ། ཆེ་ཆུང་གི་ཚད་གཞུང་རྣམས་ལས་གསལ་བར་མ་
བཤད་ལ་འོན་ཀྱང་བྲི་བྱའི་ཡི་གེ་ཤོང་བའི་ཚད་ཇི་ལྟར་འཚམ་པ་ལ། མུ་ཁྱུད་རིམ་
པ་བཞི་བསྐོར་ལ། དབུས་སུ་ས་བོན་དྷིཡིག་བཀོད། དེ་ཡང་དབུས་སུ་སོག་ཤིང་
འགྲོ་སའི་བུག་པ་དྷཱི༔ཡིག་ཆེ་བར་བྱས་ཏེ། ཡི་གེའི་རི་མོ་ཉམས་པར་ས་བོན་ཡི་གེའི་
བར་གྱི་ཁོང་སེང་དུ་བུག་པ་བྱེད་པའམ། ཡང་ན་དབུས་སུ་སྲོག་ཤིང་གི་བུག་པ་དོད་
ལ༑ དེའི་སྟེང་འོག་གང་བདར་ས་བོན་འགོད་པའང་གཞུང་དུ་མར་བཤད་ལ་འོན་ཀྱང་
བུག་པས་ས་བོན་གྱི་ཡི་གེར་མི་གནོད་པར་གལ་ཆེ། དེའི་ཕྱི་རིམ་རྩིབས་བཅུ་ལ་ཁྲི་
བཅུའི་ས་བོན་ཧཱུྃ་བཅུ། དེའི་ཕྱིར་དམིགས་བརྩེ་མ་བརྡ་དག་པར་བྲིས་ལ་མཇུག་ཏུ་
བསྒྲུབ་བྱ་ཆེ་གེ་མོ་ལ་རླུང་གིས་བསྐྱེད་པའི་ནད་ཀྱི་རིགས་ཐམས་ཅད་ལས་སྲུངས་
ཤིག་ཅེས་དང༌། མཁྲིས་པ་བད་ཀན་གང་ཡིན་སོ་སོར་ཕྲལ་བའམ། ཡང་ན་བསྒྲུབ་
བྱ་ཆེ་གེ་མོ་ལ་འབྱུང་ཁམས་ཆ་མ་སྙོམས་པའི་རླུང་མཁྲིས་བད་ཀན་འདུས་པ་རྣམ་
བཞིའི་ནད་རིགས་ཐམས་ཅད་ལས་སྲུངས་ཤིག་ཅེས་བྲི། དེའི་ཕྱི་རིམ་ལ་ཡེ་དྷརྨ་བྲི།
དག་སྣང་ཡང་གསལ་སྒྲོན་མེར་ཨ་ལི་དང་ཡེ་དྷར་གཉིས་ཀ་འབྲི་བར་བཤད་ཀྱང་
ཚད་ལྡན་གཞན་དུ་རྟེན་སྙིང་དུ་མ་བཤད་པས་མི་དགོས་པ་མངོན་ནོ། །དེའི་ཕྱི་རིམ་
རྡོ་རྗེའི་ཕྲེང་བས་བསྐོར་ལ་རྡོར་འཕྲེང་གི་ཕྱི་རོལ་དུའང་རེ་ཁཱ་རི་མོ་གཅིག་གིས་ཟླུམ་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
པོར་བསྐོར་བར་བྱ་ལ། དམིགས་བརྩེ་མའི་ཡིག་མགོ་དང་ཡེ་དྷར་གྱི་མགོ་རྣམས་
དབུས་ཀྱི་ས་བོན་གྱི་མདུན་ནས་བརྩམས་ཏེ་མགོ་ཕྱིར་བསྟན་ལ་འགོད། འཁོར་
ལོའི་ཡི་གེ་རྣམས་ལ་དྲི་བཟང་གིས་བྱུགས། འཁོར་ལོའི་སྲོག་ཤིང་ལ་ཡིག་འཕྲེང་
བཞིའམ་ལྔ་གང་རིགས་དཔངས་མཐོ་དམན་གྱི་ཚད་ལ་དཔག་ནས་རྒྱ་ཤོག་ལ་པར་
བཏབ་པའམ་བྲིས་པ་གང་རུང་གི་དམིགས་བརྩེ་མ་སྟོང་ཕྲག་གམ་གང་མང་ཐམས་
ཅད་རྫོགས་མཚམས་ཀྱི་གསོལ་འདེབས་ཕྲེང་རང་རང་གི་མཇུག་ཏུ་འདོད་གསོལ་
སྦྱར་བ་སྲོག་ཤིང་ལ་དབུ་གཏད་དེ་ཡི་གེ་ཕྱིར་བསྟན་ལ་དམ་ལྷོད་རན་པར་དཀྲིས་ཏེ་
སྦྱར་བའི་སྟེང་དུ་གོང་གི་འཁོར་ལོའི་ལིང་ཚེ་ཐམས་ཅད་དབུས་ཀྱི་ས་བོན་ཡིག་མགོ་
ཕྱོགས་གཅིག་ཏུ་མ་འཁྲུགས་པར་དཀྲིས་པའི་དམིགས་བརྩེ་མའི་ཡི་གེའི་མགོ་ཡོད་
པའི་ཕྱོགས་སུ་དབུས་ཀྱི་ས་བོན་རྣམས་ཀྱི་མགོ་བསྟན་ཏེ་ལིང་ཚེའི་ཞལ་མར་སྦུབས་
ཏེ་འཇོག ལིང་ཚེའི་གྲངས་བརྒྱའམ་ལྔ་བཅུ་ཉེར་ལྔ་ལས་མི་ཉུང་བར་དགོས་པ་ཐམས་
ཅད་ལ་རིགས་འགྲེ། ཐུམ་སྔོན་པོ་བྱའོ། ། །
འཁོར་ལོ་གཉིས་པ་ནད་རིམས་ཞི་བར་འདོད་ན། མུ་ཁྱུད་དང་ཡི་གེ་འགོད་
ལུགས་སྔར་ལྟར་ལ། དམིགས་བརྩེ་མའི་མཇུག་ཏུ་བསྒྲུབ་བྱ་ཆེ་གེ་མོའི་སྒོ་གསུམ་
ལ་འབྲུམ་བུ་དཀར་ནག གག་ལྷོག་བེ་གེ་གཉན་པརྦ་ཏ་ལས་གྱུར་པའི་གཉན་ནད།
དམར་བཤལ་ཁྲག་ནད་སོགས་ཡམས་ནད་རིམས་ནད་ཐམས་ཅད་ལས་སྲུངས་ཤིག་
ཅེས་དང་། དེའི་ཕྱི་རིམ་རེ་ཁཱ་མེད་པའི་མེ་རི་དམར་པོ་རྩེ་མོ་ཕྱིར་བསྟན་གཡས་སྐོར་
གྱི་ཕྲེང་བ་བྱའོ། །
འཁོར་ལོ་གསུམ་པ་ཕྱུགས་ནད་ཞི་བར་འདོད་ན། མུ་ཁྱུད་དང་ཡི་གེ་གཞུང་
ལྟར་ལ་དམིགས་བརྩེ་མའི་མཇུག་ཏུ་རྐང་བཞིའི་ཕྱུགས་རྣམས་ལ་གློ་གོར་ཧོན་དང་
ཁ་ཚ་གག་ལྷོག་སོགས་ནད་གདོན་བར་ཆད་མི་མཐུན་པའི་ཕྱོགས་ཐམས་ཅད་ལས་
སྲུངས་ཤིག །ཅེས་དང་། ཕྱི་རོལ་ཆུ་རི་སྔོན་པོ་བྲི་བར་བྱའོ། །



ལས་བཞིའི་འཁོར་ལོའི་རྣམ་བཞག
འཁོར་ལོ་བཞི་པ་མུ་གེ་ལྟོགས་འགོང་དབུལ་འདྲེ་ཞི་བར་འདོད་ན། མུ་ཁྱུད་
ཡི་གེ་གོང་ལྟར་དམིགས་བརྩེ་མའི་མཇུག་ཏུ། འགྲོ་བ་རྣམས་ཀྱི་ཟས་ནོར་ལོངས་སྤྱོད་
ཀྱི་ཚོགས་རྣམས་ལ་གནོད་བྱེད་ལྟོགས་འགོང་དབུལ་འདྲེའི་གནོད་པ་ཐམས་ཅད་
ལས་སྲུངས་ཤིག །ཅེས་དང་། ཕྱི་རིམ་ལ་རིན་པོ་ཆེའི་ཕྲེང་བས་བསྐོར་བ་བྲིའོ། །
འཁོར་ལོ་ལྔ་པ་གདོན་བགེགས་ཞི་བར་འདོད་ན། མུ་ཁྱུད་དང་ཡི་གེ་གཞན་
གཞུང་ལྟར་ལ་དམིགས་བརྩེ་མའི་མཇུག་ཏུ། བསྒྲུབ་བྱ་ཆེ་གེ་མོ་ལ་སྟེང་གདོན་གཟའ་
དང་རྒྱུ་སྐར་བར་གདོན་བཙན་དང་རྒྱལ་འགོང་འོག་གདོན་ཀླུ་དང་ས་བདག་གི་གནོད་
པ་སོགས་གདོན་བགེགས་བར་ཆད་ཐམས་ཅད་ལས་སྲུངས་ཤིག ཅེས་དང༌། མུ་ཁྱུད་
ཕྱི་མ་ལ་རྡོ་རྗེའི་ཕྲེང་བ་ཟླུམ་པོར་བསྐོར་བ་དང་། དག་སྣང་ཡང་གསལ་སྒྲོན་མེར་
རྡོ་རྗེ་གྱེན་འགྲེང་གི་ཕྲེང་བ་བསྐོར་བར་བཤད་པས་གང་བདེ་བྱེད་པ་དང་། དགོན་
གནས་དང་ཡུལ་དང་གྲོང་ཁྱེར་བསྲུང་བར་འདོད་ན། དར་རས་ཀྱི་རྒྱལ་མཚན་བསྒྲོན་
པའི་རྩེ་མོའམ་དར་ཆེན་རྩེར་ཆུ་ཆར་གྱིས་མི་གདུང་བའི་འཁོར་ལོའི་སྒྲོམ་ལེགས་
པར་བཟོས་པའི་ནང་དུ་ལིང་ཚེ་མང་བར་བྱས་ལ་ཡུལ་སྲུང་འཁོར་ལོ་རྒྱལ་མཚན་གྱི་
རྩེར་རླུང་འཁོར་བྱའོ། །
འཁོར་ལོ་དྲུག་པ་སྡིག་སྒྲིབ་ཞི་བར་འདོད་ན། འཁོར་ལོ་མུ་ཁྱུད་སོགས་གོང་
ལྟར་ལ་དམིགས་བརྩེ་མའི་མཐར། བསྒྲུབ་བྱ་ཆེ་གེ་མོའི་ཚེ་རབས་འཁོར་བ་ཐོག་མ་
མེད་པ་ནས་བསགས་པའི་སྡིག་སྒྲིབ་བག་ཆགས་ཁྱད་པར་ངན་སོང་གསུམ་གྱི་རྒྱུ་
ལས་དང་ཉོན་མོངས་པ་ཐམས་ཅད་བྱང་བར་གྱུར་ཅིག མུ་ཁྱུད་ཕྱི་མ་ལ་འོད་ཟེར་སྣ་
ལྔའི་ཕྲེང་བས་བསྐོར་བར་བྱའོ། །
འཁོར་ལོ་བདུན་པ་སྨྱོ་འདྲེ་དང་རྒྱལ་འགོང་དམ་སྲིའི་གནོད་པ་ཞི་བར་འདོད་
ན༑ མུ་ཁྱུད་བཞི་ལྡན་གོང་ལྟར་ལ་དམིགས་བརྩེ་མའི་མཇུག་ཏུ། བསྒྲུབ་བྱ་ཆེ་གེ་མོའི་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རྒྱལ་ནད་སྨྱོ་འབོག་རྒྱལ་འགོང་དམ་སྲིའི་གནོད་པ་ལས་སྲུངས་ཤིག ཅེས་བྲིས་ལ་
དགུ་སྦྱོར་དང་བདུད་རྩི་རིལ་བུས་བྱུགས། མུ་ཁྱུད་ཕྱི་མ་ལ་འོད་ཟེར་དམར་པོ་འབར་
བའི་ཕྲེང་བ་བྲི་བར་བྱའོ། །འཁོར་ལོ་འདི་ཉིད་བསྐོར་བ་དང་། སྲུང་འཁོར་བྱས་ནས་
མགུལ་དུ་བཏགས་པར་ཡང་བཤད་དོ། ། །
འཁོར་ལོ་བརྒྱད་པ་ལོ་དགྲ་སད་ཀྱི་འཇིགས་པ་ཞི་བར་འདོད་ན། མུ་ཁྱུད་
བཞི་ལྡན་གོང་ལྟར་ལ་དམིགས་བརྩེ་མའི་མཇུག་ཏུ། ཡུལ་རིས་འདི་ཡི་ལོ་ཏོག་ལ་
ཆུ་སད་ཀྱི་གནོད་པ་ལས་སྲུངས་ཤིག ཅེས་བྲིས་ལ་ཁྲུས་རིལ་དང་ཀླུ་སྨན་བྱུག་པར་
བཤད། མུ་ཁྱུད་ཕྱི་མ་ལ་ཡང་གསལ་སྒྲོན་མེར་ཆུ་རིས་སྔོན་པོའི་ཕྲེང་བ་དང་། དངོས་
གྲུབ་ཀུན་འབྱུང་དུ་སྤྲིན་རིས་འབྲི་བར་བཤད་པའི་ཕྱི་མ་འཐད་དོ། །
འཁོར་ལོ་དགུ་པ་ལོ་ཏོག་དང་ཡུལ་ལ་བཙའ་འབུ་དང་བྲ་བྱིའི་གནོད་པ་ཞི་
བར་འདོད་ན། མུ་ཁྱུད་བཞི་ལྡན་གོང་ལྟར་བྱ་ལ། དམིགས་བརྩེ་མའི་འཇུག་ཏུ་ཡུལ་
རིས་ས་ཕྱོགས་འདི་དག་ལ་ཡི་དྭགས་བཙའ་འབུ་ཞེས་པའམ། ཡི་དྭགས་བྲ་བྱིའི་
གནོད་པ་ལས་སྲུངས་ཤིག ཅེས་དང་། མུ་ཁྱུད་ཕྱི་མ་ལ་འོད་ཟེར་སྣ་ལྔའི་ཕྲེང་བ་དང་
བཅས་པ་བྲིས་ཏེ་དེ་དག་གིས་ཞི་བའི་འཁོར་ལོ་རྣམས་བྲི་ཚུལ་བཤད་ཟིན་ཏོ། །
གཉིས་པ་རྒྱས་པའི་འཁོར་ལོ་ལ་གཉིས། ཚེ་དཔལ་རྒྱས་པ་དང་། དགེ་འདུན་
གྱི་སྡེ་རྒྱས་པར་བྱེད་པའི་འཁོར་ལོའོ། །དང་པོ་ནི། འཁོར་ལོ་མུ་ཁྱུད་བཞི་ལྡན་ལ།
དམིགས་བརྩེ་མའི་མཇུག་ཏུ་བསྒྲུབ་བྱ་ཆེ་གེ་མོའི་ཚེ་དཔལ་བསོད་ནམས་རབ་ཏུ་
རྒྱས་པར་གྱུར་ཅིག ཅེས་དང་། མུ་ཁྱུད་ཕྱི་མ་དག་སྣང་ཡང་གསལ་སྒྲོན་མེར་ལྕགས་
ཀྱུ་འབྲི་བར་བཤད་ཅིང་། དངོས་གྲུབ་ཀུན་འབྱུང་དུ་བུམ་པ་བདུད་རྩིས་གང་བ་མགོ་
ནང་དུ་བསྟན་པ་མང་པོའི་ཕྲེང་བ་འབྲི་བར་གསུངས་པས། གང་ཡིན་ཡང་འགལ་བ་
མེད་ལ་རེ་ཞིག་ཕྱི་མ་འདི་འཐད་པར་སེམས་སོ། །



ལས་བཞིའི་འཁོར་ལོའི་རྣམ་གཞག
གཉིས་པ་དགེ་འདུན་གྱི་སྡེ་རྒྱས་པའི་འཁོར་ལོ་ནི། མུ་ཁྱུད་བཞི་ལྡན་ལ།
དམིགས་བརྩེ་མའི་མཇུག་ཏུ། གནས་འདིར་མཁས་བཙུན་བཟང་གསུམ་འཛོམས་
པའི་དགེ་འདུན་གྱི་སྡེ་མང་དུ་འདུ་ཞིང་བཤད་སྒྲུབ་ཐོས་བསམ་གྱི་བྱ་བ་རྒྱས་པར་
མཛད་དུ་གསོལ། མུ་ཁྱུད་ཕྱི་མ་ལ་ནོར་བུ་རྒྱས་པའི་གཞལ་མེད་ཁང་གི་གཟུངས་
འབྲི་བ་ཡང་གསལ་སྒྲོན་མེར་བཤད་ཅིང་། རྒྱས་པའི་འཁོར་ལོ་སྤྱི་ལ་འོད་ཟེར་སེར་
པོའི་ཕྲེང་བ་འབྲི་བར་བཤད་པས་གང་བདེར་བྱའོ། །
གསུམ་པ་དབང་གི་ལས་བསྒྲུབ་པའི་འཁོར་ལོ་ལ་གཉིས། སྣོད་བཅུད་འཁོར་
འདས་ཀྱི་ཕྱུ་གཡང་དབང་དུ་བྱ་བ། ཀླུ་དབང་དུ་བྱས་ནས་ཆར་འབེབས་པའི་འཁོར་
ལོ་བསྐོར་བར་བྱའོ། །དང་པོ་ནི། མུ་ཁྱུད་བཞི་ལྡན་གོང་ལྟར་ལ། དམིགས་བརྩེ་མའི་
མཇུག་ཏུ། བསྒྲུབ་བྱ་ཆེ་གེ་མོའམ་དགོན་གནས་འདི་དག་གིས་སྲིད་པ་གསུམ་གྱི་ཕྱུ་
གཡང་དཔལ་འབྱོར་ལེགས་ཚོགས་ཐམས་ཅད་དབང་དུ་འདུ་བར་གྱུར་ཅིག །ཅེས་
དང་༑ ཕྱི་རིམ་ལ་བུམ་པ་དཔག་བསམ་ཤིང་གིས་ཁ་བརྒྱན་པའི་ཕྲེང་བ་འབྲི་བར་
བྱའོ། །གཉིས་པ་ནི། མུ་ཁྱུད་བཞི་ལྡན་གོང་ལྟར་ལ། དམིགས་བརྩེ་མའི་མཇུག་ཏུ་
ཡུལ་ཕྱོགས་འདིར་ཆར་གྱི་རྒྱུན་ཆེན་པོ་འབེབ་པར་མཛད་དུ་གསོལ། ཞེས་དང་། མུ་
ཁྱུད་ཕྱི་མ་ལ་ཆར་སྤྲིན་སྔོན་པོའི་ཕྲེང་བ་འབྲི་བར་བྱའོ། །
བཞི་པ་དྲག་ཤུལ་སྒྲུབ་པའི་འཁོར་ལོ་ལ་དྲུག ཕ་རོལ་གྱི་རྦོད་གཏོང་བཟློག་
པ༑ སེར་བ་བཟློག་པ། སེར་བ་འབེབ་པ། གྲོང་ཁྱེར་འཁྲུགས་པར་བྱེད་པ། མྱོས་
པར་བྱེད་པ། བསད་པའི་འཁོར་ལོའོ། །དང་པོ་ནི། འཁོར་ལོ་མུ་ཁྱུད་བཞི་ལྡན་ལ།
དམིགས་བརྩེ་མའི་གཤམ་བུར་བསྒྲུབ་བྱ་ཆེ་གེ་མོ་ལ་བན་བོན་སྔགས་པས་བཏང་
བའི་རིགས་སྔགས་དྲག་པོའི་ཟོད་གཏོང་དྲག་ཤུལ་གྱི་སྦྱོར་བ་ངན་པས་བྱད་དུ་བཅུག་
པ་ཐམས་ཅད་ཕྱིར་བཟློག་ཅིག ཅེས་དང༌། མུ་ཁྱུད་ཕྱི་མ་ལ་རྡོར་ཕྲེང་བྱེད་པའམ་མེ་
དཔུང་དམར་ནག་གི་ཕྲེང་བ་བྱའོ། །གཉིས་པ་ནི། མུ་ཁྱུད་འཁོར་ལོ་བཞི་ལྡན་ལ།
རིགས་སྔགས་དྲུག་པའམ་ས་དང༌། མུ་ཁྱུད་ཕྱི་མ་བར་ལོ་བཞི་ལྡན་ལ།



12
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་པ།
དམིགས་བརྩེ་མའི་གཤམ་བུར་གྲོང་ཁྱེར་ཆེ་གེ་མོའམ་ཡུལ་ཕྱོགས་འདི་ཉིད་ལ་སྐྱིན་
ཐང་སེར་བ་དྲག་པོའི་གནོད་པ་ཐམས་ཅད་ཕྱིར་བཟློག་པར་མཛད་དུ་གསོལ། ཅེས་
དང་༑ མུ་ཁྱུད་ཕྱི་མ་ལ། ཡང་གསལ་སྒྲོན་མེར་མེ་རི་འབྲི་བར་བཤད་ཅིང་། དངོས་
གྲུབ་ཀུན་འབྱུང་དུ་སེར་བཟློག་ལ་རླུང་དམར་ནག་གི་ཕྲེང་བ་འབྲི་བར་གསུངས་པས་
ཕྱི་མ་ལྟར་བྱས་ན་ལེགས། གསུམ་པ་ནི། རྩ་བ་ལས། འཁོར་ལོ་ཆར་འབེབས་འབྲི་བ་
ལ༑ ༑ཀླུ་དང་འབྱུང་པོའི་ཁ་བསྒྱུར་ཞིང་། །འདོད་པའི་ཚབ་ཏུ་དེ་བཏུད་བསྐུལ། །ཆར་
སྤྲིན་ཁ་དོག་ནག་པོར་བྱེད། །མཇུག་ཏུ་འོད་ཟེར་བསྡུ་ཚུལ་འབྲི། །དེའི་ནང་སྐྱོབ་ན་
འཁོར་ལོའི་འོག །ཅེས་གསུངས། བཞི་པ་ནི། འཁོར་ལོ་གོང་བཞིན་དེའི་མཐའ་མེ། །་
འོད་ཟེར་ཡིག་འབྲུའི་བར་དུ་འཕྲོས། །དེས་ཀྱང་མེ་དཔུང་དཔག་མེད་འཕྲོ། །ཁོང་ཁྲོ་
ང་རྒྱལ་ཞེ་སྡང་སོགས། །དེའི་རྩེ་དུ་བའི་རྣམ་པར་འབྲི། །གནོད་བྱེད་ཚོགས་ཀྱི་ལུས་
སེམས་ནོན། །དེ་དག་ཕན་ཚུན་སྡང་སེམས་སྐྱེས། །བརྡེག་དང་འཕྱར་དང་འཐབ་པར་
བསམ། །འཁོར་ལོ་དྲག་ཏུ་སྐོར་བར་བྱེད། །མཇུག་སྡུད་གོང་དང་འདྲ་བ་ལ། །འོད་ཀྱི་
རྣམ་པར་བསྡུ་བ་ཡིན། །ཞེས་དང་། ལྔ་པ་ནི། འཁོར་ལོ་གོང་དང་འདྲ་བ་ལ། །མཐོང་
དུག་རེག་དུག་ཚོར་དུག་རྣམས། །དུ་བའི་རྣམ་པར་རབ་སྤྲོས་ནས། །དགྲ་བོའི་ལུས་
སེམས་ལ་ཞུགས་པས། །བརྒྱལ་ཞིང་མྱོས་པས་དྲན་པ་ཉམས། །བསམ་ངན་སྦྱོར་
རྩུབ་མེ་ཡིས་བསྲེགས། །འཁོར་ལོ་དྲག་ལ་མཇུག་སྡུད་འདྲ། །ཞེས་གསུངས། དྲུག་
པ་ནི། འཁོར་ལོ་གོང་དང་འདྲ་བ་ལ། །མེ་འཚབ་གྲི་གུག་ཐོད་པས་བྱས། །འོད་ཟེར་
འཁོར་ལོ་དྷིཡི་བར། །དྷིལས་འོད་ཟེར་ཕྱོགས་བཅུར་འཕྲོས། །ཧཱུྃ་བཅུ་ཁྲོ་བོ་བཅུར་
གྱུར་ཏེ། །ཡི་གེ་འབྲུ་ལས་འོད་ཟེར་འཕྲོས། །དེ་ལས་ཁྲོ་བོ་དཔག་མེད་ནི། །གྲི་གུག་
ཐོད་པ་འཛིན་པ་ནི། །དཔག་ཏུ་མེད་པའི་ཚོགས་སྤྲོས་ནས། །གནོད་བྱེད་དགྲ་བོའི་
མགོ་དང་སྙིང་། །རབ་ཏུ་བྱུང་ནས་ཐོད་པར་བླུག །སྦྱངས་ཏོག་སྦྱར་བྱས་གསོལ་བར་
བསམ། །མཇུག་སྡུད་འོད་ཟེར་རྣམ་པར་བསྡུ། །ཞེས་གསུངས་པས་སོ། །



ལས་བཞིའི་འཁོར་ལོའི་རྣམ་གཞག
གསུམ་པ། ཇི་ལྟར་བསྒྲུབ་པའི་ཚུལ་ནི། སྟེགས་མཐོ་སར་སྣོད་བཟང་པོར་
འབྲུ་དཀར་བླུགས་པའི་སྟེང་དུ་འཁོར་ལོ་བཤམས། དེའི་མདུན་དུ་གཏོར་མ་དཀར་
ཟླུམ་པད་འདབ་ཅན་དང་བདག་མདུན་གྱི་མཆོད་པ་བཅས་བཀོད་པས་མཛེས་པར་
བཤམས། རང་གི་མདུན་དུ་བགེགས་གཏོར་འཐོར་འབྲུ་རྡོར་དྲིལ་སོགས་མཁོ་བའི་
ཡོ་བྱད་ཚོགས་པར་བྱས། ཟས་དཀར་གསུམ་ལ་བརྟེན་ཞིང་། ཁྲུས་དང་གཙང་
སྦྲ་སྔོན་དུ་འགྲོ་བས་སྟན་བདེ་ལ་བཀོད། དེ་ནས་ཐོག་མར་སྐྱབས་སུ་འགྲོ་བ་ནི།
མདུན་གྱི་ནམ་མཁར་སྐྱབས་གསུམ་འདུས་པའི་བདག་ཉིད་འཇམ་མགོན་ཙོང་ཁ་
པ་བཞུགས་པར་བློ་ཐག་བཅད་ལ། སྐྱབས་འགྲོའི་རྒྱུ་གཉིས་ཚང་བའི་སྐྱབས་འགྲོ་
བཞི་སྐོར་བྱེད་པ་ལས་ཚོགས་དུ་མར་འབྱུང་ལ། དེ་ཡང་སྐྱབས་ཡུལ་བླ་མ་ལས་
གཞན་པའི་ཚོགས་ཞིང་གཞན་གསལ་འདེབས་མི་དགོས་ཤིང༌། བླ་མའི་ཕུང་པོ་ལྔ་
རྒྱལ་བ་རིགས་ལྔ། འབྱུང་བ་དང་དབང་པོ་གཤེགས་པ་དང་གཤེགས་མ། ཡན་ལག་
རྣམས་ཁྲོ་བོའི་དབང་པོ། མཁའ་འགྲོ་ཆོས་སྐྱོང་བཀའ་གཉན་གསུང་སྡོད་ཀྱི་ཚུལ་
དུ་བཞུགས་པ་དང་། ཐུགས་རྒྱུད་ཀྱི་ལུང་རྟོགས་ཀྱི་ཡོན་ཏན་ཆོས་དཀོན་མཆོག་སྟེ་
གདན་གསུམ་ལྷའི་འཁོར་ལོ་མངོན་པར་རྫོགས་ཤིང་རྒྱལ་བ་སྲས་བཅས་ཀྱི་ཚོགས་
ཁང་ལྟ་བུ་བླ་མ་ཡིན་པས་མོས་གུས་གདུང་ཤུགས་དྲག་པོས། བདག་དང་འགྲོ་བ་
ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་
ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་དཔལ་ལྡན་བླ་མ་དམ་པ་རྣམས་ལ་
སྐྱབས་སུ་མཆིའོ། །རྫོགས་པའི་སངས་རྒྱས་བཅོམ་ལྡན་འདས་རྣམས་ལ་སྐྱབས་
སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ། །འཕགས་པའི་དགེ་འདུན་
རྣམས་ལ་སྐྱབས་སུ་མཆིའོ། །ཁམས་གསུམ་ཆོས་ཀྱི་རྒྱལ་པོ་ཤར་ཙོང་ཁ་པ་ཆེན་
པོ་ལྷ་ཚོགས་འཁོར་དང་བཅས་པ་རྣམས་ལ་སྐྱབས་སུ་མཆིའོ། །དཔལ་མགོན་དམ་
པ་ཆོས་སྐྱོང་བའི་སྲུང་མ་ཡེ་ཤེས་ཀྱི་སྤྱན་དང་ལྡན་པ་རྣམས་ལ་སྐྱབས་སུ་མཆིའོ། །
ལན་བདུན་ནམ་ཉེར་གཅིག་གིས་སྐྱབས་འགྲོ་བྱས། སངས་རྒྱས་ཆོས་དང་ཚོགས་ཀྱི་མཆོག་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི་སོགས་སྐྱབས་སེམས་ལན་གསུམ།
མར་གྱུར་སེམས་ཅན་བདེ་བ་དང་སོགས་ཚད་མེད་བཞི་བསྒོམས་ལ། །
དེ་ནས་བདག་བསྐྱེད་ཀྱི་སྔོན་དུ་བླ་མའི་རྣལ་འབྱོར་བསྒོམ་པ་དངོས་གྲུབ་ཀུན་འབྱུང་དང་དགེ་
ལེགས་འབྱུང་བའི་སྙེ་མ་སོགས་སུ་མ་བཤད་པར་བདག་བསྐྱེད་གཅིག་པུས་ཆོག་མོད་ཀྱང་། པཎ་ཆེན་
ཐམས་ཅད་མཁྱེན་པ་བློ་བཟང་དཔལ་ལྡན་ཡེ་ཤེས་ཀྱི་ལས་ཚོགས་རྣམས་སུ་བདག་བསྐྱེད་ཀྱི་སྔོན་དུ་
བླ་མའི་རྣལ་འབྱོར་ངེས་པར་མཛད་འདུག་པས་དེས་ན་འདི་ལྟར། རང་གི་སྤྱི་བོར་སེང་གེ་ཆེན་པོ་
བརྒྱད་ཀྱིས་བཏེགས་པའི་རིན་པོ་ཆེའི་ཁྲི་མཐོ་ཞིང་ཡངས་པའི་སྟེང་ཁར་སྣ་ཚོགས་
པད་ཟླ་ཉི་ཟླའི་དཀྱིལ་འཁོར་གྱི་གདན་ལ། མཉམ་མེད་ཐུབ་པའི་དབང་པོ་ནས་རང་
གི་དྲིན་ཅན་རྩ་བའི་བླ་མའི་བར་གྱི་བླ་མ། ཡི་དམ། སངས་རྒྱས་བྱང་སེམས། དཔའ་
བོ་མཁའ་འགྲོ་ཆོས་སྐྱོང་སྲུང་མ་ཐམས་ཅད་འདུས་པའི་བདག་ཉིད་ཐུབ་དབང་རྡོ་རྗེ་
འཆང་བློ་བཟང་གྲགས་པ་སྐུ་མདོག་དཀར་ལ་དམར་བའི་མདངས་ཆགས་པ། ཞལ་
གྱི་དཀྱིལ་འཁོར་ཤིན་ཏུ་འཛུམ་ཞིང་སྤྱན་དཀྱུས་རིང་བ། སྐུ་ལ་ཆོས་གོས་ངུར་སྨྲིག་
གི་མདོག་ཅན་གསུམ་མཛེས་པར་གསོལ་བ། དབུ་ལ་པཎ་ཞྭ་གསེར་གྱི་མདོག་ཅན་
སྣེ་རིང་གསོལ་བ། ཕྱག་གཉིས་ཆོས་འཁོར་གྱི་ཕྱག་རྒྱས་ཨུཏྤལའི་ཡུ་བ་ཐུགས་ཀར་
བཟུང་བའི་འདབ་མ་སྙན་གཡས་གཡོན་གྱི་ཐད་དུ་ཁ་བྱེ་བའི་སྟེང་དུ་ཤེས་རབ་ཀྱི་
རལ་གྲི་དང་། བརྒྱད་སྟོང་པའི་གླེགས་བམ་བསྣམས་པ། ཞབས་རྡོ་རྗེའི་སྐྱིལ་ཀྲུང་
གིས་བཞུགས་པ། འོད་ཟེར་གྱི་ཚོགས་ཞིང་ཁམས་ཀུན་འགེངས་པར་འཕྲོས་པས།
ཞིང་ཁམས་ཀུན་སྐུ་ལ་སྣང་ཞིང་། སྐུས་ཞིང་ཁམས་ཐམས་ཅད་ཁྱབ་པའི་བདག་ཉིད་
ཅན་དུ་བཞུགས་པའི་སྤྱི་བོར་ཨོཾ་དཀར་པོ། མགྲིན་པར་ཨདམར་པོ། ཐུགས་ཀར་
ཧཱུྃ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་རང་བཞིན་གྱི་གནས་ནས་ཆོས་
ཀྱི་རྒྱལ་པོ་ཙོང་ཁ་པ་ཆེན་པོ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བ་སྤྱན་དྲངས། རྣམ་དག་ཆོས་ཀྱི་དབྱིངས་ལས་མ་གཡོས་ཤིང་། །ཐུགས་རྗེ་



ལས་བཞིའི་འཁོར་ལོའི་རྣམ་བཞག
ཚད་མེད་འགྲོ་ལ་ཕྱོགས་བཅུར་གཟིགས། །རྒྱལ་བ་ཀུན་གྱི་འཕྲིན་ལས་རྒྱས་མཛད་
པ༑ ༑སྐྱབས་མགོན་དཔལ་ལྡན་བླ་མར་གཤེགས་སུ་གསོལ། །ཛ་ཧཱུཾ་བཾ་ཧོ༔ གཉིས་སུ་
མེད་པར་གྱུར། །གང་གི་དྲིན་གྱིས་བདེ་ཆེན་ནི། །སྐད་ཅིག་ཉིད་ལ་འཆར་བ་གང་། །བླ་
མ་རིན་ཆེན་ལྟ་བུ་ཡི། །རྡོ་རྗེ་ཅན་ཞབས་པད་ལ་འདུད། །ཅེས་ཕྱག་དང་། དངོས་བཤམས་
ཡིད་སྤྲུལ་མཆོད་པ་མ་ལུས་འབུལ། །ཐོག་མེད་ནས་བསགས་སྡིག་ལྟུང་ཐམས་ཅད་
བཤགས། །སྐྱེ་འཕགས་དགེ་བ་རྣམས་ལ་རྗེས་ཡི་རང༌། །འཁོར་བ་མ་སྟོངས་བར་
དུ་ལེགས་བཞུགས་ནས། །འགྲོ་ལ་ཆོས་ཀྱི་འཁོར་ལོ་བསྐོར་བ་དང་། །བདག་གཞན་
དགེ་རྣམས་བྱང་ཆུབ་ཆེན་པོར་བསྔོ། །ཞེས་ཡན་ལག་བདུན་པ་བྱ། དེ་ནས་མཎྜལ་ཞིག་ཕུལ་
ལ། ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་དྷཱི༔ཡིག་གི་མཐར། མཚན་སྔགས་
ཀྱིས་བསྐོར་བ་ལས་བདུད་རྩིའི་རྒྱུན་བབས་ལུས་ཀྱི་ནང་གང་། སྡིག་སྒྲིབ་དག དབང་
བཞི་ཐོབ། སྐུ་བཞི་མངོན་དུ་གྱུར་པའི་ནུས་པ་བཞག་པར་གྱུར་པར་བསམས་ལ། ཨོཾ་
ཨཱཿགུ་རུ་བཛྲ་དྷ་ར་སུ་མ་ཏི་ཀཱིརྟི་སིདྡྷི་ཧཱུཾ་ཧཱུཾ། ཞེས་ཇི་ལྟར་རིགས་པ་བཟླས་རྗེས། དགེ་བ་
འདི་ཡིས་མྱུར་དུ་བདག །སོགས་དང༌། དཔལ་ལྡན་རྩ་བའི་བླ་མ་རིན་པོ་ཆེ། །བདག་
གི་སྙིང་དབུས་པདྨོའི་སྟེང་བཞུགས་ལ། །བཀའ་དྲིན་ཆེན་པོའི་སྒོ་ནས་རྗེས་བཟུང་
སྟེ༑ ༑མྱུར་དུ་ཁྱེད་རང་ལྟ་བུར་བྱིན་གྱིས་རློབས། །ཞེས་གདུང་ཤུགས་དྲག་པོས་གསོལ་བ་
བཏབ་པས། སྤྱི་བོའི་བླ་མ་ལྷ་དགྱེས་བཞིན་དུ་རང་ལ་ཐིམ་པས་རང་གི་གེ་སར་སེང་གེ་
ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་མཐོ་ཞིང་ཡངས་པའི་སྟེང་ཁར་སྣ་
ཚོགས་པད་ཟླ་ཉི་མའི་དཀྱིལ་འཁོར་གྱི་གདན་ལ་ཞེས་སོགས་བླ་མའི་རྣལ་འབྱོར་ལྟར་བསྐྱེད་
ལ༑ ཐུགས་ཀའི་ཧཱུཾ་སྔོན་པོས་མཚན་པར་གྱུར། ཐུགས་ཀའི་ཧཱུཾ་ལས་འོད་ཟེར་འཕྲོས་
པས་བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་དང་བྱང་ཆུབ་སེམས་
དཔའི་ཚོགས་ཀྱིས་བསྐོར་བ་དགའ་ལྡན་གྱི་གནས་ནས་སྤྱན་དྲངས། དགའ་ལྡན་
ལྷ་བརྒྱའི་མགོན་གྱི་ཐུགས་ཀ་ནས། །རབ་དཀར་ཞོ་གསར་སྤུངས་འདྲའི་ཆུ་འཛིན་
རྩེར། །ཞེས་སོགས་གཞུང་ལྟར། གཤེགས་སུ་གསོལ། ཞེས་དང༌། བརྟན་བཞུགས་ནི། རང་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
གི་གེ་སར་སེང་ཁྲི་པད་ཟླའི་སོགས་བརྗོད། ཛཧཱུྃ་བཾ་ཧོ༔ རང་དང་གཉིས་སུ་མེད་པར་
གྱུར། མཆོད་པ། ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་ཨོཾ་ལས་རིན་
པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་མཆོད་ཡོན་ཞབས་
བསིལ་མེ་ཏོག་བདུག་སྤོས་མར་མེ་དྲི་ཆབ་ཞལ་ཟས་རོལ་མོ་རྣམས་རང་བཞིན་སྟོང་
པ་རྣམ་པ་མཆོད་རྫས་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་
བ་ཁྱད་པར་ཅན་བསྐྱེད་པར་གྱུར། ཨོཾ་ཨགྷཾ་ནས་ཤཔྟའི་བར་བྱིན་གྱིས་བརླབས། ཨོཾ་ཨཱཿགུ་
རུ་བཛྲ་དྷ་ར་སུ་མ་ཏི་ཀིརྟི་ཨགྷཾ་ནས་ཤཔྟའི་བར་གྱིས་མཆོད། རྣམ་དག་གངས་རིའི་ཕྲེང་
བས་ཡོངས་བསྐོར་བའི། །ཕྱོགས་འདིར་བདག་ཅག་མགོན་མེད་རྣམས་ཀྱི་མགོན། །
བློ་དམན་བསམ་པའི་ངོ་དང་མཚམས་པའི་སྐུ། །སྟོན་མཛད་བླ་མ་མཆོག་ལ་བདག་
ཕྱག་འཚལ། །ཞེས་བསྟོད། རང་གི་སྙིང་ཁར་ཟླ་བའི་དཀྱིལ་འཁོར་གྱི་སྟེང་དུ་དྷི་ཡིག་གི་
མཐའ་བསྐོར་དུ་དམིགས་བརྩེ་མས་སྐོར་བ་ལས་འོད་ཟེར་སྣ་ཚོགས་འཕྲོས་པའི་སྣེ་
མོར་མཆོད་པའི་ལྷ་མོ་དཔག་ཏུ་མེད་པར་སྤྲོས་ཏེ། དེ་རྣམས་ཀྱིས་སངས་རྒྱས་སྲས་
བཅས་ལ་མཉེས་པའི་མཆོད་པ་ཕུལ་བས་དགྱེས་ཤིང་། དེ་རྣམས་ཀྱི་བྱིན་རླབས་
ཐུགས་རྗེ་ནུས་མཐུ་ལ་སོགས་པ་ཐམས་ཅད་འོད་ཀྱི་རྣམ་པར་སྤྱན་དྲངས་ནས་རང་
གི་སྙིང་ཁའི་སྔགས་འཕྲེང་ལ་ཐིམ། མཐུ་སྟོབས་ནུས་པ་མཁྱེན་བརྩེའི་བདག་ཉིད་དུ་
གྱུར། ཡང་འོད་ཟེར་འཕྲོས་པའི་སྣེ་ལ་སངས་རྒྱས་བྱང་སེམས་ཀྱི་སྐུའི་རྣམ་པ་མཐའ་
ཡས་པ་སྤྲོས་ཏེ། རིགས་དྲུག་གི་གནས་རྣམས་སུ་སོང་བས་རིགས་དྲུག་སོ་སོའི་
སྡུག་བསྔལ་ཐམས་ཅད་སྦྱངས་ཏེ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་གོ་འཕང་ལ་
བཀོད་པར་བསམ། དམིགས་མེད་བརྩེ་བའི་གཏེར་ཆེན་སྤྱན་རས་གཟིགས། །དྲི་མེད་
མཁྱེན་པའི་དབང་པོ་འཇམ་དཔལ་དབྱངས། །བདུད་དཔུང་མ་ལུས་འཇོམས་མཛད་
གསང་བའི་བདག །གངས་ཅན་མཁས་པའི་གཙུག་རྒྱན་ཙོང་ཁ་པ། །བློ་བཟང་གྲགས་
པའི་ཞབས་ལ་གསོལ་བ་འདེབས། །བརྒྱ་སྟོང་སོགས་ཅི་མང་བཟླས་ཤིང་། དགེ་བ་འདི་
ཡིས་མྱུར་དུ་བདག །རྗེ་བཙུན་བླ་མ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་



ལས་བཞིའི་འཁོར་ལོའི་རྣམ་གཞག
པ༑ །དེ་ཡི་ས་ལ་འགོད་པར་ཤོག ། རྒྱལ་བ་ཀུན་ལས་ལྷག་པའི་སྐྱབས་ཀྱི་མཆོག །
སྐྱབས་གནས་ཀུན་འདུས་བླ་མར་གསོལ་བཏབ་པས། །དེང་ནས་བཟུང་སྟེ་སྲིད་པ་
ཐམས་ཅད་དུ། །འབྲལ་བ་མེད་པ་རྗེས་སུ་བཟུང་དུ་གསོལ། །ཡིད་བཞིན་ནོར་ལྟར་དོན་
ཆེའི་དལ་འབྱོར་འདི། །ཤིན་ཏུ་རྙེད་དཀའ་འཇིག་སླར་ཤེས་གྱུར་ནས། །ཚེ་འདིའི་ཆོས་
བརྒྱད་སྣང་བ་ཀུན་དོར་ཏེ། །ཉིན་མཚན་ཆོས་ཀྱིས་འདའ་བར་བྱིན་གྱིས་རློབས། །མེ་
འོབས་ལྟ་བུར་བཟོད་དཀའི་འཁོར་བ་འདིར། །ཐོག་མེད་དུས་ནས་འཁྱམས་པ་དྲན་
གྱུར་ཏེ། །སྲིད་ལས་ཐར་འདོད་ཤུགས་དྲག་ངེས་འབྱུང་གིས། །སྙིང་གི་བུམ་བཟང་
འགེང་བར་བྱིན་གྱིས་རློབས། །འགྲོ་ཀུན་དྲིན་ཅན་ཕ་མར་ཤེས་གྱུར་ནས། །ཤུགས་
དྲག་སྙིང་རྗེ་ཆེན་པོའི་གཞན་དབང་གིས། །བདག་པས་གཞན་གཅེས་བྱང་ཆུབ་
སེམས་ལྡན་ཞིང་། །རྒྱལ་སྲས་སྤྱོད་ལ་སློབ་པར་བྱིན་གྱིས་རློབས། །ཚེ་འདི་ཉིད་ལ་
རྡོ་རྗེ་འཆང་གི་ས། །འཁྲིད་བྱེད་རིམ་གཉིས་ཟབ་མོའི་རྣལ་འབྱོར་གྱིས། །སྐྱེ་ཤི་བར་
དོ་རྒྱལ་བའི་སྐུ་གསུམ་དུ། །ཚེ་འདི་ཉིད་ལ་བསྒྱུར་བར་བྱིན་གྱིས་རློབས། །ཞེས་ཐུན་མོང་
དང་ཐུན་མོང་མ་ཡིན་པའི་ལམ་གྱི་འདོད་བྱའི་གནས་ལ་སྨོན་འདུན་ཤུགས་དྲག་བྱའོ། ། །
དེ་ནས་འཁོར་ལོའི་བསྐྱེད་ཆོག་མདུན་སྐྱེད་སྒྲུབ་ཚུལ་དངོས་ནི། ཁྲོ་བོ་གསར་དུ་སྤྱན་འདྲེན་
པའམ་མི་འདྲེན་པ་གང་ལྟར་ཀྱང་བགེགས་ལ་གཏོར་མ་བཏང་ཞིང་། གུ་གུལ་གྱིས་བདུགས་ཡུངས་ཀར་
གྱིས་བྲབ་ཏེ་བགེགས་རྣམས་ཕྱིར་བསྐྲད་ལ། སྲུང་འཁོར་བསྒོམ། འཁོར་ལོ་ལ་གཟུང་ཐག་བཏགས།
བསྒྲུབ་གཞིའི་འཁོར་ལོ། ཨ་མྲྀ་ཏས་བསངས། སྭ་བྷཱ་ཝས་སྦྱངས། བསྒྲུབ་གཞིའི་འཁོར་ལོ་
མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས་སྣ་ཚོགས་པདྨ་འདབ་མ་
སྟོང་དང་ལྡན་པའི་ལྟེ་བ་ཟླ་བ་དང་ཉི་མའི་དཀྱིལ་འཁོར་གྱི་སྟེང་དུ་དྷཱི༔ལས་རལ་གྲི་
དྷིས་མཚན་པ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་
བྱས། ཚུར་འདུས་ཡོངས་སུ་གྱུར་པ་ལས། དུས་གསུམ་རྒྱལ་བ་ཐམས་ཅད་ཀྱི་རིགས་
གསུམ་གཅིག་ཏུ་འདུས་པའི་བདག་ཉིད་ཐུབ་དབང་རྡོ་རྗེ་འཆང་རྗེ་བཙུན་བློ་བཟང་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
གྲགས་པ་སྐུ་མདོག་དཀར་གསལ་མཛེས་པའི་འཛུམ་ཞལ་དང་ལྡན་པ། སྐུ་ལ་ཆོས་
གོས་ངུར་སྨྲིག་གི་མདོག་ཅན་གསུམ་མཛེས་པར་གསོལ་བ། དབུ་ལ་པཎ་ཞྭ་གསེར་
གྱི་མདོག་ཅན་སྣེ་རིང་གསོལ་བ། ཞལ་གྱི་དཀྱིལ་འཁོར་ཤིན་ཏུ་འཛུམ་ཞིང་ཟླ་བ་ཉ་
ཡོངས་སུ་གང་བ་ལྟ་བུ། ཕྱག་གཉིས་ཆོས་འཁོར་གྱི་ཕྱག་རྒྱ་ཐུགས་ཀར་མཛད་པའི་
འཐེན་མཛུབ་ཀྱིས་ཨུཏྤལའི་ཡུ་བ་བཟུང་བའི་འདབ་མ་སྙན་གཡས་གཡོན་གྱི་ཐད་
དུ་ཁ་ཕྱེ་བའི་གཡས་ཀྱི་སྟེང་དུ་རྒྱལ་བ་ཀུན་གྱི་མཁྱེན་རབ་ཀྱི་ཡེ་ཤེས་མཐོན་མཐིང་
གནམ་སྔོན་ཞུན་མའི་མདངས་འཛིན་རལ་གྲི་མེ་འབར་བས་མ་རིག་པའི་འཁྲུལ་
ཞགས་གཅོད་པར་མཛད་པ། གཡོན་གྱི་སྟེང་ན་ཡུམ་དོན་གསལ་བར་བྱེད་པའི་ཤེར་
ཕྱིན་གྱི་གླེགས་བམ་བཻཌཱུརྱའི་གླེགས་བུ་ལ་གསེར་གྱི་ཡིག་འབྲུ་བཀྲ་བ་དེ་ལས་འོད་
ཟེར་འཕྲོ་ཞིང་ངེས་དོན་ཆོས་ཀྱི་སྒྲ་དབྱངས་སྒྲོག་བཞིན་པ་བསྣམས་པ༑ སྐུའི་བ་སྤུའི་
ཁུང་བུ་རེ་རེར་ཡང་སངས་རྒྱས་ཀྱི་ཞིང་ཁམས་བྱེ་བ་གྲངས་མེད་པར་བཞུགས་པ།
སྐུ་ལས་འོད་ཟེར་འཕྲོས་པས་སྣེ་ལ་སྤྲུལ་པའི་བཀོད་པ་བསམ་གྱིས་མི་ཁྱབ་པར་འཕྲོ་
བར༑ མཚན་དཔེས་སྤྲས་ཤིང་སྐུ་ལས་སྐྱེས་པའི་སྣ་ལྔའི་འོད་ཟེར་དང་མཇའ་ཚོན་
གྱི་ཕུང་པོ་འཁྲིགས་པའི་དབུས་ན་ཞབས་གཉིས་རྡོ་རྗེའི་སྐྱིལ་མོ་ཀྲུང་གིས་བཞུགས་
པར༑ དེའི་སྤྱི་བོའི་རྩ་འཁོར་གྱི་དབུས་སུ་པད་ཟླའི་གདན་ལ་སྐུ་རྡོ་རྗེའི་ངོ་བོ་རྗེ་བཙུན་
འཇམ་པའི་དབྱངས་སྐུ་མདོག་དམར་སེར་ཞལ་གཅིག་ཕྱག་གཉིས་གཡས་ཤེས་རབ་
ཀྱི་རལ་གྲི་ནམ་མཁར་འཕྱར་ཞིང་། གཡོན་ཤེར་ཕྱིན་གྱི་གླེགས་བམ་ཐུགས་ཀར་
བསྣམས་པ། དབུ་སྐྲ་རལ་པའི་ཟུར་ཕུད་གཡོན་དུ་འཕྱང་བ། རིན་པོ་ཆེའི་རྒྱན་བརྒྱད་
ཀྱིས་བརྒྱན་པ། དར་གྱི་སྟོད་གཡོགས་དང་སྨད་གཡོགས་གསོལ་ཞིང་། ཞབས་རྡོ་
རྗེའི་སྐྱིལ་ཀྲུང་གིས་བཞུགས་པ། མགྲིན་པའི་རྩ་འཁོར་གྱི་དབུས་སུ་པད་ཟླའི་གདན་
ལ་གསུང་རྡོ་རྗེའི་སྤྱན་རས་གཟིགས་སྐུ་མདོག་དཀར་པོ་ཞལ་གཅིག་ཕྱག་བཞི་པ།
ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་འོག་མས་ཤེལ་འཕྲེང་དང༌།
གཡོན་འོག་མས་པདྨ་བསྣམས་པ། དབུ་སྐྲ་རལ་པའི་ཐོར་ཅོག་ཅན། རིན་པོ་ཆེའི་རྒྱན་



ལས་བཞིའི་འཁོར་ལོའི་རྣམ་གཞག
དང་དར་གྱི་ན་བཟའ་ཀླུབས་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། ཐུགས་
ཀའི་རྩ་འཁོར་གྱི་དབུས་སུ་པད་ཉི་གདན་ལ་ཐུགས་རྡོ་རྗེ་གསང་བའི་བདག་པོ་སྐུ་
མདོག་མཐིང་ནག་ཞལ་གཅིག་ཕྱག་གཉིས་པ གཡས་གསེར་གྱི་རྡོ་རྗེ་ལྔ་པ་ཕྲག་པར་
འཕྱར་ཞིང་། གཡོན་ཐུགས་ཀར་སྡིག་འཛུབ་དང་བཅས་པའི་ཞགས་པ་བསྣམས་པ།
དབུ་སྐྲ་དང་སྨིན་མ་སྨ་ར་དམར་སེར་རབ་ཏུ་འབར་བ། སྤྱན་གསུམ་མེ་ལྟར་འབར་
ཞིང་ཁྲོ་གཉེར་ཤིན་ཏུ་བསྡུས་པ། ཞལ་རྣམ་པར་འགྱུར་ཞིང་མཆེ་བ་རྣོན་པོ་བཞི་
གཙིགས་པ། སྦྲུལ་དང་རིན་པོ་ཆེའི་རྒྱན་གྱིས་བརྒྱན་པ། སྟག་གི་པགས་པའི་ཤམ་
ཐབས་ཅན། ཞབས་གཡས་བསྐུམས་ཤིང་གཡོན་བརྐྱངས་པའི་སྟབས་ཀྱིས་ཡེ་ཤེས་
ཀྱི་མེ་འབར་བའི་དབུས་ན་བཞུགས་པར་གྱུར། དེའི་སྤྱི་བོར་ཨོཾ་དཀར་པོ། མགྲིན་པ་
ཨདམར་པོ། ཐུགས་ཀར་ཧཱུཾ་སྔོན་པོར་མཚན་པར་གྱུར། ཐུགས་ཀའི་ཧཱུཾ་ལས་འོད་
ཟེར་འཕྲོས་པས། དགའ་ལྡན་གྱི་གནས་སམ། རང་བཞིན་ཆོས་སྐུའི་དབྱིངས་ནས་
བསྒོམས་པ་དང་འདྲ་བའི་ཡེ་ཤེས་པ་ལ་རྩ་བརྒྱུད་ཀྱི་བླ་མ་ཡི་དམ་སངས་རྒྱས་དང་
བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། སྤོས་
བསྲེག་ཅིང་རོལ་མོ་དང་བཅས་པས། རྒྱལ་བ་ཀུན་གྱི་མཁྱེན་བརྩེ་གཅིག་བསྡུས་ནས། །མ་
དག་ཞིང་གི་འགྲོ་བ་ཐམས་ཅད་ལ། །མ་ལུས་རྒྱལ་བའི་མཛད་པ་སྒྲུབ་མཛད་པ། །རྩ་
བརྒྱུད་བླ་མའི་ཚོགས་རྣམས་གནས་འདིར་གཤེགས། །མཁའ་ཁྱབ་སྤྲོས་བྲལ་དག་
པ་ཆོས་ཀྱི་དབྱིངས། །ཀུན་རྫོབ་སྤྲུལ་པའི་ཟློས་གར་འཇའ་ཚོན་བཞིན། །ཟུང་འཇུག་
སྒྱུ་འཕྲུལ་དྲ་བའི་གར་མཁན་མ། །རིགས་བརྒྱའི་འཁོར་ལོའི་བདག་ཉིད་གཤེགས་
སུ་གསོལ། །མཐར་ཐུག་གནས་ལུགས་དག་པ་ཆོས་སྐུའི་མཚོར། །དཔལ་ལྡན་
གཟུགས་སྐུའི་སྣང་བརྙན་འབུམ་འཆར་བ། །དངོས་གྲུབ་བསིལ་བའི་དགེ་ལེགས་
རྟག་འཇོ་བའི། །ཀུན་འདུས་སྨྲ་བའི་ཟླ་བ་གཤེགས་སུ་གསོལ། །མཆོག་གི་སྐྱབས་
གསུམ་འདུས་ཞལ་བསམ་འཕེལ་དབང་། །སྐྱེ་ལྡན་ལེགས་བྱས་རྒྱལ་མཚན་གཙུག་
རྒྱན་ཕྱིར། །དད་གདུང་མོས་པའི་ཤིང་རྟས་འདྲེན་བྱེད་ན། །དངོས་གྲུབ་གྲུ་ཆར་འབེབ་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཕྱིར་གཤེགས་སུ་གསོལ། །ལྷུན་གྲུབ་བདེ་ཆེན་དམིགས་མེད་ཆོས་སྐུའི་བདག །
གཤེགས་དང་བཞུགས་པའི་མཚན་མ་ཀུན་བྲལ་ཡང་། །ཆུ་ནང་ཟླ་བ་དབང་པོའི་གཞུ་
བཞིན་དུ། །གདུལ་བྱའི་མོས་པ་ཇི་བཞིན་གཤེགས་སུ་གསོལ། །ཨོཾ་ཨཱཿགུ་རུ་བཛྲ་
དྷ་ར་སུ་མ་ཏི་ཀིརྟི་ས་པཱ་རི་ཝ་ར་ཨེ་ཧྱ་ཧི་བཛྲ་ས་མ་ཛཿ ཞེས་པས་སྤྱན་དྲངས། ཛཧཱུཾ་བཾ་
ཧོ༔ དམ་ཚིག་པ་དང་གཉིས་སུ་མེད་པར་གྱུར་པར་བསམ་མོ། །
མཆོད་པ་ཆུ་གཉིས་ཉེར་སྤྱོད་རོལ་མོ་འདོད་ཡོན་དང་བཅས་པ་བྱིན་གྱིས་བརླབས། ཟག་
མེད་བདེ་བ་རྒྱས་པའི་ཡེ་ཤེས་འཕྲུལ། །ཕུལ་བྱུང་མཆོད་སྤྲིན་རྣམ་པར་རོལ་པའི་
དཔྱིད། །གནམ་སྔོན་ཞུན་མ་འཁྱིལ་བའི་རྒྱ་མཚོའི་ཁྲོད། །མུ་ཏིག་ཁུ་འཕང་མཐོར་
འདྲའི་དབུ་བ་རྒོད། །ཁ་དོག་འཇའ་རིས་འཁྱུག་པའི་དཔལ་ཁང་རྩེར། །སྦྲང་རྩིའི་བུ་
རྣམས་སྙན་དགུའི་གླུ་དབྱངས་འཇེབས། །བཟང་དགུའི་བསུང་ལྡན་དུད་པའི་མཁའ་
གླང་འབུམ། ། སྟོང་གསུམ་མྱུལ་བའི་གོམ་སྟབས་གར་གྱིས་བྲེལ། །འོད་རྣོན་ལན་
བརྒྱར་ཕམ་པའི་འབར་བྱེད་འཕྲེང་། །ཚངས་པའི་ཡུལ་སར་བསྙེག་པའི་རྩེ་དགའ་
རྒོད། །ལྷན་སྐྱེས་སྦྱར་བའི་ལྡེ་གུའི་དྲི་བསུང་གིས། །ཕྱོགས་ཀྱི་འཁོར་ལོར་འགེངས་
སམ་འཕྱང་མོ་ཉུག །རོ་བརྒྱའི་དཔལ་འཇོ་བཟའ་བཅའི་བཤོས་བཟང་གིས། །རབ་
བརྗིད་ལྷུན་པོའི་དཔལ་ཡང་སྐྱེངས་པ་སྟེར། །བརྡུང་ཏུད་འབུད་དཀྲོལ་བསྟོད་དབྱངས་
སྙན་པའི་སྒྲས། །ངེས་དོན་ཟབ་མོའི་སྒྲ་དབྱངས་སྒྲོག་པ་དང་། །གཞན་ཡང་དངོས་
སམ་ཡིད་ཀྱིས་རྣམ་སྤྲུལ་པའི། །རབ་འབྱམས་ཞིང་ཁམས་བྱེ་བ་ཕྲག་བརྒྱ་བ། །ཀུན་
བཟང་མཆོད་པའི་ཡོ་བྱད་གྱ་ནོམ་པ། ། འཇམ་མགོན་དཀྱིལ་འཁོར་ལྷ་ཡི་ཚོགས་
ལ་འབུལ། །ཨོཾ་ཨཱཿགུ་རུ་བཛྲ་དྷ་ར་སུ་མ་ཏི་ཀིརྟི་སྭཱ་པ་རི་ཝཱ་ར་ཨགྷཾ་པྲ་ཏཱི་ཙྪ་ཧཱུྃ་སྭཱ་
ཧཱ། དེ་བཞིན་དུ་པརུཾ་ནས་ཤཔྟའི་བར་སོ་སོར་ཕྲལ་ཏེ་སྔགས་དང་ཕྱག་རྒྱས་དབུལ། རང་རིག་
བདེ་ཆེན་བཟོ་བོའི་འདུ་བྱེད་ཀྱིས། །ཕུལ་བྱུང་དགའ་བསྐྱེད་མཆོད་པའི་ལྷ་མོ་ནི། །
བཞིན་རས་ཟླ་བ་ལྟར་དཀར་ཨུཏྤལ་མིག ། བྱུ་རུའི་མཆུ་སྒྲོས་མུ་ཏིག་ཚེམས་ཕྲེང་



ལས་བཞིའི་འཁོར་ལོའི་རྣམ་གཞག
རྒོད། །སྐེད་སྐབས་ཕྲ་ལྡེམ་མྱོས་བུམ་རོ་སྨད་རྒྱས། །དྲུག་ཅུ་རྩ་བཞིའི་གླུ་དང་གར་
ལ་མཁས། །མཐོང་བས་མོད་ལ་སིམ་པའི་དཔལ་ཀུན་སྟེར། །རྨད་བྱུང་འདོད་པའི་
ཡོན་ཏན་འབུམ་འགྱེད་པ། །རབ་འབྱམས་ནམ་མཁའ་གང་བ་རབ་སྤྲོས་ཏེ། །བཞིན་
རས་གཟུགས་ཀྱི་མཛེས་པའི་ལང་ཚོ་སྟེར། །སྙན་པའི་གླུ་དང་པི་ཝཾ་སིལ་སྙན་
འཁྲོལ། །བཟང་པོའི་བྱུག་པའི་དྲི་ཡིས་ཕྱོགས་ཀུན་འགེངས། །རོ་མཆོག་ནུས་པ་
སྟོང་གི་བཅུད་བཟང་བསྟར། །འཇམ་མཉེན་རེག་བྱ་མཆོག་གི་བདེ་སྟེར་བ། །སྐྱབས་
གསུམ་རབ་འབྱམས་རྒྱལ་ཀུན་འདུས་པའི་གཏེར། །འཇམ་མགོན་དཀྱིལ་འཁོར་ལྷ་
ཡི་ཚོགས་ལ་འབུལ། །ཨོཾ་ཨཱཿགུ་རུ་བཛྲ་དྷ་ར་སུ་མ་ཏི་ཀིརྟི་ས་པཱ་རི་ཝ་ར་རཱུ་པ་ཕྲ་
ཏིཙྪ་ཧཱུྃ་སྭཱ་ཧཱ། དེ་བཞིན་དུ་ཤལྟ་ནས་སོ་སོར་ཕྲལ་ཏེ་འབུལ། གླིང་འདིར་བགྲོད་བྱེད་གསེར་
གྱི་འཁོར་ལོ་བཀྲ། །ཕུན་ཚོགས་འདོད་པའི་དཔལ་འཇོ་བསམ་འཕེལ་ནོར། །ཟག་
མེད་བདེ་བའི་མཆོག་སྦྱིན་བཙུན་མོའི་མཆོག །བྱམས་བརྩེའི་གཏེར་གྱི་དབྱིག་འཛིན་
ཁྱིམ་བདག་ཚེ། །རབ་མཛེས་རྒྱན་གྱིས་སྤྲས་པའི་ས་སྲུང་ཚོགས། །གང་བསམ་སྐད་
ཅིག་བགྲོད་པའི་ཅང་ཤེས་རྟ། །ཕ་རོལ་དགྲ་སྡེ་འཇོམས་པའི་དམག་དཔོན་རྣམས། །
འཇམ་མགོན་དཀྱིལ་འཁོར་ལྷ་ཡི་ཚོགས་ལ་འབུལ། །ཨོཾ་ཨཱཿགུ་རུ་བཛྲ་དྷ་ར་སུ་མ་
ཏི་ཀིརྟི་ས་པ་རི་ཝ་ར་མ་ཧཱ་སཔྟ་རཏྣ་པྲ་ཏཱིཙྪ་ཧཱུྃ་སྭཱ་ཧཱ། རིན་ཆེན་གདུགས་དང་རྒྱལ་
མཚན་ཆོས་ཀྱི་དུང༌། །གཏེར་བུམ་པད་དཀར་གསེར་ཉ་དཔལ་བེའུ། །འཁོར་ལོ་མེ་
ལོང་གྷི་ཝཾ་བིལ་དུང་ཞོ། །ཡུངས་ཀར་ལི་ཁྲི་བཀྲ་ཤིས་རྫས་རྟགས་བརྒྱད། །འཕན་
གོས་བ་དན་བླ་བྲེ་དར་དཔྱངས་དང་། །མི་ཤིག་གདན་ཁྲི་ཁང་བཟང་དགའ་བའི་
ཚལ༑ ༑གཞན་ཡང་མཆོད་པར་འོས་པའི་ཡོ་བྱད་ཚོགས། །བློ་ཡི་བླངས་ཏེ་འཇམ་
མགོན་ལྷ་ལ་འབུལ། །ཨོཾ་ཨཱཿགུ་རུ་བཛྲ་དྷ་ར་སུ་མ་ཏི་ཀིརྟི་ས་པཱ་རི་ཝ་ར་ཨཝ་མིང་
ལཾ་པུ་ཛ་པྲ་ཏཱིཙྪ་ཧཱུྃ་སྭཱ་ཧཱ།
བསྟོད་པ་ནི། རྒྱལ་ཀུན་ཡབ་གཅིག་གཞོན་ནུ་མཁྱེན་པའི་གཏེར། །མཐོན་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
མཐིང་ལྕང་ལོ་ཉེར་སྦས་ངུར་སྨིག་གར། །བློ་བཟང་རྒྱལ་བར་གྲགས་པའི་བ་དན་
དཀར། །སྲིད་ན་མངོན་པར་བསྒྲེངས་པའི་ལྷ་གཅིག་བསྔགས། །གཟི་བརྗིད་ཉི་མ་
འབུམ་གྱི་དཔལ་མོའི་གཟི། །རབ་དཀར་ཏི་སེའི་མདངས་ལ་ཉེར་འཕོས་ནས། །
མཚན་དཔེའི་མཇའ་ཚོན་འཁྱུག་པའི་འོད་རིས་འབར། །འཇམ་མགོན་དཀྱིལ་འཁོར་
ལྷ་ཡི་སྐུ་ལ་བསྟོད། །ཟབ་གསལ་ཐེག་ཆེན་དབྱར་སྐྱེས་སྒྲ་བརྒྱ་བས། །སྐལ་བཟང་
མདོངས་མཐར་ངེས་ལེགས་སིམ་པའི་དཔལ། །མངོན་གཏེར་མཁྱེན་གསུམ་ལང་ཚོ་
བཀྲ་བའི་གཉེན། །འཇམ་མགོན་དཀྱིལ་འཁོར་ལྷ་ཡི་གསུང་ལ་བསྟོད། །མདོ་རྒྱུད་
གཙུག་ལག་རབ་འབྱམས་ཀུན་གསལ་ངོགས། །མཁྱེན་རབ་ཆ་ཤས་རྫོགས་པའི་སྣང་
བ་ཡིས། །ཐུབ་བསྟན་དཔལ་གྱི་ལག་པའི་དོ་ར་རྒོད། །འཇམ་མགོན་དཀྱིལ་འཁོར་ལྷ་
ཡི་ཐུགས་ལ་བསྟོད། །ཐུགས་རྗེའི་གཤེར་འཛིན་འཕྱོ་བའི་ལྡིང་ཁང་ན། །ཞི་སོགས་
ལས་ཀྱི་སྦྲང་ཆར་རྟག་འབེབས་པས། །སྐྱེ་ལྡན་ཕན་བདེའི་འབྲས་བཟང་གཡུར་ཟ་
བ༑ ༑འཇམ་མགོན་འཕྲིན་ལས་ལྷ་ཡི་ཚོགས་ལ་བསྟོད། །ཁྱེད་བསྟོད་ལེགས་བྱས་སྐྱ་
རེངས་སྣང་བ་ཡིས། ། རྒུད་པའི་སྨག་རུམ་ཐུན་གསུམ་མཐར་བསྐྲད་ནས། །བདེ་སྐྱིད་
རྫོགས་ལྡན་ཉི་འོད་གཞོན་ནུའི་དཔལ། །འགྲོ་འདིས་ལོངས་སུ་སྤྱོད་པའི་སྐལ་བཟང་
སྩོལ། །ཅེས་པས་བསྟོད། །
སྒྲུབ་པ་པོས་གཟུང་ཐག་ནས་གཟུང་། མདུན་སྐྱེད་ཀྱི་ཐུགས་ཀར་ཟླ་བའི་དཀྱིལ་
འཁོར་གྱི་སྟེང་དུ་དྷཱི༔ཡིག་གི་མཐར་དམིགས་བརྩེ་མས་བསྐོར་བ་ལས་འོད་ཟེར་
དཔག་ཏུ་མེད་པ་འཕྲོས། ཕྱོགས་བཅུའི་ཞིང་ན་བཞུགས་པའི་རྒྱལ་བ་སྲས་དང་བཅས་
པ་ལ་མཉེས་པའི་མཆོད་པ་འབུལ། དེ་རྣམས་ཀྱི་སྐུ་གསུང་ཐུགས་ཡོན་ཏན་འཕྲིན་
ལས་དང་བཅས་པའི་བྱིན་རླབས་ཐམས་ཅད་འོད་ཟེར་གྱི་རྣམ་པར་བསྡུས་ནས་
སྔགས་ཕྲེང་ས་བོན་དང་བཅས་པ་ལ་ཐིམ། དེ་ལས་བདུད་རྩིའི་རྒྱུན་དཔག་ཏུ་མེད་པ་
བབས་པས། བདག་དང་བསྲུང་བྱ་རྣམས་ཀྱི་ནད་གདོན་སྡིག་སྒྲིབ་བག་ཆགས་དང་



ལས་བཞིའི་འཁོར་ལོའི་རྣམ་གཞག
བཅས་པ་སྦྱངས། གནས་སྐབས་དང་མཐར་ཐུག་གི་དགེ་ལེགས་ཕུན་སུམ་ཚོགས་པ་
ལ་བཀོད་པར་བསམས་ལ། དམིགས་བརྩེ་མ་སྟོང་ཁྲི་གང་མང་བཟླ། ཐུན་འཇོག་ཁར་སྔགས་འཕྲེང་
ས་བོན་ལ་བསྡུ། དྷཱི༔ཡིག་གི་མཐར་ཨ་ར་པ་ཙས་བསྐོར་བར་བསམས་ལ་སྔགས་བརྒྱ་རྩ་བཟླས་ཏེ་བསྡུ།
ས་བོན་དྷི་ཡིག་གི་མཐར་མ་ཎིས་བསྐོར་བར་བསམས་ལ་བརྒྱ་རྩ་བཟླས་ཏེ་བསྡུ། ས་བོན་ཧཱུཾ་ཡིག་གི་
མཐར་བཛྲ་པ་ཎིས་བསྐོར་བར་བསམས་ལ་བརྒྱ་རྩ་བཟླས་ཏེ་བསྡུ། ཡི་གེ་བརྒྱ་པ་བརྗོད་ལ་གཟུང་ཐག་
བསྡུ། མཆོད་བསྟོད་མདོར་བསྡུས་བྱ། །
ཐུན་མཐར་གཏོར་མ་འབུལ་བ་ནི། ཨོཾ་བཛྲ་ཨ་མྲྀ་ཏས་བསངས། སྭ་བྷ་ཝས་སྦྱངས།
སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་
ལྷའི་ཞལ་ཟས་འདོད་པའི་ཡོན་ཏན་ལྔ་དང་ལྡན་པའི་སྟེང་དུ་ཨོཾ་ཨཱཿཧཱུྃ་གིས་མཚན་པ་
ལས་འོད་ཟེར་འཕྲོས། འཁོར་འདས་ཀྱིས་བསྡུས་པའི་བཅུད་ཐམས་ཅད་བསྡུས་ནས་
འབྲུ་གསུམ་ལ་ཐིམ་ཞིང་དེ་ཡང་འོད་དུ་ཞུ་ནས་བདུད་རྩིའི་རྒྱ་མཚོ་ཆེན་པོར་གྱུར།
ཨོཾ་ཨཱཧཱུཾ། ལན་གསུམ། མདུན་སྐྱེད་ཀྱི་ལྷའི་ལྗགས་འོད་ཟེར་གྱི་སྦུ་གུས་གཏོར་མའི་
བཅུད་དྲངས་ཏེ་གསོལ་བར་གྱུར། ཨོཾ་གུ་རུ་སུ་མ་ཏི་ས་པཱ་རི་ཝ་ར་ཨི་དཾ་བལིངྐ་ཁ་
ཁ་ཁཱ་ཧི་ཁཱ་ཧི། ལན་བདུན་གྱིས་དབུལ། སླར་ཡང་མཆོད་པས་མཆོད། རྒྱལ་བ་ཀུན་གྱི་ཐུགས་
རྗེའི་རོལ་པ་ལས། །གང་འདུལ་ཅིར་ཡང་འཆར་བའི་འཕྲིན་ལས་མཆོག །དམིགས་
མེད་འགྲོ་ལ་གཟུགས་སྐུར་ཡོངས་ཤར་བ། །རྗེ་བཙུན་བླ་མའི་ཞབས་ལ་ཕྱག་འཚལ་
བསྟོད། །བདག་གིས་བགྱིད་པའི་ལས་རྣམས་འདི་དག་གིས། །འཇིག་རྟེན་འདི་ནི་
མྱུར་དུ་སངས་རྒྱས་ཤོག །འགྲོ་ལ་ཕན་ཕྱིར་ལས་འདི་མྱུར་འགྲུབ་ནས། །སེམས་
ཅན་སྡུག་བསྔལ་མང་པོ་གཟིར་ལས་སྒྲོལ། །རྒྱལ་བ་ཀུན་གྱི་རིགས་གསུམ་འདུས་
པའི་བདག་ཉིད་རྗེ་བཙུན་བློ་བཟང་གྲགས་པས་བདག་དང་སེམས་ཅན་ཐམས་ཅད་ཀྱི་
འགལ་རྐྱེན་བར་ཆད་ཐམས་ཅད་ཞི་ཞིང་། མཆོག་ཐུན་མོང་གི་དངོས་གྲུབ་མ་ལུས་
པ་སྩལ་ཅིང་སྒྲུབ་པའི་ལས་འདི་མྱུར་དུ་འགྲུབ་པར་མཛད་དུ་གསོལ། འཁོར་ལོ་ལ་མེ་



4
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཏོག་འཐོར་ཞིང་གསོལ་བ་བཏབ། བསྐྱེད་པའི་ལྷ་ཚོགས་འོད་དུ་ཞུ་ནས་འཁོར་ལོའི་རྣམ་པ་
དང་༑ མཚན་དང་དཔེ་བྱད་ལ་སོགས་པ་འོད་དུ་ཞུ་ནས་ཡིག་འབྲུ་སོ་སོའི་རྣམ་པར་
གྱུར། འདིར་ནི་གཟུགས་དང་སོགས། སུ་པྲ་ཏིཥྛ་བརྗོད་ཅིང་མེ་ཏོག་འཐོར་ཏེ་ཤིས་པ་བརྗོད་
དོ༑ ༑དེ་ལྟར་ཞག་གྲངས་གསུམ་ཙམ་གྱི་རིང་ལ་ཐུན་བཞིར་བྱས་ཏེ་བླ་མའི་རྣལ་འབྱོར་དང་བདག་བསྐྱེད་
ཚར་གཅིག་སྔོན་དུ་འགྲོ་བས་མདུན་སྐྱེད་ཀྱི་འཁོར་ལོའི་བསྐྱེད་ཆོག་དང་བཟླས་དམིགས་ལན་མང་དུ་
བྱས་པས་ཚུལ་བཞིན་དུ་བསྒྲུབ།
དངོས་གཞི། ༡༽ བར་ཆད་ཀྱི་ལས་ཞི་བའི་འཁོར་ལོ།
གཉིས་པ་དངོས་གཞི་ལ། བླ་མའི་རྣལ་འབྱོར་བཞག་སྟེ། བདག་སྐྱེད་སྔོན་དུ་འགྲོ་བས། འཁོར་
ལོའི་བསྐྱེད་ཆོག་དང་བཟླས་པ་གཏོར་བསྔོས་འོད་ཞུའི་བར་ཚར་གཅིག་བྱས་ཏེ། འཁོར་ལོ་བསྐོར་བའི་
ལས་དངོས་གཞི་ལ་གཉིས། གསོལ་བ་འདེབས་པའི་རྟེན་བསྐྱེད་པ་དང༌། འཁོར་ལོའི་བྱ་བ་དངོས་བཤད་
པ་གཉིས། དང་པོ་ནི། རང་ཉིད་རྗེ་བླ་མར་གསལ་བཞིན་པ་ནས་རང་གི་སྤྱི་བོར། འདི་ཁའི་རྩ་བར། རྗེ་
ཙོང་ཁ་པ་སངས་རྒྱས་ཀུན་འདུས་ཀྱི་བདག་ཉིད། རྗེ་བཙུན་འཇམ་དབྱངས་དང་གཉིས་སྣང་གི་རྟོག་པ་
མཐའ་དག་དང་བྲལ་བ། ཁྲི་གདན་དང་བཅས་པ་ཟུང་འཇུག་སྒྲུབ་པའི་ཤིང་རྟ་ནང་ལྟར་བསྐྱེད་གསུངས་
པ་ལྟར་རྒྱལ་དབང་ལྔ་པ་ཆེན་པོས་མཛད་པའི་ཟུང་འཇུག་སྒྲུབ་པའི་ཤིང་རྟ་ནང་ལྟར་བྱས་ཀྱང་མཐུས་
མོད། འོན་ཀྱང་འཇུག་པ་བདེ་བའི་ཕྱིར་ལས་ཚོགས་ནས་འབྱུང་བའི་བླ་མའི་རྣལ་འབྱོར་འདི་ལྟར། རང་
གི་སྤྱི་བོར་སྣ་ཚོགས་པདྨ་དང་ཟླ་བའི་གདན་གྱི་སྟེང་དུ་དྷཱི༔ལས་ཁམས་གསུམ་ཆོས་
ཀྱི་རྒྱལ་པོ་ཤར་ཙོང་ཁ་པ་ཆེན་པོ་སྐུ་མདོག་དཀར་གསལ་མཛེས་པའི་འཛུམ་ཞལ་
དང་ལྡན་པ། སྐུ་ལ་ཆོས་གོས་ངུར་སྨྲིག་གི་མདོག་ཅན་གསུམ་མཛེས་པར་གསོལ་
ཞིང་། དབུ་ལ་པཎ་ཞྭ་གསེར་གྱི་མདོག་ཅན་སྣེ་རིང་གསོལ་བ། ཞལ་གྱི་དཀྱིལ་འཁོར་
ཤིན་ཏུ་འཛུམ་ཞིང་། ཟླ་བ་ཉ་ཡོངས་སུ་གང་བ་ལྟ་བུ། ཕྱག་གཉིས་ཆོས་འཁོར་གྱི་



ལས་བཞིའི་འཁོར་ལོའི་རྣམ་གཞག
ཕྱག་རྒྱ་ཐུགས་ཀར་མཛད་པའི་མཐེབ་མཛུབ་ཀྱིས་ཨུཏྤལའི་ཡུ་བ་བཟུང་བའི་འདབ་
མ་སྙན་གཡས་གཡོན་གྱི་ཐད་དུ་ཁ་ཕྱེ་བའི་གཡས་ཀྱི་སྟེང་ན་ཤེས་རབ་ཀྱི་རལ་གྲི་
དང་༑ གཡོན་གྱི་སྟེང་ན་ཤེར་ཕྱིན་གྱི་གླེགས་བམ་བསྣམས་པ། ཞབས་རྡོ་རྗེ་སྐྱིལ་ཀྲུང་
གིས་བཞུགས་པའི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ།
མགྲིན་པར་ཨཱལས་པདྨ་དམར་པོའི་ལྟེ་བར་ཨཱས་མཚན་པ། ཐུགས་ཀར་ཧཱུྃ་ལས་
རྡོ་རྗེ་སྔོན་པོའི་ལྟེ་བར་ཧཱུྃ་དང་དྷིཡིག་གིས་མཚན་པ། ཐུགས་ཀའི་ཧཱུཾ་ལས་འོད་
ཟེར་འཕྲོས་པས་བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་དང་བྱང་ཆུབ་
སེམས་དཔའི་ཚོགས་ཀྱིས་བསྐོར་བ་དགའ་ལྡན་གྱི་གནས་ནས་སྤྱན་དྲངས། ཛཧཱུྃ་
ཐཾ་ཧོ༔ གཉིས་སུ་མེད་པར་གྱུར་པར་བསམ། །
མཆོད་བསྟོད་བྱས་ལ། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །ཞེས་སོགས་
ཀྱི་ཡན་ལག་བདུན་པ་མཎྜལ་བཅས་འབུལ། ཡང་ན་ཚིགས་བཅད་འཁྱེར་བདེ་ཟུང་འཇུག་བགྲོད་པའི་
ཤིང་རྟ་ལས་ཤིན་ཏུ་བསྡུས་པའི་བླ་མའི་རྣལ་འབྱོར་འདི་ལྟར། རྨད་བྱུང་གཞོམ་བྲལ་གཤིས་
ལུགས་དག་པའི་མཁར། ། ཀུན་རྫོབ་རྟེན་འབྱུང་འཇའ་ཚོན་རི་མོ་ལྟར། །སྣང་སྟོང་ཟུང་
འཇུག་བདེ་ཆེན་རྒྱས་པའི་ཀློང་། །རང་མདུན་མཁའ་དབྱིངས་མི་ཤིགས་སྲ་འཁྲེགས་
པའི། །རྡོ་རྗེའི་ར་བ་བླ་རེའི་གུར་ཁང་ཕྱིར། །རབ་འབར་འཇིགས་རུང་ཡེ་ཤེས་མེ་
དཔུང་འཁྲིགས། །སྲ་བརྟན་རྡོ་རྗེའི་སྲུང་བའི་འཁོར་ལོའི་དབུས། །ཡིད་འཕྲོག་རིན་
ཆེན་ལས་གྲུབ་གཞལ་མེད་ཁང་། །ངོ་མཚར་རྒྱན་གྱི་ཁྱད་པར་བྱེ་བ་བརྒྱས། །བཀོད་
ལེགས་འཕྱང་འཕྲུལ་བསྟར་བའི་ཞིང་ཁམས་ཀྱི། །ཕྱི་ནང་ཀུན་བཟང་བླ་མེད་མཆོད་
པའི་སྤྲིན། །ཀུན་གསལ་དོག་པོར་འགེང་བར་རབ་དཀྲིག་དབུས། ། གཞོམ་བྲལ་
སེང་གེས་བཏེགས་པའི་རིན་ཆེན་ཁྲིར། །སྣ་ཚོགས་འདབ་བརྒྱ་བཞད་པའི་གེ་སར་
དབུས། །ཐབས་ཤེས་ཉི་ཟླའི་དཀྱིལ་འཁོར་ཆ་རྫོགས་ཏེ། །རྒྱལ་ཀུན་རིགས་གསུམ་
ཀུན་འདུས་བློ་བཟང་གྲགས། །དཀར་གསལ་མཚན་དཔེའི་ལང་ཚོའི་འོད་མདངས་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
འཁྱུག །ཐུགས་ཀར་ཆོས་འཆད་ཕྱག་རྒྱའི་ཨུཏྤལ། །གཡས་གཡོན་སྙན་གོང་འདབ་
མ་བཞད་པའི་རྩེར། །ཡེ་ཤེས་རལ་གྲི་གླེགས་བམ་མངོན་པར་བཀྲ། །ཆོས་གོས་
གསུམ་དང་གསེར་མདོག་པཎ་ཞྭས་མཛེས། །མི་ཕྱེད་རྡོ་རྗེའི་སྐྱིལ་ཀྲུང་གིས་
བཞུགས་པའི། །གནས་གསུམ་འབྲུ་གསུམ་གྱིས་མཚན་ཧཱུཾ་འོད་ཀྱི། །བརྒྱུད་གསུམ་
རྩ་བརྒྱུད་བླ་མ་ཡི་དམ་ལྷ། །མཆོག་གི་རིན་ཆེན་རྣམ་གསུམ་གནས་གསུམ་གྱི། །
དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས། །གར་བཞུགས་གནས་ནས་སྤྱན་
འདྲེན་བསྐུལ་ལེགས་ཀྱིས། །སྐྱབས་གནས་ལྷ་ཚོགས་བཛྲ་ས་མ་ཛ །ལྷུན་གྲུབ་ཞི་
བ་འོད་གསལ་ཆོས་སྐུའི་ཁམས། །མི་ཤིགས་དག་པའི་འཇའ་ལུས་རྡོ་རྗེའི་སྐུ། །ཟུང་
འཇུག་རྩེ་དགའ་རྒོད་པའི་གཟུགས་སྐུའི་ཉིད། །བསོད་ནམས་ཚོགས་ཆེན་ཞིང་དུ་
གཤེགས་སུ་གསོལ། །ཐུགས་རྗེའི་བདག་ཉིད་རྩ་བརྒྱུད་བླ་མ་དང༌། །ཡི་དམ་ལྷ་
ཚོགས་སྐྱབས་གནས་དཀོན་མཆོག་གསུམ། །དཔའ་བོ་མཁའ་འགྲོ་ཆོས་སྐྱོང་སྲུང་
མའི་ཚོགས། །སྤྱན་འདྲེན་མཆོད་པའི་གནས་འདིར་གཤེགས་སུ་གསོལ། །ཕུན་
ཚོགས་བདེ་ལེགས་འབྱུང་བའི་སྒོ་གཅིག་པུ། །རིན་ཆེན་སྐྱབས་གནས་ཀུན་འདུས་
ཡེ་ཤེས་ལྷ། །ཏིང་འཛིན་མོས་པས་བསྐྱེད་པའི་དམ་ཞིང་ལྟར། །དགྱེས་ཤིང་བརྩེ་
བས་བརྟན་པར་བཞུགས་སུ་གསོལ། །རབ་འབྱམས་དཀྱིལ་འཁོར་གླིང་བཞིའི་དོ་ར་
རུ༑ ༑རིགས་བརྒྱའི་གསེར་གྱི་རྩིབས་སྟོང་འཁོར་ལོ་ཡིས། །བཤད་སྒྲུབ་ཆོས་ཀྱི་
སྲིད་ལ་དབང་བསྒྱུར་བ། །ཁྱབ་བདག་དཔལ་ལྡན་བླ་མར་གུས་ཕྱག་འཚལ། །ཇི་
སྙེད་བླང་དོར་གསལ་བའི་སྒྲོན་མེ་དང་། །རྨོངས་པའི་མུན་སེལ་ཉིན་མོའི་དབང་ཕྱུག་
མཆོག །ཉོན་མོངས་ཚ་གདུང་སེལ་མཛད་མཚན་མོའི་མགོན། །སྐྱབས་གསུམ་ཀུན་
འདུས་དཔལ་ལྡན་བླ་མར་འདུད། །ཡངས་པའི་སྣོད་དུ་རབ་གཏམས་བདུད་རྩིའི་མཚོ།
།དལ་འབབས་དུང་གིས་དབུ་བའི་འཛུམ་འཕྲེང་རྒོད། །མ་ལུས་ཞིང་ཀུན་འགེངས་པའི་
མཆོད་ཡོན་ཚོགས། །མཆོག་ཏུ་དད་པས་བླ་མ་ལྷ་ལ་འབུལ། །གསེར་གྱི་འོད་
འཁྲིགས་ལྷ་རྫས་མནྡ་ར། །ཡོངས་འདུ་ས་ཧ་ཀ་རའི་མེ་ཏོག་དང་། །པདྨ་ཨུཏྤལ་ཨུ་



ལས་བཞིའི་འཁོར་ལོའི་རྣམ་གཞག
དུམ་ཀུ་མུད་སོགས། །མཆོད་འོས་མེ་ཏོག་ཀུན་ཀྱང་ཁྱེད་ལ་འབུལ། །ཙནྡན་ག་བུར་
ཨ་ཀ་རུ་ལ་སོགས། །རིན་ཆེན་སྣོད་དུ་འབར་བའི་མེས་བསྲེག་པས། །དུད་པའི་
སྤྲིན་ཕུང་ལྷ་ཡི་ལམ་ཀུན་ཏུ། །ཁྱབ་པའི་དྲི་བཟང་ཀུན་ཀྱང་ཁྱེད་ལ་འབུལ། །ཇི་སྙེད་
ཉི་ཟླ་ནོར་བུའི་སྣང་བ་དང་། །འོད་ཟེར་བཞད་ལྡན་གསེར་གྱི་སྣོད་ཡོངས་སུ། །དྲི་
ཞིམ་རྩི་མར་འབྲུ་མར་སྣ་ཚོགས་པ། །རབ་འབར་སྒྲོན་མེ་རྣམས་ཀྱང་ཁྱེད་ལ་འབུལ།
།སྣ་ཚོགས་ཕྲ་བཀོད་དབྱིབས་ལེགས་སྣོད་ཡངས་སུ། །ག་བུར་གུར་གུམ་ཙནྡན་
གྱིས་བསྒོས་པའི། །དྲི་བཟང་ཞིང་ཀུན་ཅིག་ཅར་འགེངས་བྱེད་པ། །ཡིད་འོང་དྲི་ཆབ་
ཚོགས་ཀྱང་ཁྱེད་ལ་འབུལ། །ལྷ་དང་མི་ཡི་རྣམ་དཀར་གྱིས་བསྐྲུན་པའི། །བཟའ་དང་
བཏུང་བ་རོ་བརྒྱའི་ཕུན་ཚོགས་ཅན། །མཛེས་ཤིང་ཡིད་འོང་ཁྱད་པར་སྣ་ཚོགས་པ།
།སྟོང་གསུམ་ཁྱོན་ཀུན་བཀང་སྟེ་ཁྱོད་ལ་འབུལ། །དྲུག་ལྡན་ལ་སོགས་མཛེས་
པའི་གླུ་དབྱངས་དང༌། །སྙན་པའི་གདངས་ཀྱི་འགྱུར་བ་སྟོང་གྲགས་དང༌། ། རྣ་
བའི་བཅུད་ལེན་རྒྱས་བྱེད་ལྷ་དང་མིའི། །སྣ་ཚོགས་རོལ་མོ་རྣམས་ཀྱང་ཁྱེད་ལ་
འབུལ། །གང་ཤར་གཟུགས་ཀྱི་སྣང་བ་མ་ལུས་པ། ། ཟླ་ཞལ་ཨུཏྤལ་མིག་ཅན་འཇོ་
སྒེག་ཅན། །ཕྱོགས་ཀུན་ངོ་མཚར་གར་གྱི་རི་མོ་བཞིན། །གཟུགས་ཀྱི་རྡོ་རྗེ་མར་
བསྒོམས་ཁྱེད་ལ་འབུལ། །གང་ཤར་སྒྲ་ཡི་སྣང་བ་མ་ལུས་པ། །དྲི་བཟང་པི་ཝཾ་བརྡུང་
ཞིང་སྣང་བ་ཡི། །བཅུད་ལེན་གླུ་དབྱངས་གྲེ་འགྱུར་འབུམ་ཕྲག་ཅན། །སྒྲ་ཡི་རྡོ་རྗེ་
མར་བསྒོམས་ཁྱེད་ལ་འབུལ། །གང་ཤར་དྲི་ཡི་སྣང་བ་མ་ལུས་པ། །ལུས་དང་ཁ་ནས་
ག་བུར་དྲི་བཟང་ཅན། །གུར་གུམ་དོག་པས་ཕྱོགས་ཀྱི་འཁོར་ལོ་འགེངས། །དྲི་ཡི་རྡོ་
རྗེ་མར་བསྒོམས་ཁྱེད་ལ་འབུལ། །གང་ཤར་རོ་ཡི་སྣང་བ་མ་ལུས་པ། །བིམ་པ་ལྟར་
དམར་མ་མཆུའི་སྦྲང་རྩི་དང༌། །རོ་བརྒྱའི་བཅུད་ལྡན་ལྷ་ཡི་ཞལ་ཟས་འཛིན། །རོ་ཡི་རྡོ་
རྗེ་མར་བསྒོམས་ཁྱེད་ལ་འབུལ། །གང་ཤར་རེག་བྱའི་སྣང་བ་མ་ལུས་པ། །འཇམ་མཉེན་
འཁྲིལ་ཆགས་པདྨའི་ལུས་ཕྲ་མ། །སྣ་ཚོགས་ལྷ་རྫས་ན་བཟའི་ལྷབ་ལྷུབ་འཛིན། །
རེག་བྱའི་རྡོ་རྗེ་མར་བསྒོམས་ཁྱེད་ལ་འབུལ། །ནམ་མཁའི་མཐས་ཁྱབ་གངྒཱའི་རྡུལ་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རྙེད་ཀྱི། །འཇིག་རྟེན་ཁམས་ན་ལྷ་དང་མི་ཡི་རྫས། ། ཡིད་འོང་མཆོད་པར་འོས་པ་ཅི་
མཆིས་པ། །སྐྱབས་གནས་ཐུགས་རྗེའི་གཏེར་ལ་དབུལ་བར་བགྱི། །རིས་བྲལ་འགྲོ་
བའི་ཡིད་ཀྱི་ནོར་འཛིན་ལ། །དཀར་པོའི་ལས་ལམ་བཅུ་ཡི་ས་བོན་ལས། །ལེགས་
འཁྲུངས་ལྷ་དང་མི་ཡི་བདེ་བའི་འབྲས། །ཡོངས་སུ་སྨིན་པའི་དགེ་ཚོགས་རྣམས་
ཀྱང་འབུལ། །འཇིགས་རུང་འཁོར་བ་ཆུ་སྲིན་འབྱུང་གནས་ལས། །མཐོ་རིས་གྲུ་ཆེན་
ངེས་འབྱུང་རླུང་ཤུགས་ཀྱིས། །ལེགས་བསྐྱེད་རྣམ་གྲོལ་རིན་ཆེན་གླིང་མཆོག་ལ། །
འདོད་རྒུར་སྤྱོད་པའི་དགེ་ཚོགས་རྣམས་ཀྱང་འབུལ། །རིན་ཆེན་བྱང་ཆུབ་སེམས་
ཀྱི་ཁང་བཟང་ལ། །ཕྱིན་དྲུག་བསྡུ་བཞིའི་ཐོག་ཕུབ་མཛེས་པའི་རྩེར། །ཀུན་མཁྱེན་ཡེ་
ཤེས་ནོར་བུའི་ཏོག་གིས་མཛེས། །ཐེག་ཆེན་ཆོས་ཀྱི་ཕོ་བྲང་ཁྱེད་ལ་འབུལ། །རང་
བཞིན་སྤྲོས་དང་བྲལ་བའི་ཆོས་ཀྱི་དབྱིངས། །སྨྲ་བསམ་བརྗོད་མེད་ལྷན་སྐྱེས་བདེ་
བའི་ཉམས། །ཨེ་མ་འཁོར་འདས་ཆོས་ཀུན་རོ་གཅིག་པ། །དམིགས་མེད་ཆོས་སྐུའི་
བདག་ཉིད་ཁྱེད་ལ་འབུལ། །དེ་རྣམས་ནི་མཆོད་པའི་ཡན་ལག་གོ །ཐོག་མེད་དུས་ནས་ཉོན་
མོངས་གཞན་དབང་གིས། །སྒོ་གསུམ་མི་དགེའི་སྡིག་པ་ཅི་བགྱིས་དང༌། །ཁྱད་པར་
དམ་ཚིག་གང་འགལ་ནོངས་པའི་ཆ། །མཐའ་བྲལ་འཁོར་གསུམ་སྟོབས་བཞིའི་དག་
པར་འཆག །ཚོགས་གཉིས་བསྐལ་པར་འབད་པས་བསྒྲུབ་དགོས་པར། །སྙིགས་
དུས་ཚེ་འདིར་མྱུར་ལམ་ཐབས་མཁས་ཀྱིས། །ཟུང་འཇུག་ཐར་པ་མཆོག་གི་ཕོ་བྲང་
དུ༑ ༑གཤེགས་པར་མཛད་ལ་རྣམ་ཀུན་རྗེས་ཡི་རང་། །སྲིད་པའི་བརྟན་གཡོའི་སྣང་བ་
ལྕགས་ཀྱི་ཁམས། །དག་པ་གསེར་སྦྱངས་བདེ་སྟོང་ལྷ་ཡི་སྐུར། །བསྒྱུར་མཛད་ཐེག་
པའི་ཡང་རྩེ་གསང་ཆེན་ཆོས། །རྣམ་ཀུན་ཆད་པ་མེད་པའི་བདུད་རྩི་སྩོལ། །གནས་
བཞིའི་དྲུག་ཆིངས་རྒྱ་ཡི་བ་ཀུ་ལ། །སྟོང་ཆེན་སྐྱེད་མེད་གཟེགས་མས་མངོན་དཀྲོལ་
ནས༑ །ཟུང་འཇུག་ཁོ་ལག་བཞད་པའི་གེ་སར་དབུས། །སྐྱེ་ལྡན་བུང་བས་རིང་མིན་
རོལ་བར་སྨོན། །ཞེས་ཡན་ལག་བདུན་པ་བྱ། མཎྜལ་རྒྱས་པ་འབུལ། མ་གྲུབ་ཚེ། གྲངས་མེད་
དཔག་ཚད་ཁྱོན་ལྡན་མགྱོགས་འགྲོའི་སྟེང་། །བྱེ་བ་ཕྲག་བརྒྱའི་ཆུ་དང་གསེར་གྱི་



ལས་བཞིའི་འཁོར་ལོའི་རྣམ་གཞག
གཞིར། །ལྷུན་པོའི་དབང་པོ་གླིང་བཞི་གླིང་ཕྲན་བཅས། །ལྷ་ལམ་མཛེས་བྱེད་ཉི་
ཟླའི་སྣང་བ་ཡང་། །དེ་སྙེད་གྲངས་ལྡན་ལྕགས་རི་མུ་ཁྱུད་བཅས། །རིན་ཆེན་བདུན་
དང་འདོད་དགུའི་གཏེར་ཆེན་པོ། །བདག་ལུས་ལོངས་སྤྱོད་དུས་གསུམ་དགེ་བའི་
ཚོགས། །ཀུན་བཟང་མཆོད་པའི་སྤྲིན་དང་ལྷན་ཅིག་ཏུ། །མ་ལུས་ཞིང་གི་དམ་པ་
སྐྱབས་ཀྱི་མཆོག ། རྒྱལ་བ་ཀུན་ལས་ལྷག་པའི་བཀའ་དྲིན་ཅན། །རབ་འབྱམས་རྒྱལ་
བ་ཀུན་དངོས་བླ་མ་ལྷ། །འབུལ་ལོ་མཆོག་དང་ཐུན་མོང་དངོས་གྲུབ་ཀུན། །ད་ལྟ་ཉིད་
དུ་བདག་ལ་སྩལ་དུ་གསོལ། །ཞེས་ཡན་ལག་བདུན་པ་མཎྜལ་དང་བཅས་པ་འབུལ།
གཉིས་པ་འཁོར་ལོའི་བྱ་བ་དངོས་ནི། བསྒྲུབས་པའི་འཁོར་ལོ་བསྒྲུབ་བྱ་རང་གིས་བསྐོར་
བའམ། རླུང་གིས་བསྐོར་བ། ཆུ་སོགས་གང་གིས་བསྐོར་བ་ཁྱད་མེད་ཅིང་མཚམས་འདི་ནས་འཇུག་
སྟེ་ལེགས་པར་བསྐོར། སྤྱི་བོའི་ཚོགས་ཞིང་སྐྱབས་གནས་ཀུན་འདུས་ལ་ལས་འགྲུབ་པའི་གསོལ་བ་
ཤུགས་དྲག་ཏུ་བཏབ་ནས་འཁོར་ལོ་བསྐོར་བར་བྱ་ལ། གསོལ་འདེབས་ཀྱི་བཟླས་དམིགས་ནི། རང་
ཉིད་རྗེ་བླ་མར་གསལ་བའི་སྤྱི་བོའམ། མདུན་གྱི་ཚོགས་ཞིང་གི་ཐུགས་ཀའི་དྷཱི༔ཡིག་
ལས་འོད་ཟེར་འཕྲོས། འཁོར་ལོའི་དྷཱི༔ཡིག་ལ་ཕོག དེ་ལས་འོད་ཟེར་དཔག་ཏུ་མེད་
པ་འཕྲོས། རྩིབས་ཀྱི་ཧཱུྃ་རྣམས་ལ་ཕོག་པས། དེ་རྣམས་ཁྲོ་བོ་འཇིགས་སུ་རུང་བ་
ཞལ་གཅིག་ཕྱག་གཉིས་སྤྱན་གསུམ་མེ་ལྟར་འབར་བ། ཕྱག་གཡས་རྡོ་རྗེ་མེ་འབར་
བ་ནམ་མཁའ་ལ་འཕྱར་ཞིང་། གཡོན་པས་སྡིག་མཛུབ་གྱི་རྩེ་ལ་མེ་དཔུང་འབར་བ།
དུར་ཁྲོད་ཀྱི་ཆས་དང་ཁྲོ་བོའི་རྒྱན་གྱིས་བརྒྱན་པ་བཅུར་གྱུར། དེ་ལས་ཀྱང་འོད་ཟེར་
དཔག་ཏུ་མེད་པ་འཕྲོས་པ་དམིགས་བརྩེ་མའི་ཡིག་འབྲུ་རྣམས་ལ་ཕོག ཡིག་འབྲུ་རེ་
རེ་ནས་འོད་ཟེར་དཔག་ཏུ་མེད་པ་འཕྲོས་པས་བསྒྲུབ་བྱའི་ལུས་ལ་ཕོག་པས། ལུས་
ཀྱི་སྟོད་སྨད་བར་གསུམ་ཕྱི་ནང་ཀུན་དང་ཁྱད་པར་ནད་ཟུག་གང་ཡོད་ཀྱི་སྟེང་དུ་འོད་
ཟེར། རླུང་ལ་དུད་ཁ། མཁྲིས་པ་ལ་སྔོན་པོ། བད་ཀན་ལ་དམར་པོ། འདུས་ནད་ལ་
དཀར་པོ་སོགས་གང་དགོས་ཚ་བསྲེག་འབར་བ་འཁྲུགས་པས་གཟིར། ནད་རྣམས་



30
༸ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ལྕགས་སྲེག་གིས་མར་བཞུས་པ་དང་བ་མོ་ལ་ཉི་ཟེར་ཞུགས་པ་ལྟར་ལྷག་མེད་དུ་
བྱས། ལུས་ཀྱི་ནང་ཐམས་ཅད་འོད་ཟེར་གཏམས་པར་བྱས་ཏེ་ཕྱིན་ཆད་ནད་གདོན་
བར་ཆད་གང་གིས་མི་ཚུགས་པར་བྱས་པར་བསམས་ལ། སླར་ཡང་དམིགས་བརྩེ་མ་གང་
མང་བཟླ་ཞིང་གོང་ལྟར་དམིགས་པ་གཟིར། ཐུན་མཇུག་ཏུ་མཆོད་བསྟོད་མདོར་བསྡུས་དང༌། དེང་ནས་
བརྩམས་ཏེ་ཚེ་རབས་ཀུན་ཏུ་བདག་ཅེས་སོགས་ཀྱི་སྨོན་ལམ་མདོར་བསྡུས་བྱ་བ། ཐུན་རྗེས་མ་རྣམས་
ལ༑ སྤྱི་བོའི་ཚོགས་ཞིང་སླར་གསལ་བཏབ་སྟེ། ཚོགས་ཞིང་གི་ཐུགས་ཀའི་དིལས་འོད་ཟེར་འཕྲོས་
ཞེས་སོགས་ཀྱི་འོད་ཟེར་སྤྲོ་བསྡུ་དང་བཅས་པའི་དམིགས་བརྩེ་མ་གང་མང་བཟླ་ཞིང་འཁོར་ལོ་བསྐོར།
དེ་ལྟར་ཞག་གྲངས་བདུན་ཉེར་གཅིག་སོགས་ལས་གང་ཡིན་འགྲུབ་ཀྱི་བར་དུ་ཉི་མ་རེ་རེ་བཞིན། ཐུན་
དང་པོར་བདག་བསྐྱེད་དང་། འཁོར་ལོ་སྒྲུབ་ཆོག་འོད་ཞུའི་བར་ཚར་རེ་རེ་བཞིན་བྱ་ཞིང་། ཐུན་རྗེས་མ་
གསུམ་ལ། བདག་སྐྱེད་སྒྲུབ་ཆོག་སྐོར་བཞག་སྟེ། ལས་དངོས་གཞི་ཚོགས་ཞིང་ནས་མཇུག་དགོང་མོར་
ཚོགས་ཞིང་རང་ལ་བསྡུ་ཞིང་། རང་གིས་བསྒོམས་པའི་བདག་སྐྱེད་བསྡུ་རིམ་བྱས་ལ་གཤམ་གྱི་སྨོན་
ལམ་དང་ཤིས་བརྗོད་བྱའོ། །འཁོར་ལོའི་སྒྲུབ་པ་ཙམ་གྱི་སྐབས་སུ་ལས་དངོས་མ་བྱས་ཀྱང་སྒྲུབ་ཆོག་
གིས་བསྒྲུབས་ཏེ་འོད་ཞུ་བྱས་ནས་འཁོར་ལོ་རླུང་ལ་གཟུགས་པར་བྱའོ། །དེ་ལྟར་བསྒྲུབས་པས་ལས་
གྲུབ་པ་ན།
གསུམ་པ་མཇུག་གི་བྱ་བ་ནི། ཐུན་རྗེས་མའི་མཇུག་ཏུ། ཁྲོ་བོ་བཅུ་འོད་དུ་ཞུ་ནས་
དབུས་ཀྱི་དྷིལ་ཐིམ། དེ་ཡང་ཚོགས་ཞིང་གི་ཐུགས་ཀའི་དྷིལ་ཐིམ། དྷིཚོགས་
ཞིང་དང་དབྱེར་མེད་དུ་ཞུ་ནས་རང་ལ་ཐིམ་པར་བསམ་མོ། །རང་གི་ཐུགས་ཀ་ནས་འོད་
འཕྲོས། སྣོད་བཅུད་འོད་དུ་ཞུ་སྟེ་རང་ལ་ཐིམ། རང་ཡང་ལུས་སྟོད་སྨད་ནས་འོད་དུ་
ཞུ་སྟེ་ཐུགས་ཀའི་དྷཱི༔ལ་ཐིམ། དེ་ཡང་མི་དམིགས་པར་སྟོང་པ་ཉིད་དུ་གྱུར་པར་བསམ།
སྟོང་པའི་ངང་ལས་ལུས་ལྷ་སྐུར་ལྡང་བར་བྱའོ། །
སྨོན་ལམ་ནི། དེ་ལྟར་ཀུན་མཁྱེན་མཉམ་མེད་ཙོང་ཁ་པའི། །གོ་འཕང་མཆོག་སྟེ་
མངོན་དུ་བྱ་བའི་ཕྱིར། །བླ་མའི་རྣལ་འབྱོར་བསྐྱེད་པའི་རིམ་པ་བཅས། །བསྒོམས་



ལས་བཞིའི་འཁོར་ལོའི་རྣམ་གཞག
པས་དེ་དོན་མངོན་དུ་འགྱུར་བར་ཤོག །ཁྱད་པར་ཁྱེད་ཀྱི་ཆོས་སྐུ་དང་མཚུངས་
པའི། །སྟོང་ཉིད་ངང་ལས་རབ་མཛེས་མཚན་དཔེའི་སྐུ། །དཀར་གསལ་ཆོས་འཆད་
རལ་གྲི་གླེགས་བམ་ཅན། །བསྒོམས་པས་ཁྱེད་སྐུ་མངོན་དུ་འགྱུར་བར་ཤོག །སྐུ་
གསུང་ཐུགས་ཀྱི་རྡོ་རྗེ་ཡི་གེར་བཅས། །གནས་གསུམ་དག་པར་བྱིན་གྱིས་བརླབས་
པ་ལས། །འབད་རྩོལ་མེད་པར་རླུང་སེམས་མ་ལུས་པ། །དྷཱ་ཏཱའི་ནང་དུ་བསྡུས་པའི་
དཔལ་ཐོབ་ཤོག །གསོལ་འདེབས་རྒྱལ་པོའི་ཚིགས་སུ་བཅད་པ་ལས། །བསྙེན་
བསྒྲུབ་ཕ་མཐར་ཕྱིན་པ་ལེགས་བསྐྱབས་ནས། །ལས་ཚོགས་བཅུ་གཅིག་ལ་སོགས་
ལས་རབ་འབྱམས། །མ་ལུས་སྒྲུབ་ལ་ཐོགས་པ་མེད་པར་ཤོག །ཁྱད་པར་ཐུབ་དབང་
རྡོ་རྗེ་འཆང་དབང་ནས། །རྩ་བའི་བླ་མའི་བར་གྱི་ངོ་བོ་ཉིད། །བློ་བཟང་གྲགས་པའི་
དཔལ་མཆོག་ཁྱོད་ཀྱིས་ནི། །ཚེ་རབས་ཀུན་ཏུ་འབྲལ་མེད་རྗེས་འཛིན་ཤོག །ཚེ་ཡི་
མཐར་ཡང་བློ་བཟང་གྲགས་པའི་དཔལ། །ཡིད་འོང་མཆོད་སྤྲིན་སྙན་པའི་རོལ་མོ་
བཅས། །བུ་བུ་ཚུར་ཤོག་དགའ་ལྡན་གནས་འགྲོ་ཞེས། །གསུང་གི་དབུགས་དབྱུང་
དངོས་སུ་ཐོབ་པར་ཤོག །རྣམ་དག་བསམ་པའི་ཚུལ་འདིར་འབད་པ་ལས། །བྱུང་བའི་
དགེ་བས་མཐའ་ཡས་འགྲོ་བ་རྣམས། །སྐྱེ་ཞིང་སྐྱེ་བར་འཇམ་དབྱངས་བླ་མ་ཡིས། །
འབྲལ་བ་མེད་པར་རྗེས་སུ་འཛིན་གྱུར་ཅིག །
ཤིས་བརྗོད་ནི། རབ་ཡངས་ནམ་མཁའ་ཏིལ་གྱི་གང་བུ་བཞིན། །ཡོངས་སུ་གང་
བ་བློ་བཟང་གྲགས་པའི་དཔལ། །ཁ་ཅིག་མེ་ཏོག་སྣ་ཚོགས་ཆར་འབེབས་ཤིང་། ། ལ་
ལ་བཀྲ་ཤིས་གདངས་སྙན་གླུ་རུ་ལེན། །གཞན་དག་བགེགས་དཔུང་འཇོམས་པའི་
འཕྲིན་ལས་ཀྱིས། །ཁྱེད་ལ་རྟག་ཏུ་དཔལ་གནས་མཛད་པ་འདི། །ཤེས་པར་གྱིས་ལ་
ཡིད་བདེ་སྐྱེད་ཅིག་དང་། །ཤིས་བརྗོད་ཕྲེང་བ་བདག་གིས་བསྒྲག་པར་བྱ། །རྨད་བྱུང་
མཚན་དཔེའི་དཔལ་འབར་ལོངས་སྤྱོད་རྫོགས། །ཁ་སྦྱོར་བདེ་སྟོང་རོ་ལ་རྟག་རོལ་
ཅིང༌། །དམིགས་མེད་ཐུགས་རྗེའི་ཞི་བའི་མཐའ་སྤངས་ནས། །བློ་བཟང་ཡན་ལག་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
བདུན་ལྡན་ལ་ཕྱག་འཚལ། །གསང་བ་ཀུན་གྱི་བདག་པོ་དགེ་ལེགས་དཔལ། །ཆོས་ཀྱི་
རྒྱལ་མཚན་ཆོས་ཀྱི་རྡོ་རྗེ་དང་། །བློ་བཟང་དོན་གྲུབ་ཆོས་ཀྱི་རྒྱལ་མཚན་སོགས། །རྩ་
བ་བརྒྱུད་པའི་བླ་མ་མཆོག་རྣམས་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་
དེས། །ཁྱེད་རྣམས་ཇི་བཞིན་ལམ་མཆོག་འདི་ཉིད་ལས། །བློ་བཟང་རྡོ་རྗེ་འཆང་
དབང་མྱུར་ཐོབ་ནས། །འགྲོ་ཀུན་ཚུལ་དེར་འགོད་པའི་བཀྲ་ཤིས་ཤོག །ཆོས་ཀྱི་ཕུང་
པོ་བརྒྱད་ཁྲི་བཞི་སྟོང་གི །སྙིང་པོ་གཅིག་ཏུ་བསྡུས་པའི་རྒྱལ་བའི་ལམ། །གང་གི་
ཉམས་ལེན་རིམ་པ་ཐམས་ཅད་ཀྱིས། །བཀྲ་ཤིས་དགེ་མཚན་རྒྱ་མཚོས་ཁྱབ་གྱུར་
ཅིག །ཚུལ་དེར་སྤྱོད་པའི་འཕགས་པའི་གང་ཟག་དང་། །ལམ་ལ་ཞུགས་དང་སོ་སོ་
སྐྱེ་བོ་ཡི། །དགེ་འདུན་དཀོན་མཆོག་ཇི་སྙེད་མཆིས་པ་ཡིས། །བཀྲ་ཤིས་བྱེ་བ་ཆར་
དུ་ཕབ་ཏུ་གསོལ། །ནམ་མཁའི་ཁྱོན་ལྟར་ཡངས་པའི་ཕོ་བྲང་སོགས་བརྗོད་དེ་མེ་ཏོག་གི་
ཆར་བབ་པར་བྱ་ལ། ལས་གྲུབ་ནས་འཁོར་ལོ་མཆོད་གྲལ་དུ་བཞུགས་སུ་གསོལ་བར་གསུངས་སོ། །
གཉིས་པ་རིམས་ནད་ཞི་བར་བྱེད་པའི་འཁོར་ལོ་བསྒྲུབ་པ་ནི། དང་པོ་བླ་མའི་རྣལ་འབྱོར་
བདག་སྐྱེད། མདུན་སྐྱེད་འཁོར་ལོའི་སྒྲུབ་ཆོག་འོད་ཞུའི་བར་སྔར་ལྟར་བྱས། འཁོར་ལོའི་ལས་དངོས་
གཞིའི་བླ་མའི་རྣལ་འབྱོར་སྔར་ལྟར་ལ། འཁོར་ལོ་བསྐོར་བའི་སྐབས་སུ་བཟླས་དམིགས་ནི། ཚོགས་
ཞིང་གི་ཐུགས་ཀའི་དྷཱི༔ཡིག་ལས་འོད་ཟེར་འཕྲོས། འཁོར་ལོའི་དྷིཡིག་ལ་ཕོག དེ་
ལས་འོད་ཟེར་དཔག་ཏུ་མེད་པ་འཕྲོས། རྩིབས་ཀྱི་ཧཱུྃ་རྣམས་ལ་ཕོག དེ་རྣམས་ཁྲོ་བོ་
འཇིགས་སུ་རུང་བ་ཞལ་གཅིག་ཕྱག་གཉིས་སྤྱན་གསུམ་དམར་ལ་ཟླུམ་ཞིང་མེ་འོད་
འཕྲོ་བ། ཕྱག་གཡས་རྡོ་རྗེ་མེ་འབར་བ་ནམ་མཁའ་ལ་འཕྱར་བས་གནོད་བྱེད་གདོན་
བགེགས་རྣམས་ལ་བསྣུན་པར་མཛད་པ། ཕྱག་གཡོན་སྡིགས་མཛུབ་ཀྱི་རྩེ་ལ་མེ་
འབར་བས་ནད་གདོན་བར་ཆད་ཐམས་ཅད་སྲེག་པར་མཛད་པ། དུར་ཁྲོད་ཀྱི་ཆས་
དང་ཁྲོ་བོའི་རྒྱན་གྱིས་བརྒྱན་པས་བཅུར་གྱུར། དེ་རྣམས་ལས་འོད་ཟེར་དང་མེ་དཔུང་
གི་ཚོགས་དཔག་ཏུ་མེད་པ་འཕྲོས། དམིགས་བརྩེ་མའི་ཡིག་འབྲུ་རྣམས་ལ་ཕོགཡིག་



ལས་བཞིའི་འཁོར་ལོའི་རྣམ་བཞག
འབྲུ་རེ་རེ་ནས་འོད་ཟེར་དང་མེ་དཔུང་གི་ཚོགས་གནམ་ས་བར་སྣང་གང་བ་ཁྲོ་བོ་
མེ་འབར་བ་ཁ་བ་བུ་ཡུག་འཚུབ་པ་ལྟར་འཕྲོས་ཏེ་ནད་བདག་རིམས་བདག་ཡམས་
ནད་ཀྱི་བདག་པོ་སྡེ་བརྒྱད་མ་མོ་འབྱུང་པོ་གདུག་རྩུབ་ཅན་རྣམས་དང་། དེ་དག་གིས་
བཏང་བའི་ཡམས་ནད་རིམས་ནད་སེམས་ཅན་གྱི་ལུས་ལ་ཞུགས་པ་ཡུལ་དུ་འཕྲོས་
ཤིང་འཐོར་བ་ཐམས་ཅད་འོད་ཟེར་མེ་དཔུང་གིས་གཞོབ་ཐུལ་གྱིས་བསྲེགས། སླར་
ཡང་ཚོགས་ཞིང་གི་ཐུགས་ཀ་ནས། འཁོར་ལོ་ལས་འོད་ཟེར་བདུད་རྩིའི་ཆུ་རྒྱུན་གྱི་
རྣམ་པ་དཔག་ཏུ་མེད་པ་འབྱུང་བས་གཞོབ་རྣམས་བཤལ་ཞིང་བཀྲུས་པས་དག འོད་
ཟེར་བསྲུང་བྱ་དང་འཁོར་ལོ་བཅས་ལ་ཕོག་པས་ཡེ་ཤེས་ཀྱི་མེའི་རང་བཞིན་དུ་གྱུར་
པར་བསམས་ལ། དམིགས་བརྩེ་མ་ཁྲི་འབུམ་ལ་སོགས་བཟླ་ཞིང་བཟླས་དམིགས་ལན་མང་བྱས་ལ་
འཁོར་ལོ་བསྐོར། ལས་འགྲུབ་ནས་མཇུག་གི་བསྡུ་རིམ་སྔར་ལྟར་བྱའོ། །
གསུམ་པ་ཕྱུགས་ནད་ཞི་བའི་འཁོར་ལོ་སྒྲུབ་པ་ལ། སྔོན་འགྲོ་དངོས་གཞི་གོང་ལྟར་ལ།
ཚོགས་ཞིང་གི་བཟླས་དམིགས་ནི། ཚོགས་ཞིང་གི་ཐུགས་ཀའི་དྷིཡིག་ལས་འོད་ཟེར་
དཀར་པོ་འཕྲོས། འཁོར་ལོའི་དྷིལ་ཕོག དེ་ལས་འོད་ཟེར་དཀར་པོ་འཕྲོས། རྩིབས་
ཀྱི་ཧཱུྃ་རྣམས་ལ་ཕོག དེ་རྣམས་ལ་ཁྲོ་བོ་རྡོ་རྗེ་དང་སྡིག་མཛུབ་མཛད་པ་བཅུར་གྱུར་
པའི་སྐུ་ལས་འོད་ཟེར་དཀར་པོ་འཕྲོས། དམིགས་བརྩེ་མའི་ཡིག་འབྲུ་རྣམས་ལ་ཕོག་
དེ་རྣམས་ལས་འོད་ཟེར་དཀར་པོ་འཕྲོས་མཐའི་ཆུ་རིས་རྣམས་ལས་ཀྱང་འོད་ཟེར་
དཀར་པོ་ག་བུར་གྱི་ཟེགས་མ་ལྟར་ཤིན་ཏུ་བསིལ་བའི་བདུད་རྩི་འོད་ཟེར་དཔག་
ཏུ་མེད་པ་འཕྲོས་པས། བསྲུང་བྱའི་ཡུལ་གྱི་ཕྱུགས་རྣམས་ལ་ཐིམ་པས་ལུས་ལ་
ཞུགས་པའི་ནད་རྣམས་ལྷག་མ་མེད་པར་བཀྲུས་ཏེ་ཞི་བར་གྱུར་པར་བསམ་ལ་འཁོར་ལོ་
བསྐོར་རོ། །སླར་མཇུག་བསྡུ་སྔར་ལྟར་བྱའོ། ། །
བཞི་པ་ལྟོགས་འགོང་དབུལ་སྲི་ཞི་བའི་སྒྲུབ་པ་ནི། སྔོན་འགྲོ་དངོས་གཞི་སྔར་ལྟར་ལ།
ཚོགས་ཞིང་གི་ཐུགས་ཀའི་དིལས་འོད་ཟེར་སེར་པོ་འཕྲོས། འཁོར་ལོ་དྷིལ་ཕོག



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
དེ་ལས་འོད་ཟེར་སེར་པོ་འཕྲོས། རྩིབས་ཀྱི་ཧཱུྃ་རྣམས་ལ་ཕོག དེ་རྣམས་ཁྲོ་བོ་བཅུར་
གྱུར་པའི་སྐུ་ལས་འོད་ཟེར་སེར་པོ་འཕྲོས། གནོད་བྱེད་རྟོགས་འགོང་དབུལ་འདྲེ་
ཐམས་ཅད་རྒྱ་མཚོའི་ཕ་མཐར་བསྐྲད་དེ་འོད་ཟེར་རྣམས། དམིགས་བརྩེ་མའི་ཡིག་
འབྲུ་རྣམས་ལ་ཕོག་པས་དེ་ལས་འོད་ཟེར་སེར་པོ་འཕྲོས་ཏེ་མཐའི་ནོར་བུའི་ཕྲེང་བ་
ལ་ཕོག་པས་དགོས་འདོད་ཕུན་སུམ་ཚོགས་པའི་རིན་པོ་ཆེའི་ཕུང་པོར་གྱུར། དེ་
ལས་འགྲོ་བ་རང་རང་གི་ཅི་འདོད་པའི་ཟས་གོས་ལོངས་སྤྱོད་འབད་མེད་དུ་འབྱུང་
བས་དབུལ་ཕོངས་ལྟོགས་འགོང་བཀྲེས་སྐོམ་ཐམས་ཅད་ལས་གྲོལ་ཏེ་འདོད་དགུའི་
ལོངས་སྤྱོད་ཀྱིས་ཚིམ་པར་གྱུར་པར་བསམ་ལ་འཁོར་ལོ་བསྐོར། ལས་སྒྲུབ་པའི་སྔོན་དུ་འགོང་
པོ་བཀར་ལ། ལན་ཆགས་གཏོར་མ་གང་མང་གཏོང་། མཇུག་བསྡུ་སྔར་ལྟར་བྱའོ། ། །
ལྔ་པ་གདོན་བགེགས་ཞི་བའི་སྒྲུབ་པ་ནི། སྔོན་འགྲོ་དངོས་གཞི་སྔར་ལྟར་ལ། ཚོགས་ཞིང་
གི་ཐུགས་ཀའི་དྷཱི༔ཡིག་ལས་འོད་ཟེར་འཕྲོས། འཁོར་ལོའི་དྷིལ་ཕོག དེ་ལས་འོད་
ཟེར་འཕྲོས། ཧཱུྃ་བཅུ་ལ་ཕོག་པས་ཁྲོ་བོ་བཅུར་གྱུར་པའི་སྐུ་ལས་འོད་ཟེར་འཕྲོས།
དམིགས་བརྩེ་མའི་ཡིག་འབྲུ་རྣམས་ལ་ཕོག ཁྲོ་བོ་བཅུ་དང་དམིགས་བརྩེ་མའི་ཡིག་
འབྲུ་རེ་རེ་ལས་ཁྲོ་བོ་གཡས་རྡོ་རྗེ་དང་གཡོན་སྡིག་མཛུབ་དང་བཅས་པའི་ཞགས་པ་
ཐོག་པ་དཔག་ཏུ་མེད་པ་སྤྲོས་ཏེ་སྟེང་གདོན་གཟའ་དང་རྒྱུ་སྐར། བར་གདོན་བཙན་
དང་རྒྱལ་འགོང༌། འོག་གདོན་ཀླུ་དང་ས་བདག་སོགས་གདོན་བགེགས་ཐམས་ཅད་
འོག་གསེར་གྱི་ས་གཞི་དང་རྒྱ་མཚོ་ཆེན་པོའི་ཕར་འགྲམ་དུ་བསྐྲད་དེ་གླགས་བལྟ་
མི་ནུས་པ་བྱས། འཁོར་ལོའི་རྡོ་རྗེའི་ར་བ་ནས་རྡོ་རྗེ་ཆེ་ཆུང་གྲངས་མེད་པ་སྤྲོས་
ཏེ་བསྒྲུབ་བྱ་རྣམས་ཀྱི་ཕྱི་རོལ་དུ་བར་ཆད་གང་གིས་ཀྱང་གཞོམ་པར་མི་ནུས་པའི་
བསྲུང་བ་རྡོ་རྗེའི་རྭ་གུར་གྱིས་གཏམས་ཤིང་ལུས་ལ་རྡོ་རྗེའི་ཞུན་ཁྲབ་ཀྱིས་བར་
མཚམས་མེད་པར་གོ་བགོས་པར་བསམས་ལ། མཇུག་བསྡུ་སྔར་ལྟར་རོ། ། །
དྲུག་པ་སྡིག་སྒྲིབ་ཞི་བའི་སྒྲུབ་པ་ནི། བདག་མདུན་སྔར་ལྟར་ལ། ཚོགས་ཞིང་གི་ཐུགས་



ལས་བཞིའི་འཁོར་ལོའི་རྣམ་གཞག
ཀའི་དྷིཡིག་ལས་འོད་ཟེར་འཕྲོས། འཁོར་ལོའི་དྷིལ་ཕོག དེ་ལས་འོད་ཟེར་འཕྲོས།
རྩིབས་ཀྱི་ཧཱུྃ་རྣམས་ལ་ཕོག་པས་ཁྲོ་བོ་བཅུར་གྱུར། དེ་ལས་འོད་ཟེར་འཕྲོས།
དམིགས་བརྩེ་མའི་ཡི་གེ་རྣམས་ལ་ཕོག་པས་སྔགས་ཕྲེང་གི་ཡིག་འབྲུ་རྣམས་
དང་མཐའི་འོད་ཟེར་སྣ་ལྔའི་ཕྲེང་བ་རྣམས་ལས་འོད་ཟེར་དཔག་ཏུ་མེད་པ་འཕྲོས།
ཕྱོགས་བཅུའི་ཞིང་རབ་འབྱམས་ན་བཞུགས་པའི་རྒྱལ་བ་སྲས་བཅས་ཐམས་ཅད་རྡོ་
རྗེ་སེམས་དཔའ་ཡབ་ཡུམ་ཐུགས་ཀར་ཡི་གེ་བརྒྱ་པའི་སྔགས་འཕྲེང་གིས་བསྐོར་བ་
གྲངས་མེད་དཔག་ཏུ་མེད་པའི་རྣམ་པར་སྤྱན་དྲངས། བསྒྲུབ་བྱའི་སྤྱི་བོར་བཞུགས་
པར་གྱུར། བསྒྲུབ་བྱའི་སྤྱི་བོར་བཞུགས་པའི་རྡོར་སེམས་ཡབ་ཡུམ་གྱི་ཐུགས་ཀའི་
སྔགས་འཕྲེང་རྣམས་དང་འཁོར་ལོའི་ཡི་གེ་རྣམས་ལས་བདུད་རྩི་འོད་ཟེར་དཀར་
པོའི་རྣམ་པ་དཔག་ཏུ་མེད་པ་བྱུང་། རང་གཞན་གྱི་སྤྱི་བོ་ནས་ཞུགས་ཚེ་རབས་
འཁོར་བ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཁྱད་པར་འཁོར་བ་
ངན་སོང་གསུམ་གྱི་རྒྱུ་ལས་དང་ཉོན་མོངས་པ་ཐམས་ཅད་དུད་ཁུ་དང་སོལ་ཁུའི་རྣམ་
པར་དབང་པོའི་སྒོ་དང་བ་སྤུའི་བུ་ག་སོགས་ནས་ཕྱིར་ཐོན་ཏེ་ལུས་དྭངས་གསལ་
འོད་ཀྱི་རང་བཞིན་ཅན་དུ་གྱུར། སླར་ཡང་བདུད་རྩི་འོད་ཟེར་གྱི་རྒྱུན་དཔག་ཏུ་མེད་
པ་བྱུང་བས་ལུས་འོད་དང་བདུད་རྩིའི་རང་བཞིན་དུ་གྱུར་པར་བསམ། ཐུན་མཚམས་སུ་སྤྱི་
བོའི་རྡོར་སེམས་ཡབ་ཡུམ་འོད་དུ་ཞུ་ནས་ཐིམ་པར་བསམ་ཞིང་། བསྒྲུབ་བྱ་དེ་ཉིད་ཡི་གེ་བརྒྱ་
པ་འདོན་པར་བཤད་དོ། །མཇུག་བསྡུ་གོང་ལྟར་བྱའོ། །
བདུན་པ་སྨྱོ་འདྲེ་དང་རྒྱལ་འགོང་དམ་སྲིའི་གནོད་པ་ཞི་བའི་ལས་སྒྲུབ་པ་ནི། བདག་མདུན་སྒྲུབ་
པ་སྔར་ལྟར་ལ། ཚོགས་ཞིང་གི་ཐུགས་ཀའི་དྷིལས་འོད་ཟེར་འཕྲོས། འཁོར་ལོའི་དྷིལ་
ཕོག དེ་ལས་འོད་ཟེར་འཕྲོས། རྩིབས་ཀྱི་ཧཱུྃ་རྣམས་ལ་ཕོག་པས་ཁྲོ་བོ་འཇིགས་སུ་
རུང་བ་མཚོན་ཆ་སྣ་ཚོགས་པ་ཐོགས་པ་བཅུར་གྱུར། དེ་རྣམས་ལས་འོད་ཟེར་འཕྲོས་
པས་དམིགས་བརྩེ་མའི་ཡིག་འབྲུ་རྣམས་ལ་ཕོག་པས་ཡིག་འབྲུ་རེ་རེ་དང་ཁྲོ་བོ་



འ;
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རྣམས་ལས་ཁྲོ་བོ་མཚོན་ཆ་སྣ་ཚོགས་ཐོགས་པ་སྐུ་ལས་མེ་འོད་དང་ཐོག་གི་ཚ་ཚ་
འཕྲོ་བ་དཔག་ཏུ་མེད་པ་སྤྲོས། གནོད་བྱེད་རྒྱལ་འགོང་དམ་སྲི་སྨྱོ་འདྲེ་རྣམས་ལ་ཕོག་
པས་མགལ་གྱི་སོལ་མལ་དུ་རྩྭ་སྦུར་བབ་པ་བཞིན་ལྷག་མེད་དུ་བསྲེགས། བསྒྲུབ་
བྱའི་ལུས་ལ་ཞུགས་པའི་ནད་རྣམས་ཀྱང་གཞོབ་ཐུལ་གྱིས་བསྲེགས་ཤིང་ལུས་ཡེ་
ཤེས་ཀྱི་མེ་འོད་ཀྱིས་གཏམས་ཤིང་ཕྱིན་ཆད་ནད་གདོན་གང་གིས་མི་ཚུགས་པ་བྱིན་
གྱིས་བརླབས་པར་བསམ་མོ། །མཇུག་བསྡུ་སྔར་ལྟར་བྱའོ། ། །
བརྒྱད་པ་སད་ཞི་བའི་ལས་སྒྲུབ་པ་ནི། ལས་ཀྱི་སྔོན་དུ་ཆབ་གཏོར་དང་ཀླུ་གཏོར་ཡུལ་ལྷ་
གཞི་བདག་ལ་བསངས་མཆོད་གཏོང་ཞིང་། མདོ་སྡེ་སྤྲིན་ཆེན་སྒྲོག བདག་མདུན་གྱི་འཁོར་ལོའི་སྒྲུབ་པ་
སྔར་ལྟར་ལ། ལས་དངོས་གཞིའི་སྐབས་སུ། ཚོགས་ཞིང་གི་ཐུགས་ཀའི་དྷིལས་འོད་ཟེར་
འཕྲོས། འཁོར་ལོའི་དྷིལ་ཕོག དེ་ལས་འོད་ཟེར་འཕྲོས་པས་རྩིབས་ཀྱི་ཧཱུྃ་རྣམས་ལ་
ཕོག དེ་རྣམས་ཁྲོ་བོ་ཞལ་གཅིག་ཕྱག་གཉིས་པ་གཡས་རྡོ་རྗེ་མེ་འབར་བ་འཕྱར་ཞིང་
གཡོན་སྡིག་མཛུབ་མཛད་པ་བཅུར་གྱུར། དེ་རྣམས་ལས་འོད་ཟེར་འཕྲོས་པ་དམིགས་
བརྩེ་མའི་ཡིག་འབྲུ་རྣམས་ལ་ཕོག་པས། ཡིག་འབྲུ་རེ་རེ་དང་ཁྲོ་བོ་རྣམས་ཀྱི་སྐུ་ལས་
འོད་ཟེར་དང་མེ་འོད་དཔག་ཏུ་མེད་པ་འཕྲོས་པས། རྩི་བཅུད་ལོ་ཏོག་རྒྱས་པར་བྱེད་
པ་ལ་བར་དུ་གཅོད་པའི་ལྷ་ཀླུ་སྡེ་བརྒྱད་མི་མ་ཡིན་འབྱུང་པོའི་ཚོགས་རྣམས་དང་
ཁྱད་པར་སྤྲིན་གཏོར་བར་བྱེད་པའི་རླུང་ལྷ་རྣམས་ལ་ཕོག་པས་དེ་རྣམས་བརྒྱལ་ཞིང་
མྱོས་པར་བྱས་ཏེ་བསམ་ངན་སྦྱོར་རྩུབ་ལས་བྱུང་བའི་བཙའ་ཐན་སད་སེར་གྱི་གནོད་
པ་གདུག་རྩུབ་ཐམས་ཅད་ཞི་བར་བྱས་ཏེ་སྙིང་རྗེའི་སེམས་ཀྱིས་མཐུན་རྐྱེན་སྒྲུབ་
པ་དང༌། སླར་ཡང་དམིགས་བརྩེ་མའི་ཡིག་འབྲུ་རེ་རེ་དང་ཁྲོ་བོ་རྣམས་ཀྱི་སྐུ་ལས་
འོད་ཟེར་མེ་འོད་ཚ་རེག་འབར་བ་དཔག་ཏུ་མེད་པ་བར་སྣང་ས་གཞིའི་ཁྱོན་ཁེངས་
པ་འཕྲོས། སེམས་མེད་སད་བྱེད་ཀྱི་བ་མོ་རྣམས་ལ་ཕོག་པས་དྲོད་ཀྱིས་རླངས་པ་
ཕྱུ་རུ་རུ་ཞུ་བ་ཆུར་གྱུར་ཏེ་ས་གཞི་ཐམས་ཅད་ལ་དྲོད་ཆེན་པོ་སྐྱེས་ཏེ་གྲང་རེག་ཞི་



ལས་བཞིའི་འཁོར་ལོའི་རྣམ་གཞག
ཞིང་དེའི་དྲོད་ཀྱིས་རྒྱ་མཚོ་ཆེན་པོ་རང་དབང་མེད་པར་དྲོད་ཀྱིས་ཁོལ་ཞིང་རླངས་པ་
ནམ་མཁར་འཕྱུར། འཁོར་ལོའི་མཐའི་སྤྲིན་རིས་རྣམས་ལས་སྤྲིན་གྱི་ཕུང་པོ་དཔག་
ཏུ་མེད་པ་འཕྱུར་ཏེ་འཛམ་བུའི་གླིང་ཐམས་ཅད་སྤྲིན་དང་སྨུག་པས་ཁེངས་ཤིང་དྲོད་
ཆེན་པོས་ཁྱབ་པར་གྱུར། སླར་ཡང་ཚོགས་ཞིང་དང་འཁོར་ལོ་ལས་འོད་ཟེར་མཐུག་
པ་སྤྲིན་དང་འདྲ་བ་དཔག་ཏུ་མེད་པ་འཕྲོས་འཁྱགས་སད་འབྱུང་ཡུལ་གྱི་སེམས་ཅན་
རྣམས་དང་ཀླུ་རྣམས་ལ་ཕོག་པས་སེམས་ཅན་རྣམས་ཀྱི་ལས་ངན་སྡིག་སྒྲིབ་སྤྱི་དང་
ཁྱད་པར་འཁྱགས་སད་ཀྱི་འབྲས་བུ་མྱོང་འགྱུར་གྱི་ལས་ངན་རྣམས་སྦྱངས་ཏེ་དགའ་
བདེ་ཕུན་སུམ་ཚོགས་པའི་སྐལ་བ་དང་ལྡན་པར་བྱས། ཀླུ་རྣམས་ཀྱི་ལས་ངན་སྡིག་
སྒྲིབ་ནད་གདོན་ཐམས་ཅད་བསལ། བྱེ་ཚན་མཁའ་ལྡིང་གི་གནོད་པ་སོགས་སྡུག་
བསྔལ་ཐམས་ཅད་དང་བྲལ། ཕན་པ་བྱང་ཆུབ་ཀྱི་སེམས་དང་ལྡན་པར་བྱས། ལུས་
ཐམས་ཅད་བདེ་དྲོད་ཀྱིས་ཁྱབ། བདེ་དྲོད་ཀྱི་སྟོབས་ཀྱིས་ཁ་དང་། མིག་དང་། རྣ་བ་
དང་། སྣ་དང༌། ལྟོ་བ་དང་། སྦྲུལ་མགོའི་གདེངས་ཀ་རྣམས་ལས་བྱུང་བའི་སྤྲིན་གྱི་
ཕུང་པོ་འཐུག་པོས་ནམ་མཁའི་དབྱིངས་ཐམས་ཅད་ཁྱབ་པས་འཛམ་གླིང་དྲོད་ཀྱིས་
གང་༑ འཁྱགས་སད་ཀྱི་རིགས་འབྱུང་བའི་གོ་སྐབས་དང་བྲལ་བར་བསམས་ལ། བཟླས་
པ་ནན་ཏན་དུ་བྱའོ། །མཇུག་བསྡུ་བ་སྔར་ལྟར་བྱའོ། །
དགུ་པ་ལོ་ཏོག་ལ་འབུ་དང་བྲ་བྱིའི་གནོད་པ་ཞི་བའི་སྒྲུབ་པ་ནི། སྔོན་དུ་བརྒྱ་རྩ་དང་ལན་
ཆགས་གཏོར་མ་ཚ་བསུར་རྣམས་གཏོང་། བདག་མདུན་བཟླས་པའི་སྐབས་སུ་བྱེ་མ་གཙང་མ་སྔགས།
བདག་མདུན་སྒྲུབ་པ་གོང་ལྟར་ལ། ཚོགས་ཞིང་གི་ཐུགས་ཀའི་དྷི༔ལས་འོད་ཟེར་འཕྲོས།
འཁོར་ལོའི་དྷིལ་ཕོག དེ་ལས་འོད་ཟེར་འཕྲོས་པས་རྩིབས་བཅུའི་ཧཱུྃ་རྣམས་ལ་ཕོག་
པས་དེ་རྣམས་ཁྲོ་བོ་མཚོན་ཆ་ཐོགས་པར་བཅུར་གྱུར་ཏེ་སྐུ་ལས་འོད་ཟེར་འཕྲོས།
དམིགས་བརྩེ་མའི་ཡིག་འབྲུ་རྣམས་ལ་ཕོག་པས་ཁྲོ་བོ་ཡིག་འབྲུ་རྣམས་ལ་རྡོ་རྗེའི་
རྡུལ་ཕྲ་རགས་དཔག་ཏུ་མེད་པ་འཚུབ་པས་གནོད་བྱེད་ཡི་དྭགས་བསེ་རགས་འབྱུང་



3g
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
པོ་རྣམས་ལ་ཕོག་པས་དེ་རྣམས་སྡོད་དབང་མེད་པར་ཕྱིར་བསྐྲད་དེ་རྒྱུད་ཀྱི་གདུག་
རྩུབ་རློམ་སེམས་ཐམས་ཅད་ཞི་ཞིང་ཕན་བདེའི་སེམས་ཀྱིས་རྒྱུད་གང་བར་གྱུར་པར་
བསམ། བཟླས་པར་བྱ། སྔགས་པའི་བྱེ་མ་ཡུལ་ཞིང་ལ་གཏོར། མཇུག་བསྡུ་སྤྱི་ལྟར་བྱའོ། །
༢༽རྒྱས་པའི་ལས་སྒྲུབ་པའི་འཁོར་ལོ།
གཉིས་པ་རྒྱས་པའི་སྒྲུབ་པ་གཉིས་ལས། དང་པོ་ཚེ་དཔལ་རྒྱས་པ་ནི། ཚོགས་ཞིང་གི་
ཐུགས་ཀའི་དྷཱི༔ཡིག་ལས་འོད་ཟེར་སེར་པོ་འཕྲོས། འཁོར་ལོའི་དྷིལ་ཕོག་པས།
དེ་ལས་འོད་ཟེར་སེར་པོ་འཕྲོས་ཏེ་རྩིབས་ཀྱི་ཧཱུྃརྣམས་ལ་ཕོག་པས། ཁྲོ་བོ་སེར་
པོ་ལྕགས་ཀྱུ་དང་ཞགས་པ་ཐོགས་པ་བཅུར་གྱུར། དེ་རྣམས་ལས་འོད་ཟེར་སེར་
པོ་འཕྲོས་པ་དམིགས་བརྩེ་མའི་ཡིག་འབྲུ་རྣམས་ལ་ཕོག་པས་དེ་རྣམས་ལས་འོད་
ཟེར་སེར་པོ་གྲངས་མེད་པ་འཕྲོས་པས་ནུབ་ཕྱོགས་བདེ་བ་ཅན་གྱི་ཞིང་ཁམས་ནས་
མགོན་པོ་ཚེ་དཔག་མེད་པ་ལོངས་སྐུའི་རྣམ་པ་ཅན། ཕྱག་གཉིས་མཉམ་གཞག་
གི་སྟེང་ན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པའི་ཐུགས་ཀར་
ཧིའི་མཐར་སྙིང་པོ་དང་གཟུངས་རིང་གི་བསྐོར་བ་བལྟ་བས་ཆོག་མི་ཤེས་པ་དྭངས་
གསལ་འོད་ཀྱི་རང་བཞིན་ཅན་དཔག་ཏུ་མེད་པ་སྤྱན་དྲངས་ཏེ་རང་གཞན་གྱི་སྤྱི་བོར་
བཞུགས་པར་གྱུར་པའི་ཐུགས་ཀའི་ས་བོན་སྔགས་འཕྲེང་དང་བཅས་པ་དང་། མཐའི་
ཚེ་བུམ་གྱི་འཕྲེང་བ་རྣམས་ལ་འོད་ཟེར་ལྕགས་ཀྱུ་ལྟ་བུ་འཕྲོས། རང་གཞན་གྱི་ཚེ་
མི་མ་ཡིན་གཟའ་བཙན་རྒྱལ་འགོང་ཟ་འདྲེ་ཤི་གཤེད་སོགས་ཀྱིས་བརྐུས་པ་འཕྲོག་
པ་འཐོར་བ་འཁྱམས་པ་ཡལ་བ་ཐམས་ཅད་ཚེའི་བདུད་རྩིའི་རྣམ་པར་ཕྱག་མཚན་
བུམ་པ་དང་སྙིང་པོ་གཟུངས་དང་བཅས་པ་ལ་ཐིམ། ཡང་གསོལ་བ་བཏབ་པས་ཕྱག་
མཚན་སྙིང་པོ་གཟུངས་དང་བཅས་པ་ལས་འོད་ཟེར་འཕྲོས། ཚངས་པ་བརྒྱ་བྱིན་
སོགས་སྟེང་ན་གནས་པའི་ལྷ་ཚེ་རིང་པོ། དགའ་བོ་འཇོག་པོ་སོགས་ས་འོག་ན་



ལས་བཞིའི་འཁོར་ལོའི་རྣམ་གཞག
གནས་པའི་ཀླུ་ཚེ་རིང་པོ། སྟོང་འཁོར་ལོས་བསྒྱུར་བ་སོགས་བར་ན་གནས་པའི་མི་
ཚེ་རིང་པོ། བླ་མ་དགེ་བའི་བཤེས་གཉེན་མཁས་བཙུན་བཟང་གསུམ་འཛོམས་པ་
ལྷ་མིའི་འདྲེན་པ་རྣམས་དང་། རྒྱ་གར་གྲུབ་ཆེན་བརྒྱད་ཅུ་སོགས་ཚེའི་རིག་འཛིན་
བརྙེས་པ་ཀུན་གྱི་སྐུ་ཚེ། འཇིག་རྟེན་ཁམས་ན་ཁས་དྲག་ཅིང་དབང་བཙན་པ་དཔུང་
བུ་རྟ་འཛོམ་པ་སོགས་ཀྱི་ཚེ་དང་བསོད་ནམས་སྟོབས་དང་མངའ་ཐང་སྣོད་བཅུད་ཀྱི་
དཔལ་འབྱོར་ལོངས་སྤྱོད་ཐམས་ཅད་རྒྱལ་སྲིད་རིན་ཆེན་སྣ་བདུན། བཀྲ་ཤིས་པའི་
རྟགས་རྫས་བཅུ་དྲུག་ཚེའི་བདུད་རྩིས་གང་བའི་བུམ་པ་ལ་སོགས་པའི་རྣམ་པར་སྤྱན་
དྲངས་ས་བོན་སྔགས་འཕྲེང་དང་བཅས་པ་ལ་ཐིམ། དེ་ལས་བདུད་རྩིའི་རྒྱུན་བབས་
པས་རང་གཞན་སེམས་ཅན་ཐམས་ཅད་ཀྱི་སྤྱི་བོ་ནས་ཞུགས། ཚེ་བསོད་ཉམས་པ་
ཐམས་ཅད་སོར་ཆུད། སྡིག་སྒྲིབ་དང་ནད་གདོན་ཐམས་ཅད་བྱང་ཞིང་དག ལུས་
ཐམས་ཅད་ཚེ་ཡི་བདུད་རྩིས་མེར་གྱིས་གང་ནས་འཆི་མེད་ཚེའི་རིག་འཛིན་ཐོབ་པར་
བསམས་ལ་བཟླ། མཇུག་བསྡུ་བ་སྔར་ལྟར་རོ། །
གཉིས་པ་དགེ་འདུན་རྒྱས་པའི་སྒྲུབ་པ་ནི། བདག་མདུན་སྒྲུབ་པ་གོང་ལྟར་བྱས་ལ། ཚོགས་
ཞིང་གི་ཐུགས་ཀའི་ཛཱི༔ལས་འོད་ཟེར་འཕྲོས། འཁོར་ལོའི་དྷིལ་ཕོག དེ་ལས་འོད་
ཟེར་འཕྲོས། རྩིབས་ཀྱི་ཧཱུྃ་རྣམས་ལ་ཕོག་པས་ཁྲོ་བོ་བཅུར་གྱུར་ཏེ་སྐུ་ལས་འོད་ཟེར་
འཕྲོས། དམིགས་བརྩེ་མའི་ཡིག་འབྲུ་རྣམས་ལ་ཕོག དེ་ལས་འོད་ཟེར་ཁ་དོག་སྣ་ལྔ་
དཔག་ཏུ་མེད་པ་འཕྲོས། དག་མ་དག་གི་ཕྱོགས་བཅུའི་ཞིང་རབ་འབྱམས་ཐམས་ཅད་
ཁྱབ། དེ་དག་ན་བཞུགས་པའི་བྱང་ཆུབ་སེམས་དཔའ་ཉན་རང་དཔའ་བོ་མཁའ་འགྲོ་
ཆོས་སྐྱོང་དགེ་འདུན་གྱི་སྡེ་དང་བཅས་པ་རྣམས་ལ་ཕོག་པས། དེ་རྣམས་ཀྱི་ཐུགས་
རྒྱུད་ཀྱི་འཆད་རྩོད་རྩོམ་གསུམ་གྱི་ཤེས་རབ་ཐོས་བསམ་སྒོམ་གསུམ་གྱི་ཉམས་ལེན་
བསླབ་པ་གསུམ་གྱི་ཡོན་ཏན་མ་ལུས་པ་ཐམས་ཅད་རལ་གྲི་དང་གླེགས་བམ། ལྷུང་
བཟེད། འཁར་གསིལ། གཎྜི་ལ་སོགས་པའི་རྣམ་པར་བཀུག་སྟེ། གཙུག་ལག་ཁང་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
དུ་བཞུགས་པའི་སྐུ་གསུང་ཐུགས་ཀྱི་རྟེན་རྣམས་ལ་ཐིམ་པས་གནས་འདིར་མཁས་
བཙུན་བཟང་གསུམ་འཛོམ་པའི་དགེ་འདུན་གྱི་སྡེ་མང་དུ་འདུ་ཞིང་བསླབ་པ་གསུམ་
གྱི་ཡོན་ཏན་ཐམས་ཅད་རྒྱས་པར་མཛད་དུ་གསོལ་བསམ་ནས་བཟླའོ། །མཇུག་བསྡུ་བ་སྔར་
ལྟར་རོ། །
༣༽ དབང་གི་ལས་སྒྲུབ་པའི་འཁོར་ལོ།
གསུམ་པ་དབང་གི་འཁོར་ལོ་ལ་གཉིས། ཕྱྭ་གཡང་འགུག་པ་དང་། ཀླུ་དབང་དུ་བྱས་ནས་
ཆར་འབེབས་པའོ། །དང་པོ་ལ་ཕྱྭ་གཡང་འགུགས་པའི་སྒྲུབ་པ་ནི། བདག་མདུན་སྒྲུབ་པ་སྔར་ལྟར་ལ།
ལས་དངོས་གཞིའི་དམིགས་རིམ་ལ། ཚོགས་ཞིང་གི་ཐུགས་ཀའི་དྷིཉྩལས་འོད་ཟེར་སེར་
པོ་འཕྲོས། འཁོར་ལོའི་དྷིལ་ཕོག དེ་ལས་འོད་ཟེར་འཕྲོས། རྩིབས་ཀྱི་ཧཱུྃ་རྣམས་ལ་
ཕོག་པས་ཁྲོ་བོ་སེར་པོ་ལྕགས་ཀྱུ་དང་ཞགས་པ་འཛིན་པ་བཅུར་གྱུར་པའི་སྐུ་ལས་
འོད་ཟེར་འཕྲོས་པས་དམིགས་བརྩེ་མའི་སྔགས་འཕྲེང་དང་གཏེར་བུམ་གྱི་ཕྲེང་བ་
རྣམས་ལ་ཕོག ཡིག་འབྲུ་རེ་རེ་དང་བུམ་པ་རྣམས་ལས་བཙོ་མའི་གསེར་ལྟར་འཚེར་
བའི་འོད་ཟེར་སེར་པོ་གྲངས་མེད་པ་ཕྱོགས་བཅུར་འཕྲོས་པས་རབ་འབྱམས་ཞིང་ན་
བཞུགས་པའི་རྒྱལ་བ་ཞི་ཁྲོ་ཡོངས་ཀྱི་ཚོགས་གཉིས་ཡོངས་སུ་རྫོགས་པའི་སྟོབས་
དང་མངའ་ཐང་སྐུ་ཚེ་མཛད་འཕྲིན་ལྷ་ཀླུ་གནོད་སྦྱིན་སོགས་མི་མ་ཡིན་རྣམས་དང་
གླིང་བཞིར་དབང་བའི་འཁོར་ལོས་བསྒྱུར་བ་སོགས་བསོད་ནམས་ཀྱི་དཔུང་དང་
སྟོབས་ཤུགས་ཆེ་བ་རྣམས་ཀྱི་ཚེ་དང་བསོད་ནམས་དཔལ་དང་འབྱོར་བ་མཐོ་བའི་
གོ་འཕང་ཡངས་པའི་ཆབ་སྲིད་འདུས་པའི་འཁོར་ཚོགས་སོགས་ལེགས་བྱས་ཀྱི་
མཐུ་ལས་འབྱུང་བའི་རྒྱལ་སྲིད་རིན་ཆེན་སྣ་བདུན་གྱི་དཔལ་གཡང་རྫས་རྟགས་བཅུ་
དྲུག་གི་ནུས་མཐུ། གཞན་ཡང་བཟའ་བ་ཟས་ཀྱི་བཅུད་བཏུང་བ་སྐྱེམས་ཀྱི་བདུད་རྩི་
རིན་ཆེན་ནོར་དབྱིག་གསེར་འབྲུ་རིགས་དར་གོས་བང་མཛོད་རྟ་ཕྱུགས་འཕེལ་བ་



ལས་བཞིའི་འཁོར་ལོའི་རྣམ་གཞག
སོགས་འབྱོར་བའི་ཡོ་བྱད་ལེགས་ཚོགས་རྣམས་དང༌། མདོར་ན་དག་མ་དག་གི་
ཞིང་གི་ཕྱ་གཡང་དཔལ་འབྱོར་ཐམས་ཅད་རྡོ་ཁབ་ལེན་གྱིས་ལྕགས་ཕྱེ་བསྡུས་པ་
ལྟར་རང་དབང་མེད་པར་བཀུག་ནས་བསྒྲུབ་བྱ་དང་གཏེར་གྱི་བུམ་པ་རྣམས་ལ་ཐིམ།
གཏེར་བུམ་རྣམས་ལས་ལྷ་མིའི་དཔལ་འབྱོར་འདོད་དགུའི་ལོངས་སྤྱོད་རྒྱ་ཆེན་པོ་
འབད་མེད་དུ་འབྱུང་བའི་གཏེར་དང་ལྡན་པར་བསམ་ལ་བཟླའོ། །མགོན་པོ་ཕྱག་དྲུག་པ་ལ་
གཏོར་མ་འབུལ་ཞིང་འཕྲིན་ལས་བཅོལ་བར་གསུངས། མཇུག་བསྡུ་བ་སྔར་ལྟར་བྱས་ལ། ལྷ་དང་འོད་
ཟེར་དམར་པོར་བྱེད་པ་ཡང་ལས་ཚོགས་སུ་གསུངས་ཤིང་ལས་ཀྱི་ཁ་དོག་དབང་ལ་དམར་པོ་དང་། ཕ་
གཡང་དང་ཚེ་དཔལ་རྒྱས་པ་ལ་སེར་པོ་བྱེད་པ་མི་འཐད་པ་མ་ཡིན་ནོ། །
གཉིས་པ་ཀླུ་དབང་དུ་བྱས་ནས་ཆར་འབེབས་ཀྱི་སྒྲུབ་པ་ནི། ལས་དངོས་གཞིའི་སྔོན་དུ་ཀླུ་
གཏོར་དང་ཀླུ་བསངས་སོགས་ཀླུ་དགའ་བར་བྱེད་པའི་རྒྱབ་ཆོས་རྣམས་བསྒྲུབ། ཚོགས་ཞིང་གི་
ཐུགས་ཀའི་དྷིལས་འོད་ཟེར་འཕྲོས། འཁོར་ལོའི་དྷིལ་ཕོགདེ་ལས་འོད་ཟེར་ཕྱོགས་
བཅུར་འཕྲོས་པས་རྩིབས་ཀྱི་ཧཱུྃ་རྣམས་ལ་ཕོག དེ་རྣམས་ཁྲོ་བོ་ཞལ་གཅིག་ཕྱག་
གཉིས་པ་ཕྱག་གཡས་རྡོ་རྗེ་མེ་འབར་བ་འཕྱར་ཞིང་གཡོན་སྡིགས་མཛུབ་མཛད་པ་
བཅུར་གྱུར། དེ་རྣམས་ལས་འོད་ཟེར་འཕྲོས་པས་དམིགས་བརྩེ་མའི་སྔགས་འཕྲེང་
ལ་ཕོག ཁྲོ་བོ་རྣམས་དང་ཡིག་འབྲུ་རྣམས་ལས་འོད་ཟེར་དམར་པོའམ་སྔོན་པོའི་
ཚོགས་དཔག་ཏུ་མེད་པ་འཕྲོས། ལྷ་ཀླུ་སྡེ་བརྒྱད་སོགས་རྩི་བཅུད་ལོ་ཏོག་རྒྱས་པ་ལ་
བར་དུ་གཅོད་པར་བྱེད་པའི་ནག་ཕྱོགས་མི་མ་ཡིན་རྣམས་དང་སྤྲིན་གཏོར་ཞིང་ཆར་
གཅོད་པར་བྱེད་པའི་རླུང་ལྷ་རྣམས་ལ་ཕོག་པས་དེ་རྣམས་ཀྱི་བསམ་ངན་སྦྱོར་རྩུབ་
ལས་བྱུང་བའི་བཙའ་ཐན་སད་སེར་གྱི་གནོད་པ་ཐམས་ཅད་ཞི་བར་བྱས་མཐུན་རྐྱེན་
གང་དགོས་སྒྲུབ་པར་ཁས་བླངས། སེམས་མེད་ཀྱི་འགལ་རྐྱེན་རྣམས་ལ་ཕོག་པས་
མུན་ཁུང་ལ་མར་མེ་དང་། རྩྭ་སྦུར་ལ་མེ་དཔུང་འཕྲད་པ་བཞིན་གཏན་མེད་དུ་བྱས་
པར་གྱུར། སླར་ཡང་འོད་ཟེར་གྲངས་མེད་པ་འཕྲོས། རྒྱ་མཚོ་ཆེན་པོའི་ཀློང་ནས་ཀླུའི་
རྒྱལ་པོ་དགའ་བོ་དང་འཇོག་པོ་ལ་སོགས་པའི་ཀླུ་རྒྱལ་རིགས་རྗེ་རིགས་བྲམ་ཟེའི་



ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རིགས་དམངས་རིགས་གདོལ་བའི་རིགས་ཐམས་ཅད་ལ་ཕོག་པས་དེ་རྣམས་རང་
དབང་མེད་པར་རང་དང་འཁོར་ལོའི་མདུན་དུ་བཀུག་པ་ལ་བཀའ་བསྒོས། ཀླུ་རྣམས་
ཀྱི་ལས་ཉོན་སྡིག་སྒྲིབ་ཉམས་གྲིབ་ཕོག་པ་ཐམས་ཅད་སངས་ཀྱིས་དག བསམ་སྦྱོར་
ངན་པ་ཞི་སྟེ་ལུས་སེམས་བདེ་བས་ཁེངས་ཤིང་སྟོབས་འབྱོར་མངའ་ཐང་ལོངས་སྤྱོད་
རྣམས་རྒྱས། མི་འཛད་པའི་གཏེར་ལ་ལོངས་སྤྱོད་པའི་དབང་དང་ལྡན། དེའི་མཐུའི་
ཀླུ་རྣམས་དགའ་བ་ཆེན་པོས་རྒྱ་ཧོར་སོགས་འཇིག་རྟེན་གྱི་ཁམས་སྤྱི་དང༌། ཁྱད་
པར་བོད་གངས་ཅན་གྱི་ཡུལ་ལྗོངས་ཀུན་ཏུ་སྐད་ཅིག་ཉིད་ལ་སྤྲིན་ཆེན་པོ་བསྡུས།
འཁོར་ལོའི་མཐའི་སྤྲིན་གྱི་ཕྲེང་བ་རྣམས་ལས་ཀྱང་འོད་ཟེར་གྲངས་མེད་པ་འཕྲོས་
པས་ནམ་མཁའི་ཁམས་ཐམས་ཅད་ལ་ཁྱབ་པ་གཅིག་ཏུ་གྱུར་ཏེ་སྤྲིན་གྱིས་ཁེངས།
སྤྲིན་རྣམས་ཆུ་དང་ཆར་པའི་རང་བཞིན་དུ་གྱུར་ཏེ་ལོ་ཏོག་རྩི་བཅུད་ལ་ཕན་པའི་ཆར་
གྱི་རྒྱུན་བཟང་པོ་ཆད་པ་མེད་པར་ཕབ་པར་གྱུར་པར་བསམ་ལ་དམིགས་བརྩེ་མ་ཅི་མང་
བཟླ་བར་བྱའོ། །མཇུག་བསྡུ་བ་གོང་ལྟར་རོ། །ཆ་གསུམ་ལན་གཏོར། སྤྲིན་ཆེན་གྱི་མདོ་དང་། ཆོས་
སྐྱོང་གི་བསྐང་གསོ། ལྷ་ཁྲུས་བྱས་ཏེ་ཆར་འབེབས་པའི་གསོལ་བ་འདེབས་པ། རླུང་ནོན་སྤྲིན་སྡུད་ཀྱི་
དམིགས་པ་ཡང་ཡང་བྱེད་པར་གསུངས་ཤིང་། དེ་ཡང་རླུང་ནོན་བཟླས་དམིགས་སྐབས་ལྟར་སྤྲིན་འཐོར་
བར་བྱེད་པའི་རླུང་ལྷ་ལ་འོད་ཟེར་ཕོག་པས་བསམ་སྦྱོར་ངན་པ་ཞི་ཞིང་དབང་དུ་བྱ་བ། སྤྲིན་སྡུད་ཡང་
གོང་གི་དམིགས་པ་བྱེད་པ་ལས་ཟུར་བ་མི་དགོས་པར་གསུངས་སོ། །
༤༽ དྲག་པོའི་ལས་སྒྲུབ་བའི་འཁོར་ལོ།
བཞི་པ་དྲག་པོའི་ལས་ཀྱི་སྒྲུབ་པ་ལ་དྲུག ཟོད་གཏོང་བཟློག་པ། སེར་བ་བཟློག་པ། སེར་བ་
འབེབས་པ། འཁྲུག་ཏུ་འཇུག་པ། མྱོས་པར་བྱེད་པ། བསད་པར་བྱེད་པའི་སྒྲུབ་པའོ། །དང་པོ་ལ། བདག་
མདུན་སྒྲུབ་པ་སྔར་ལྟར་ལ། ལས་དངོས་གཞིའི་སྐབས་སུ། ཚོགས་ཞིང་གི་ཐུགས་ཀའི་དྷིལས་
འོད་ཟེར་འཕྲོས། འཁོར་ལོའི་དྷིལ་ཕོག དེ་ལས་འོད་ཟེར་མཐིང་ནག་འབར་བ་



ལས་བཞིའི་འཁོར་ལོའི་རྣམ་གཞག
ན
འཕྲོས། རྩིབས་ཀྱི་ཧཱུྃ་རྣམས་ལ་ཕོག་པས་ཁྲོ་བོ་བཅུར་གྱུར། དེ་རྣམས་ལས་འོད་ཟེར་
འཕྲོས། དམིགས་བརྩེ་མའི་སྔགས་འཕྲེང་ལ་ཕོག་པས་ཡིག་འབྲུ་རེ་རེ་ནས་ལས་ཀྱི་
གཤིན་རྗེ་སྐུ་ལས་འོད་ཟེར་མཐིང་ནག་ཚ་ཞིང་སྲེག་པ་དྲག་ལ་རྩུབ་པ་གྲངས་མེད་
པ་དང་། རྩིབས་ཀྱི་ཁྲ་བོ་རེ་རེ་ནས་སྤྲུལ་པའི་ཁྲོ་བོ་མཐིང་ནག་འཇིགས་སུ་རུང་བ་
གཡས་རྡོ་རྗེ་མེ་འབར་བས་གནོད་བྱེད་རྦོད་གཏོང་ཐལ་བ་རློག་པར་བྱེད་པ། གཡོན་
སྡིགས་མཛུབ་ཀྱིས་རྩེ་ལ་གནམ་ལྕགས་ཀྱི་ཚ་ཚ་གློག་ཕྲེང་འཁྱུག་པ་གྲངས་མེད་པ་
འཕྲོ་བ་ཞལ་ནས་ཧཱུཾ་དང་ཕགས་ཀྱི་སྒྲ་འབྲུག་ལྟར་སྒྲོག་ཅིང་བ་སྤུའི་བུ་ག་ཐམས་ཅད་
ནས་ཁྲོ་ཆུ་མེ་འབར་བ་ཉི་ཟེར་གྱི་རྡུལ་ལྟར་གྲངས་མེད་པ་གནམ་ས་བར་སྣང་གང་བ་
འཕྲོས་པས་རིགས་སྔགས་དྲག་པོའི་ལས་སྦྱོར་གྱིས་ཟོར་སྲེག་མནན་གཏད་རླུང་ལ་
བསྐོར་བའི་བྱད་ཕུར་ལས་སྦྱོར་གྱི་ནུས་པ་བྱད་མ་ལྷ་སྲུང་དང་བཅས་པ་ལ་ཕོག རང་
གཤེད་རང་ལ་ཕབ་སྟེ་བྱད་མ་འཁོར་བཅས་ཐལ་བར་བརླག་ཞིང་བན་བོན་གྱི་སྲུང་
མ་ཐམས་ཅད་རྒྱ་མཚོའི་མཐར་བསྐྲད་ཅིང་བརླག་པར་གྱུར་པར་བསམ་ལ་བཟླའོ། །ལས་
གཤིན་ལ་གཏོར་མ་ཕུལ་ཞིང་འཕྲིན་ལས་བཅོལ་བར་གསུངས། འཁོར་ལོ་ལས་ལས་ཀྱི་གཤིན་རྗེ་སྤྲོ་
བར་མི་རིགས་སྙམ་པའི་དོགས་པ་སྐྱེ་ན་སྐྱོན་མེད་དེ། རྗེ་བཙུན་འཇམ་པའི་དབྱངས་ཀྱི་ཡེ་ཤེས་ཀྱི་སྣང་
ཆ་གཅིག་ཉིད་བླ་མ་དང་ཡི་དམ་ཆོས་སྐྱོང་གི་སྐུར་ཤར་བ་ཐུན་མོང་མ་ཡིན་པའི་ལུགས་དང་། ལས་
ཚོགས་ཚད་ལྡན་རྣམས་སུ་རྗེ་ཡབ་སྲས་ཀྱི་ཐུགས་ཀ་ནས་ལས་གཤིན་ཕོ་བརྒྱད་མོ་བརྒྱད་སྤྲོས་ནས་
གནོད་བྱེད་ཚར་གཅོད་པའི་ལས་ཀྱི་རིམ་པ་བཤད་ཅིང་། དེར་མ་ཟད་སྐྱབས་ཀུན་འདུས་པའི་བདག་ཉིད་
བླ་མ་ཡིན་པས་བླ་མ་ལས་ཡི་དམ་ཆོས་སྐྱོང་གང་སྤྲོས་ཀྱང་དོན་ལ་འཐད་པར་སེམས་སོ། །མཇུག་གི་
བྱ་བ་རྣམས་སྔར་ལྟར་རོ། །
གཉིས་པ་སེར་བ་བཟློག་པའི་སྒྲུབ་པ་ནི། བདག་སྐྱེད་དང་འཁོར་ལོའི་སྒྲུབ་པ་སྔར་ལྟར་ལ།
ཚོགས་ཞིང་གི་ཐུགས་ཀའི་དྷིལས་འོད་ཟེར་དམར་པོ་རླུང་དམར་གྱི་རང་བཞིན་ཅན་
འཕྲོས། འཁོར་ལོའི་དྷིལ་ཕོག དེ་ལས་འོད་དམར་པོ་རླུང་གི་རང་བཞིན་འཕྲོས་པ་



44
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རྩིབས་ཀྱི་ཧཱུྃ་རྣམས་ལ་ཕོག་པས་ཁྲོ་བོ་དམར་ནག་འཇིགས་སུ་རུང་བ་མཚོན་ཆ་སྣ་
ཚོགས་ཐོགས་པ་བཅུར་གྱུར་ཏེ་སྐུ་ལས་འོད་ཟེར་དམར་པོ་ཚ་ཞིང་འཚུབ་པ་འཕྲོས་
དམིགས་བརྩེ་མའི་ཡི་གེའི་འཕྲེང་བ་ལ་ཕོག་པས་མཐའི་རླུང་དམར་གྱི་ཕྲེང་བ་དང་
ཁྲོ་བོའི་ཚོགས་རྣམས་དང་ཡིག་འབྲུ་རེ་རེ་ནས་ཁྲོ་བོའི་ཚོགས་ལྟར་མི་བཟོད་པ་
མཚོན་ཆ་སྣ་ཚོགས་ཐོགས་པ་མེའི་ཞུན་ཁྲབ་ཀྱིས་གཏམས་པ་གྲངས་མེད་པ་དང༌།
རླུང་དམར་ཤིན་ཏུ་དྲག་ཅིང་འཚུབ་པ་བསྐལ་བའི་སྲིད་ལྡོག་གི་རླུང་ལྟ་བུ་སྟོང་གསུམ་
ཁྱབ་པ་འཕྲོས། རླུང་དམར་རེ་རེའི་སྣེ་ལ་སེར་བའི་སྤྲིན་ཐུམ་པོ་རེ་ཆད་ནས་རང་
དབང་མེད་པར་བསྐྲད། ཁྲོ་བོ་རྣམས་ཀྱིས་སེར་བདག་སྡོངས་ཟླ་རྒྱབ་རྟེན་སྣ་ཁྲིད་
དང་བཅས་པ་ཚར་བཅད་དེ་རྒྱ་མཚོ་ཆེན་པོའི་ཕ་མཐར་བསྐྲད་པར་གྱུར། མཐར་རླུང་
དམར་རྣམས་ཆར་སྤྲིན་ཅན་དུ་གྱུར་ནས་ཆར་འཇམ་པོའི་རྒྱུན་བཟང་པོ་བབས་པར་
བསམ་ལ་ཡིད་མ་གཡེང་བར་བཟླས་པར་བྱའོ། །མཐར་ཡིག་འབྲུ་ཁྲོ་བོའི་སྤྲིན་རིས་སམ་རླུང་རིས་ལས་
ཆད་པའི་རླུང་ཐམས་ཅད་འོད་ཟེར་གྱི་རྣམ་པར་བཀུག་ནས་མཇུག་བསྡུ་སྔར་ལྟར་རོ། །
དེ་ལྟར་ཞི་རྒྱས་དབང་གསུམ་དང་མངོན་སྤྱོད་ཀྱི་ལས་གཉིས་ཏེ་འཁོར་ལོའི་
འཕྲིན་ལས་ཚེས་ཀྱི་གྲངས་ལྡན་གྱི་བྲི་ཚུལ་སྒྲུབ་ཆོག་ལས་དངོས་གཞིའི་འོད་ཟེར་སྤྲོ་
བསྡུའི་དམིགས་རིམ་རྗེས་ཀྱི་རིམ་པ་བཅས་ལས་ཚོགས་སོ་སོའི་དགོངས་དོན་དང་
མཐུན་པར་མི་གསལ་བ་དང་ཞལ་འཕངས་མཛད་པ་རྣམས་དཀྱུས་གཅིག་ལ་ཞིབ་ཏུ་
བཀོད་ཟིན་ཏོ། །
གསུམ་པ་སེར་བ་འབེབས་པ། གྲོང་ཁྱེར་འཁྲུག་པར་བྱེད་པ། མྱོས་པར་
བྱེད་པ། བསད་པ་དང་གཞིའི་འཁོར་ལོའི་ལས་ཀྱི་སྒྲུབ་པའི་ཚུལ་རྣམས་དག་སྣང་གི་
གཞུང་རྣམས་སུ་ས་བོན་གྱི་ཚིག་དྲངས་པ་ཙམ་མ་གཏོགས་གསལ་བར་མ་བཤད་
མོད། འོན་ཀྱང་འདིའི་སྒོ་ནས་མངོན་སྤྱོད་ཀྱི་ལས་ལ་བརྩོན་པར་འདོད་ན་རྒྱལ་བ་
ཀུན་གྱི་རིགས་གསུམ་གཅིག་འདུས་པའི་བདག་ཉིད་འཇམ་མགོན་ཙོང་ཁ་པ་ཡིན་པ་



ལས་བཞིའི་འཁོར་ལོའི་རྣམ་གཞག
ལུང་རིགས་དུ་མས་ཡང་ཡང་འགྲུབ་པ་མ་ཟད། ཡུམ་གྱི་ལྷུམས་སུ་ཞུགས་པའི་དུས་
སུ་ཡང་ཡབ་ཡུམ་ལ་དག་སྣང་མནལ་ལམ་གསལ་བར་བྱུང་བ་རྣམས་ཀྱང་རིགས་
གསུམ་ཀུན་འདུས་སུ་རྣམ་ཐར་ཆེ་ཆུང་དུ་མར་འཐད་ལྡན་དུ་བསྒྲུབས་ལ། དེས་ན་
རྗེ་བཙུན་འཇམ་པའི་དབྱངས་ས་གསུམ་མི་བསྲུན་གདུག་པའི་སྣང་ངོར་དགྲའི་དབང་
པོའི་སྐུར་བཞེངས་པ་སྔོན་གྱི་ཆོས་འབྱུང་མང་པོ་དང་རིམ་གཉིས་ཀྱི་གཞུང་དུ་མར་
ཚད་མའི་སྐྱེས་བུ་དག་གིས་གསལ་བར་གསུངས་ཤིང་དོན་ལ་ཡང་གནས་པར་
ལེགས་ཤིང་། གཞན་ཡང་རྡོ་རྗེ་འཇིགས་བྱེད་ཀྱི་རྣལ་འབྱོར་པ་གྲུབ་པའི་གོ་འཕང་
མཐོན་པོར་གཤེགས་ཤིང་དུས་གསུམ་གཟིགས་པའི་རྣམ་འདྲེན་དམ་པ་ཆོས་རྗེ་དོན་
གྲུབ་རིན་ཆེན་པ་ལ་མནལ་ལམ་དུ་ཡི་དམ་ཀྱི་ཞལ་གཟིགས་པ་ན། དམ་པ་དེས་ཡི་
དམ་ལ་ཞལ་དངོས་སུ་བསྟན་དུ་གསོལ་ཞེས་ཡང་ཡང་གསོལ་བ་བཏབ་པ་ན། སང་
ཕོད་ད་ཙམ་ལུང་པ་འདིའི་མདའ་རུ་ང་འོང་གིས་དེའི་བར་ཆད་བདེ་བར་གྱིས་ཞེས་
གསུངས་ལ། སང་ཕོད་དེའི་སྐབས་སུ་འཇམ་མགོན་བླ་མ་ཙོང་ཁའི་ཡུལ་དུ་སྐུ་
འཁྲུངས་པ་གཞུང་དུ་མར་འབྱུང་བས་འཇམ་དབྱངས་ཞི་དྲག་གི་སྐུའི་ཁྱད་པར་འཕོས་
པ་ཙམ་དུ་མ་ཟད། དོན་ལ་འཇམ་དབྱངས་བླ་མ་རྡོ་རྗེ་འཇིགས་བྱེད་དུའང་འགྲུབ་བོ།
།དེ་ལྟ་ན་ལས་ཚོགས་ཚད་ལྡན་འགར་མངོན་སྤྱོད་ཀྱི་དམིགས་རྣམ་ཟུར་བའི་སྐབས་
སུ་རྗེ་ཡབ་སྲས་ཀྱི་ཐུགས་ཀ་ནས་འཇིགས་བྱེད་དང་ལས་ཀྱི་གཤིན་རྗེ་ཕོ་བརྒྱད་མོ་
བརྒྱད་སྤྲོ་བ་འགའ་ཞིག་ཏུ་རྗེ་བླ་མ་རྡོ་རྗེ་འཇིགས་བྱེད་ཀྱི་སྐུར་བཞེངས་ནས་དྲག་
པོའི་ལས་མཛད་པ་ཡང་ཡོད་པས། མངོན་སྤྱོད་ཀྱི་ལས་སྦྱོར་འདི་དག་འཁྲུལ་འཁོར་
གྱི་ལས་ལ་སྦྱར་ནས་བསྒྲུབ་ན་དོན་མེད་པ་མ་ཡིན་ལ་འབྲེལ་ཆག་པ་དང་དངོས་
གནས་ལ་མི་འགྲིག་པའི་དོགས་ལྷུང་གི་གནས་ཕྲ་མོ་ཙམ་མེད་ནའང་། རྩ་བར། སླད་
ནས་ཡི་གེར་མི་འགོད་ཅིང་། །ཐུགས་ཀྱི་དཀྱིལ་དུ་ལེགས་པར་ཟུང་། །ཞེས་གསུངས་
ལ༑ ལས་སྒྲུབ་པའི་ཚུལ་དང་པོ་གསུམ་མ་གཏོགས། དྲག་པོའི་ལས་སྦྱོར་གྱི་རིམ་པ་
རྣམས་ཡི་གེར་འགོད་པ་དག་སྣང་དུ་བཀའ་རྒྱ་དམ་ཞིང་། ཁྱད་པར་མངོན་སྤྱོད་ཀྱི་



46
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ལས་རྣམས་རྣལ་འབྱོར་པ་རྟོགས་པའི་གདེངས་དང་ལྡན་ཞིང་གསོ་བསད་ལ་དབང་
འབྱོར་ན་མ་གཏོགས་གང་ཐོན་ཐོན་གྱིས་ཞེ་འགྲས་པ་ཙམ་ཞིག་རྒྱུ་མཚན་དུ་བཟུང་
ནས་ལས་སྒྲུབ་པ་ལ་དགོས་པ་ཆུང་ཞིང་དགག་བྱ་གཙོ་ཆེ་བ་དང༌། འབྲས་བུ་ཇི་
བཞིན་མི་འགྲུབ་པར་རྣམ་སྨིན་ངན་པ་གདོན་མི་ཟ་བ་མྱོང་བས་སོ། །དེ་བས་ན་ཅིས་
ཀྱང་དྲག་ཤུལ་གྱིས་ལས་དགོས་དབང་བྱུང་ན་སྤྱིར་བླ་མ་དེ་ཡི་དམ་དང་ཆོས་སྐྱོང་
ཀུན་འདུས་པ་ཡིན་མོད་ཀྱང་བླ་མ་ལ་མངོན་སྤྱོད་ཀྱི་ལས་སྦྱོར་དོགས་ལྷུང་ཡོད་མེད་
བྱས་ནས་ནན་ཏན་གྱིས་སྦྱོར་དགོས་པའི་ཉེན་མེད་དེ་རང་ཅག་རྣམས་ཀྱི་ཡི་དམ་བླ་
ན་མེད་པ་རྡོ་རྗེ་འཇིགས་བྱེད་ཀྱི་འཁྲུལ་འཁོར་ལྕགས་མཁར་ཆེ་ཆུང་སོགས་སངས་
རྒྱས་བསྟན་པ་བསྲུང་བའི་ལག་ཆ་མངོན་སྤྱོད་སྒྲུབ་པའི་མན་ངག་ཐུན་མོང་མ་ཡིན་
པ་དུ་མ་ཡོད་པས་དེ་དག་ལག་ཏུ་བླང་བར་བྱ་ལ། བླ་མའི་རྣལ་འབྱོར་ལ་བརྟེན་ནས་
དྲག་ཤུལ་སྒྲུབ་པའི་ལས་ཀྱི་རིམ་པ་རྣམས་ནི་དེང་དུས་ཀྱི་སྐྱེ་བོ་ཕལ་པ་དག་གི་སྤྱོད་
ཡུལ་དུ་སྤེལ་བ་རེ་ཞིག་བཞག་ནས་དེ་ཙམ་གྱིས་ཆོག་པར་བྱོས་ཤིག་
སྨྲས་པ། འཇམ་མགོན་མཁྱེན་རབ་ཉི་འོད་གཞོན་ནུའི་དཔལ། །བརྩེ་ཆེན་
དྲོད་གཤེར་དབྱར་སྐྱེས་དཔལ་མོའི་ཁམས། །མཐུ་སྟོབས་སྤྲིན་གྱི་མེ་ཏོག་འཕོས་པའི་
མདངས། །ཟུང་འཇུག་གཟུགས་སྐུའི་འཇའ་ཚོན་ཤར་བའི་དཔྱིད། །བློ་བཟང་རྒྱལ་
ཀུན་རིགས་གསུམ་རྡོ་རྗེའི་འཕྲུལ། །སྙན་པར་གྲགས་པའི་སྒྲ་དབྱངས་ཚངས་གནས་
པར༑ ༑་ཀུན་ཁྱབ་རོལ་མོ་འཁྲོལ་བའི་འཇམ་མགོན་ལྷའི། །ཞི་སོགས་འཕྲིན་ལས་
རྒྱ་མཚོའི་རྡུལ་སྙེད་ལས། །འཁོར་ལོའི་མན་ངག་ནོར་བུའི་གན་མཛོད་དཔྱ། །བརྒྱུད་
ལྡན་གསེར་གྱི་ཤིང་རྟའི་འཕྲུལ་བརྟེན་ནས། །རྫོགས་ལྡན་དགེ་མཚན་འཇོ་བའི་དཔལ་
ཡོན་དུ། །ལྷག་བསམ་སྙིང་སྟོབས་གྱད་ཀྱིས་བདེ་བར་དྲངས། །ཡེ་ཤེས་དག་པའི་
གཟིགས་ངོར་ཡོངས་ཤར་བའི། །ཟབ་གསང་མན་ངག་ཚད་མར་མི་འཛིན་སུ། ། ལ་ལ་
དག་པའི་མེ་ལོང་འཕོས་ནའང་། །འཐད་ལྡན་དོན་ཆེའི་གནས་ལ་འཕྱང་མོ་ཉུག །འདི་



ལས་བཞིའི་འཁོར་ལོའི་རྣམ་བཞག
ན་ཚད་ལྡན་གཞུང་གིས་ཁོག་ཕུབས་ནས། །རྒྱུད་སྡེའི་བབ་སྲོལ་དགོངས་པ་བསྟུན་
བྱས་ཏེ། །ཟུར་བའི་མན་ངག་སྐབས་སུ་གང་དགོས་སྦྱར། །གོ་རིམས་ལག་ལེན་དཀྱུས་
སུ་བསྡེབས་ནས་བཀོད། །སྐྱེས་སྦྱངས་བློ་ཡི་ཤུགས་རྩལ་ཕྲ་དབང་གིས། །མ་རྟོགས་
འགལ་བ་གང་སོགས་ནོངས་པའི་ཆ། །བླ་མ་ལྷ་དང་མཁས་པའི་སྤྱན་སྔ་རུ། །སྤྲོས་
བྲལ་ཡེ་ནས་དག་པའི་ཀློང་དུ་འཆག །འདིར་འབད་ལེགས་བྱས་སྣང་འོད་ཟེར་བརྒྱ་
པས༑ ༑རིམ་གཉིས་ལམ་གྱི་དཔལ་ཁང་ཆེར་བརྟས་ཏེ། །ཟུང་འཇུག་གེ་སར་བཞད་
པའི་བསུང་དངར་ལ། །ཡིད་ཅན་རི་སྐྱེས་དགའ་བས་རྟག་རྩེན་ཤོག །
ཅེས་རྒྱལ་བ་ཀུན་གྱི་རིགས་གསུམ་གཅིག་ཏུ་འདུས་པའི་བདག་ཉིད་འཇམ་དབྱངས་བླ་མ་རྗེ་
ཙོང་ཁ་པ་ཆེན་པོའི་བླ་མའི་རྣལ་འབྱོར་གསོལ་འདེབས་ལ་བརྟེན་ནས་ཞི་སོགས་ཀྱི་ལས་རབ་འབྱམས་
བསྒྲུབ་པའི་ཚུལ་རྒྱ་མཚོ་ལྟ་བུ་ལས། ལས་ཕྲན་ཞི་རྒྱས་ཀྱི་འཁོར་ལོའི་རྣམ་གཞག་སྦྱོར་དངོས་མཇུག་
གསུམ་ཕྱོགས་གཅིག་ཏུ་འཁྱེར་བདེ་བ་ལག་ཏུ་བླང་བའི་ཚུལ་མན་ངག་ནོར་བུའི་གན་མཛོད་ཅེས་བྱ་བ་
འདི་ནི། གནས་ལྔ་རིག་པའི་གཞུང་ལུགས་ཀུན་ལ་སྐྱེས་སྦྱངས་ནམ་མཁའ་ལྟར་ཡངས་ཤིང་དཀའ་གནད་
གསང་བའི་དགོངས་དོན་མཐའ་དག་ལ་ནང་བྱན་ཆུད་པའི་ཐོས་བསམ་སྒོམ་གསུམ་གྱི་ལང་ཚོ་དར་ལ་
དྲག་པའི་འོ་རྫོང་རི་སུལ་གྱི་དབེན་གནས་སུ་སྒྲུབ་པའི་རྒྱལ་མཚན་བསྒྲེང་བ་དགེ་སློང་བློ་བཟང་སྦྱིན་
པས་ཡང་ཡང་ནན་ཆེན་པོས་བསྐུལ་བ་ལ་བརྟེན་ནས། སྣང་མཐའི་ཡེ་ཤེས་ཀྱི་རོལ་གར་པཎ་ཆེན་ཐམས་
ཅད་མཁྱེན་པ་རྗེ་བཙུན་བློ་བཟང་དཔལ་ལྡན་ཡེ་ཤེས་དཔལ་བཟང་པོས་མཛད་པའི་ལས་ཚོགས་བཅུ་
གཅིག རྗེ་ལྕགས་སྤྲུལ་ངག་དབང་འཕྲིན་ལས་དཔལ་བཟང་པོས་མཛད་པའི་འཁོར་ལོའི་ལས་རིམ་དངོས་
གྲུབ་ཀུན་འབྱུང་། མཁས་དབང་རཏྟཱ་དྷཱ་ཛའི་ཞི་རྒྱས་ཀྱི་འདོད་འཇོའི་ལས་ཚོགས་དགེ་ལེགས་འབྱུང་
བའི་སྙེ་མ། རྗེ་སྨན་ཁང་པའི་དག་སྣང་གི་ལས་ཚོགས་ཡང་གསལ་སྒྲོན་མེ་རྣམས་ལ་གཞི་བྱས། མན་
ངག་ཟུར་པ་ཚད་ཐུབ་ཀྱི་ལག་ལེན་འགའ་ཞིག་གིས་ཟུར་བརྒྱན་པར་བྱས་ཏེ་ནག་འགྲོས་བཀླག་ཆོག་ཏུ།
དཔལ་དབང་ཆེན་རྟ་མཆོག་རོལ་པའི་བཀའི་ལུང་གིས་རིག་འཛིན་དབང་ཆེན་གར་གྱི་དབང་ཕྱུག་དགྱེས་
རབ་རྡོ་རྗེ་འབོད་པས་དང་བ་ཆེན་པོས་སྦྱར་བའོ།། །།བཀྲ་ཤིས། །



༄༅། །སློབ་དཔོན་པདྨ་འབྱུང་གནས་
ཀྱི་རྣམ་ཐར་གསོལ་འདེབས་བསྡུས་པ་
བྱིན་རླབས་འདོད་དགུའི་ཆར་འབེབས་
ཞེས་བྱ་བ་བཞུགས་སོ། །



བད་འབྱུང་གསོལ་འདེབས་
༄༅། །སློབ་དཔོན་པདྨ་འབྱུང་གནས་ཀྱི་རྣམ་ཐར་གསོལ་འདེབས་
བསྡུས་པ་བྱིན་རླབས་འདོད་དགུའི་ཆར་འབེབས་ཞེས་བྱ་བ་བཞུགས་སོ། །
༄༅། །ན་མོ་གུ་རུ་པདྨ་ཀ་ར་ཡེ། །བདེ་ཆེན་མགོན་པོ་སྣང་མཐའ་ཡས། །
གཉིས་མེད་བདེ་སྟོང་སྒྱུ་འཕྲུལ་གར། །སིནྡྷུའི་མཚོ་དབུས་འདབ་བརྒྱའི་རྩེར། །མཚན་
དཔེའི་གཟི་འབར་སྤྲུལ་སྐུར་བསྒྱུར། །མཚོ་སྐྱེས་རྡོ་རྗེར་གསོལ་བ་འདེབས། །རྒྱལ་
པོ་ཨིནྡྲ་བྷོ་དྷི་ཡི། ། རྒྱལ་པོའི་ཚུལ་གྱིས་འདོད་དགུར་བསྒྱུར། །རྒྱལ་སྲིད་སྒྱུ་མའི་
རོལ་པས་བསྐྱངས། །རྒྱལ་ཀུན་ཐུགས་སྤྲུལ་འགྲོ་བའི་མགོན། །པདྨ་རྒྱལ་པོར་
གསོལ་བ་འདེབས། །འདོད་ཡོན་སྒྱུ་མའི་རྒྱལ་སྲིད་དོར། །བསིལ་ཚལ་འཇིགས་
པའི་དུར་ཁྲོད་དུ། །བརྟུལ་ཞུགས་སྤྱོད་པས་རང་དབང་བསྒྱུར། །མ་མོ་མཁའ་འགྲོ་
བྲན་དུ་བཀོལ། །ཤིནྟཾ་རཀཱིར་གསོལ་བ་འདེབས། །བརྟུལ་ཞུགས་བདེ་སྟོང་སྒྱུ་མའི་
སྐུ༑ སྣ་མཚམས་སྤྲིན་མདངས་འཕྲོག་ངུར་སྨྲིག་གིས། །གར་བསྒྱུར་བསྟན་ལ་རབ་
བྱུང་ཕྱིར། །ཟ་ཧོར་ཆོས་ཀྱི་ཡུལ་དུ་བྱོན། །པདྨ་སཾ་བྷར་གསོལ་བ་འདེབས། །བསྐལ་
མང་གོང་ནས་ཐུགས་བསྐྱེད་ཀྱི། །ཆེས་དཀར་མྱུ་གུ་བྱང་ཆུབ་པའི། །འབྲས་བཟང་
མཆོག་ལ་མངོན་སྦྱོར་བའི། །རྒྱལ་སྲས་ཚུལ་འཛིན་རྒྱལ་བའི་ཡབ། །བ་སུ་མི་ཏྲར་
གསོལ་བ་འདེབས། །སློབ་དཔོན་པྲ་བྷ་ཧ་སྟིར་བསྟེན། །རྡོ་རྗེ་དབྱིངས་ཀྱི་དཀྱིལ་
འཁོར་དུ། །ཟབ་གསལ་གཉིས་མེད་ཡེ་ཤེས་རྙེད། །དག་པའི་ལྷ་ཞལ་མངོན་སུམ་
མཐོང་། ། ཤཱཀྱ་སེངྒེར་གསོལ་བ་འདེབས། །འཕགས་ཡུལ་རོ་ལྡན་གནས་ཀུན་
ཏུ༑ ༑འཇམ་དཔལ་བཤེས་གཉེན་ལ་སོགས་པའི། །གྲུབ་པ་མང་པོས་རྗེས་བཟུངས་
ནས༑ ༑གསང་ཆེན་གནས་ཀུན་ཐུགས་སུ་ཆུད། །བློ་ལྡན་མཆོག་སྲེད་གསོལ་བ་



ྋ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
འདེབས། །མཁའ་སྤྱོད་བདེ་བའི་རོལ་པ་མོའི། །དགེ་སློང་མ་ཀུན་དགའ་སྨོན་ལམ་ཞེས་ཀྱང་
བྱ། མཆན། བདེ་ཆེན་སྐུའི་དཀྱིལ་འཁོར་དུ། །བདེ་གཤེགས་འདུས་པའི་དབང་བཞི་
གནང་། །དཀྱིལ་འཁོར་རྒྱ་མཚོའི་འཁོར་ལོས་བསྒྱུར། །ཐོད་ཕྲེང་རྩལ་ལ་གསོལ་བ་
འདེབས། །ཨོ་རྒྱན་ལ་སོགས་གནས་ཀུན་ཏུ། །གཉིས་མེད་རོལ་པའི་བརྟུལ་ཞུགས་
མཛད། །ཐུགས་དམ་ཞལ་གཟིགས་དངོས་གྲུབ་ཐོབ། །ཌཱ་ཀིའི་རྒྱ་མཚོའི་ཚོགས་ཀྱི་
རྗེ༑ ༑པདྨ་ཀ་རར་གསོལ་བ་འདེབས། །མ་རཱ་ཏི་ཀའི་བསྒྲུབ་གནས་སུ། །མན་དྷ་ར་
བའི་ཕྱག་རྒྱར་བཅས། །ཚེ་དཔག་མེད་པའི་ཞལ་མཇལ་ནས། །འཆི་མེད་རྡོ་རྗེའི་སྐུར་
བརྙེས་པའི། །ཨོ་རྒྱན་ཆེན་པོར་གསོལ་བ་འདེབས། །རྒྱལ་པོས་ཞུགས་ཀྱིས་བསྲེག་
པའི་ཚེ། །པདྨ་རྒྱས་པའི་ཆུ་གཏེར་དབུས། །ལྟ་བས་མི་ངོམ་མཚན་དཔེའི་མདངས།
།འབར་བས་འགྲོ་ཀུན་ངོ་མཚར་རྒྱས། །པདྨ་ཐོད་འཕྲེང་གསོལ་བ་འདེབས། །ཕྱི་རུ་
འབྱུང་བཞིར་དབང་བསྒྱུར་བས། །ཉི་ཟླ་སྲོད་མནན་ཆུ་བོ་ལྡོག །ནང་དུ་རླུང་སེམས་
དབང་ཐོབ་པས། །རྫུ་འཕྲུལ་སྟོབས་ཀྱིས་འགྲོ་བ་འདུལ། །རྡོ་རྗེ་དྲག་རྩལ་གསོལ་བ་
འདེབས། །ཉི་ཤུ་རྩ་བཞིའི་ཡུལ་ཀུན་ཏུ། །གནས་གསུམ་མཁའ་འགྲོའི་འཁོར་དང་
བཅས། །བཀའ་སྲུང་དམ་ཅན་བྲན་དུ་འཁོལ། །བདུད་དང་མུ་སྟེགས་དམ་སྲི་བཏུལ།
།ཉི་མ་འོད་ཟེར་གསོལ་བ་འདེབས། །ཡེ་ཤེས་མཁའ་འགྲོ་བདུད་འདུལ་མས། ། རྗེས་
བཟུངས་དྲག་སྔགས་དངོས་གྲུབ་བརྙེས། །མུ་སྟེགས་སྟོན་པ་ལྔ་བརྒྱ་བཏུལ། །ངན་
སྔགས་ཐམས་ཅད་ནུས་པས་བཅོམ། །སེངྒེ་སྒྲ་སྒྲོག་གསོལ་བ་འདེབས། །ཡང་
ལེ་ཤོད་ཀྱི་བསྒྲུབ་གནས་སུ། །དཔལ་ཆེན་ཡང་དག་བསྒྲུབས་པ་ལ། །བར་ཆད་
རྩོམ་པའི་བདུད་དང་བགེགས། །རྡོ་རྗེ་ཕུར་པའི་ཞལ་མཐོང་བསྒྲལ། །དྲག་པོ་
རྩལ་ལ་གསོལ་བ་འདེབས། །ཡ་མཚན་བསྒྲུབ་གནས་དེ་ཉིད་དུ། །ཡང་དག་བདེ་
གཤེགས་དངོས་སུ་མཇལ། །སློབ་པ་མིན་པའི་ཟུང་འཇུག་གྲུབ། །སྐུ་གསུམ་ཡན་
ལག་བདུན་ལྡན་པས། །རྡོ་རྗེ་འཆང་དེར་གསོལ་བ་འདེབས། །ཆོས་རྒྱལ་ཁྲི་སྲོང་
ཐུགས་བསྐྱེད་ཀྱིས། །གངས་ལྗོངས་དབུས་སུ་གདན་དྲངས་ནས། །སྡེ་བརྒྱད་ལྷ་



བད་འབྱུང་གསོལ་འདེབས་
འདྲེ་མ་ལུས་བཏུལ། །བསམ་ཡས་ཆོས་ཀྱི་ཕོ་བྲང་བཞེངས། །བཀའ་དྲིན་ཅན་ལ་
གསོལ་བ་འདེབས། །དཔལ་གྱི་མཆིམས་ཕུའི་གནྡྷོ་ལར། །བདེ་གཤེགས་འདུས་
པའི་དཀྱིལ་འཁོར་བཞེངས། །ལས་ཅན་ཐུགས་ཀྱི་སྲས་མཆོག་དགུར། །བསྒྲུབ་ཆེན་
སོ་སོའི་བཀའ་བབས་གནང་། །བྱིན་རླབས་གཏེར་ལ་གསོལ་བ་འདེབས། །རྒྱུ་དང་
འབྲས་བུའི་ཆོས་ཚུལ་གྱི། །ཟབ་དང་རྒྱ་ཆེའི་མན་ངག་གིས། །ལས་ཅན་རྗེ་འབངས་
ཉེར་ལྔ་སོགས། །བོད་ཡུལ་རིག་འཛིན་ཞིང་དུ་བསྒྱུར། །ཐུགས་རྗེ་ཅན་དེར་གསོལ་
བ་འདེབས། །ཚོན་གྱིས་བསྒྱུར་བའི་དྭངས་ཤེལ་བཞིན། །རྣམ་མང་འཁོར་ལོར་ཤར་
བའི་ཐུགས། །རྒྱལ་ཀུན་གཉིས་མེད་ཡེ་ཤེས་དང་། །དབྱེར་མེད་ཆོས་སྐུར་མངོན་
བྱང་ཆུབ། །སློབ་དཔོན་ཆེན་པོར་གསོལ་བ་འདེབས། །སྤ་གྲོ་སྟག་ཚང་ལ་སོགས་
པའི། །གནས་ཀུན་བྱིན་རླབས་ཟབ་གཏེར་སྦས། །སྟོང་གསུམ་འཇིག་རྟེན་དྲེགས་
པའི་ཚོགས། །དབང་བསྡུས་བཀའ་ཡི་སྲུང་མར་བསྐོས། །རྡོ་རྗེ་གྲོ་ལོད་གསོལ་བ་
འདེབས། །གསང་ཆེན་ཌཱཀྐི་མཚོ་རྒྱལ་མས། །གསང་སྔགས་བཀའ་ཡི་བསྡུ་བ་བྱས།
།གསང་ལས་ཡང་གསང་གདམས་པའི་སྐོར། །གསང་རྒྱས་བཏབ་ནས་གཏེར་དུ་
སྦས། །དུས་གསུམ་མཁྱེན་དེར་གསོལ་བ་འདེབས། །བསིལ་ལྡན་ལྗོངས་ཀུན་རྒྱལ་
བསྟན་ལ། །ཅི་བདེར་རོལ་པའི་དགའ་སྟོན་མཛད། །མ་འོངས་སྤྲུལ་པའི་ལས་ཅན་
གྱིས། །ཟབ་ཆོས་སྤྱོད་པའི་ལུང་ཡང་བསྟན། །སངས་རྒྱས་གཉིས་པར་གསོལ་བ་
འདེབས། །འཕོ་འགྱུར་སྤངས་པའི་རྡོ་རྗེའི་སྐུ། །གནས་གསུམ་མཁའ་འགྲོའི་འཁོར་
དང་བཅས། །སྤྲིན་ཤུགས་འཆང་བའི་སྔགས་ལྡན་ཆིབས། །ལྷོ་ནུབ་རྔ་ཡབ་གླིང་
དུ་བྱོན། །ཊཱཀྐིའི་ཚོགས་རྗེར་གསོལ་བ་འདེབས། །གདུག་པའི་སྲིན་པོ་མི་བཟོད་
ཚོགས། །འཕྲིན་ལས་རྣམ་བཞིའི་ཐབས་ཀྱིས་འདུལ། །ཇི་སྲིད་ནམ་མཁའ་གནས་ཀྱི་
བར༑ ༑རྡོ་རྗེའི་སྐུ་ཡིས་གཞན་དོན་མཛད། །སྤྲུལ་པའི་སྐུ་དེར་གསོལ་བ་འདེབས། །ཉི་
ལས་འོད་ཟེར་འགོག་མེད་བཞིན། །ཐུགས་རྗེས་སྤྱིར་ན་འགྲོ་ཀུན་དང་། །བྱེ་བྲག་བོད་
འབངས་ཐམས་ཅད་ལ། །འབྲལ་བ་མེད་པར་རྟག་ཏུ་གཟིགས། །བཀའ་དྲིན་ཅན་དེར་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
གསོལ་བ་འདེབས། །གསང་གསུམ་ཡོན་ཏན་ཆ་ཤས་ཙམ། །བསྟོད་ཅིང་གསོལ་བ་
བཏབ་པའི་མཐུས། །རིག་འཛིན་རྒྱལ་དང་དེ་སྲས་རྗེས། །འབྲལ་མེད་རྗེས་སུ་འཛིན་
གྱུར་ཅིག །དེར་ཡང་བྱང་ཆུབ་སྤྱོད་པ་ལ། །བརྟེན་ནས་ཚོགས་གཉིས་ཀེ་ཏ་ཀས།
།དག་བྱས་སེམས་ཉིད་ཆུ་གཏེར་ལ། ། སྐུ་བཞིས་ཉིན་བྱེད་འབར་གྱུར་ཅིག །བདེ་
གཤེགས་རྒྱལ་བ་ཀུན་འདུས་པའི། །དྲག་པོས་འཁོར་བསྒྱུར་ལེགས་འཆར་བའི། །
གཉིས་མེད་བདེ་སྟོང་རོལ་བ་ཡིས། །འགྲོ་ཀུན་རྗེས་སུ་འཛིན་གྱུར་ཅིག ། །
ཨོཾ་སྭ་སྟི། །དབང་དྲག་བདེ་ཆེན་ཡེ་ཤེས་འབར་བའི་གར། །ཐེག་མཆོག་
ཆོས་ཀྱི་འཁོར་ལོས་དབང་ཕྱུག་དཔྱིད། །ལྷན་སྐྱེས་བདེ་ལ་དགྱེས་པར་རབ་སྐྱེད་
པའི། །ངེས་དོན་རྡོ་རྗེ་འཆང་ལ་གསོལ་བ་འདེབས། །ཅེས་པ་འདི་ནི་རེབ་སྐོང་སྔགས་ཀྱི་
དགའ་ཚལ་ཆེན་པོ་ལས་འོངས་བའི་འཇམ་དཔལ་གཤིན་རྗེ་གཤེད་ཀྱི་རྣལ་འབྱོར་པ་ནུས་ཆེན་འཕྲིན་
ལས་རྣམ་པར་རྒྱལ་བའི་རྡོ་རྗེ་ནས་བསྐུལ་ངོར་རྒྱ་གྲྭ་ཝའི་བཀའ་ལུང་གིས་བསྔགས་པའི་དཔལ་དབང་
ཆེན་གར་གྱི་དབང་ཕྱུག་དགྱེས་རབ་རྡོ་རྗེར་འབོད་པས་བྲིས་སོ། །སརྦ་མངྒ་ལཾ། །དགེའོ། །མཚན་
ཙམ་དྲན་པའི་ཡིད་ལས་ཀྱང་། །མ་ཧཱ་གུ་རུའི་བྱིན་བརླབས་ཀྱིས། །བདག་གཞན་
འགྲོ་བ་མ་ལུས་པའི། །བདེན་མཐུས་སྨོན་པ་ཀུན་འགྲུབ་ཤོག །ཅེས་སློབ་དཔོན་ཆེན་པོ་
པདྨ་འབྱུང་གནས་ཀྱི་རྣམ་ཐར་གསོལ་འདེབས་ཉུང་བསྡུས་འདོད་དགུའི་ཆར་འབེབས་ཞེས་བྱ་བ་འདི་ནི་
ཡུལ་དེ་འཇམ་དབྱངས་དགྱེས་པའི་དགའ་ཚལ། པདྨ་རྒྱལ་པོས་རིགས་ཀྱི་དབང་བསྐུར་བའི་བྱིན་གྱིས་
བརླབས་པའི་རིག་འཛིན་ཆེན་པོ་འཇམ་དཔལ་གྲགས་པའི་གཏེར་མཛོད་འཆང་བའི་སྔགས་སྡེ་ཆེན་པོ་
ཕུར་ཐོག་སྟོང་གི་དབུས་ན། ཡོན་ཏན་གྱི་བཀྲག་མདངས་རྒྱས་པ་གྲུབ་པའི་འཁོར་ལོས་བསྒྱུར་བའི་རིག་
འཛིན་ཆེན་པོ་དཔལ་ལྡན་བཀྲ་ཤིས་ཀྱིས་གདུང་གཡང་དུ་འབོད་པ་བྱེད་པའི་ལེགས་མཛོད་དགེ་ལེགས་
འབུམ་ཕྲག་ཏུ་བརྡོལ་བའི་འཇམ་དཔལ་དགྱེས་པའི་བློ་གྲོས་པ་ཆེན་པོ་འཕྲིན་ལས་རྣམ་པར་རྒྱལ་བའི་
རྡོ་རྗེ་ནས་བསྐུར་ངོར། ཆུང་དུས་ནས་གཞོན་ནུའི་དུས་ལ་སློབ་དཔོན་ཆེན་པོ་པདྨ་ཀ་རའི་བྱིན་བརླབས་
ཀྱི་ཆ་ཤས་སྙིང་ལ་ཞུགས་པའི་མདོ་ཁམས་ཀྱི་སྔགས་སྨྱོན་དང་ལ་དབང་ཆེན་གར་གྱི་དབང་ཕྱུག་དགྱེས་
རབ་རྡོ་རྗེ་ཞེས་འབོད་པས་སྦྱར་བའོ། །



༄༅། །དྲག་སྔགས་མངོན་སྤྱོད་ཀྱི་རྣམ་
གཞག་སྔགས་པ་ཧོམ་ཁུང་སྒོ་ནས་
འཚང་རྒྱ་བའི་ལོ་རྒྱུས་དབང་ཆེ ན་
ཁྲོས་པའི་གད་རྒྱངས་ཞེ ས་བྱ་བ་
བཞུགས་སོ ། །



དྲག་སྤྱོད།
༄༅། །དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་སྒོ་
ནས་འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་གད་རྒྱངས་ཞེས་བྱ་བ་
བཞུགས་སོ། །
༄༅། །རིགས་ཀུན་སྤྲོ་བསྡུའི་བདག་ཉིད་འཁོར་ལོའི་མགོན། །ཁྱབ་བདག་
བླ་མ་དབྱེར་མེད་ལྷག་པའི་ལྷ། །གཏུམ་ཆེན་གར་དགུའི་རོལ་མཛད་ཧེ་རུ་ཀ །པདྨ་
དབང་ཆེན་དཀྱིལ་འཁོར་ལྷར་བཏུད་ནས། །ཐ་མལ་དངོས་སྣང་གཟུང་འཛིན་འཁྲུལ་
བའི་བདུད། །གཉིས་མེད་བདེ་སྟོང་དབྱིངས་སུ་བསྒྲལ་ནས་སླར། །དམིགས་མེད་
སྙིང་རྗེས་འགྲོ་རྣམས་རྗེས་འཛིན་པའི། །མངོན་སྤྱོད་དེ་ཉིད་བཤད་ཀྱི་ལེགས་པར་
ཉོན། །ཡི་དམ་ལྷ་ཡི་ཐུགས་རྗེའི་དཔྱང་ཐག་གིས། །ལས་ངན་རྒྱུ་འབྲས་སྤྱོད་པའི་
ཞིང་བཅུའི་དགྲ། །ངན་སོང་གནས་ནས་འདྲེན་པའི་ཐབས་དམ་པ། ། སྙིང་རྗེའི་སྒོ་ནས་
གཞན་སྒྲོལ་དང་པོར་འཆད། །མཐུ་མཁན་སྡིག་ཅན་དམྱལ་བར་སྐྱེ་བའི་རྒྱུ། །མ་བྱས་
འོ་ན་ཅི་འདྲ་ཡིན་ཟེར་ན། །ལྷག་བསམ་གཞན་ཕན་བྱང་ཆུབ་སེམས་དང་ལྡན། །གསང་
ཆེན་རྡོ་རྗེ་ཐེག་པའི་གྲུབ་མཐའ་བཟུང་། །མཚན་ལྡན་བླ་མས་ཅི་གསུངས་བཀའ་བཞིན་
སྒྲུབ། །ཡི་དམ་ལྷ་ཡི་བསྙེན་བསྒྲུབ་ཚད་དུ་འཁྱོལ། །བཀའ་སྲུང་ཕོ་ཉའི་སྲོག་སྙིང་བྲན་
དུ་བཀོལ། །དྲེགས་པ་སྡེ་བརྒྱད་གར་རྦད་ལས་ལ་ཆས། །སྔགས་པ་ཧོམ་ཁུང་སྒོ་ནས་
འཚང་རྒྱ་བའི། །མཐུ་དང་མན་ངག་གདམས་པའི་མཛོད་ལ་དབང་། །དེའི་ཕྱིར་གཡོ་
ཟོལ་མེད་པའི་གཉེན་པོ་ངས། །རྒྱུ་མཚན་གོ་སླའི་ངག་གིས་འདི་རུ་བརྗོད། །ཅིའི་
ཕྱིར་ཞེ་ན་རྒྱུ་དུས་ཀུན་སློང་གིས། །བསྟན་འགྲོའི་ཕན་བདེའི་སྤེལ་སྙམ་ལྷག་བསམ་
དཀར། །དུས་ཀྱི་ཀུན་སློང་གདུག་རྩུབ་ཞེ་སྡང་གིས། །དགྲ་སྲོག་གཅོད་ལ་སྙིང་རྗེ་སྤུ་
ཙམ་མེད། །སྟོད་ལས་བྱང་ཆུབ་སྒྲུབ་པའི་སྔགས་རྒན་ངས། །སྨད་ལས་དགྲ་བགེགས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
སྒྲོལ་བའི་ལས་སྦྱོར་སྐབས། །བདག་ཕུར་འབམ་གསུམ་གསལ་བ་གསུམ་ལྡན་
སྒོས། །དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །མོས་གུས་སྟོབས་རྩལ་འབར་བའི་
སྔགས་རྒན་ངས། །ལྷ་སྔགས་ཏིང་འཛིན་དྲོད་ཐོབ་ལས་སུ་རུང་། ། དྲག་སྔགས་མངོན་
སྤྱོད་གནད་ལ་ནང་བྱན་ཆུད། །དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །བསམ་ངན་
རྒྱུན་དུ་འཆང་བའི་སྔགས་རྒན་ངས། །བསྟན་འགྲོའི་བདེ་སྐྱིད་འཇོམས་པའི་དགྲ་བོ་
ཀུན། །ངན་འགྲོར་ཆས་ལ་མ་བཟོད་ཕན་སེམས་བློས། །དགྲ་སོགས་གཅོད་ལ་སྙིང་
རྗེ་སྤུ་ཙམ་མེད། །ཆོས་ཉིད་དོན་རྟོགས་ལྟ་བ་རྒྱབས་ཀྱི་ལྷ། །བསྐྱེད་རྫོགས་གདེང་
ཐོབ་བརྟན་པ་སྟོབས་ཀྱི་ལྷ། །ཟུང་འཇུག་སྤྱོད་པ་ཕོ་ཉ་ལས་ཀྱི་ལྷས། །དགྲ་སྲོག་
གཅོད་ལ་སྙིང་རྗེ་སྤུ་ཙམ་མེད། །བཟང་ངན་སྤང་ལེན་བྲལ་བའི་ལྟ་བ་རྟོགས། །གང་
སྣང་ལྷ་སྐུར་འཆར་བའི་བསྒོམ་པ་མཁས། ། དྲག་པོའི་བརྟུལ་ཞུགས་སྤྱོད་པའི་ང་རྒྱལ་
གྱིས། །དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །གདུག་པ་སྦྲུལ་གྱི་སེམས་འདྲའི་
བརྟུལ་ཞུགས་འཆང་། ། རྫོང་འཕྲང་སྲོག་གསུམ་གནད་དང་མི་འགལ་བར། །ཚེ་ཁྲུས་
གནས་གསུམ་འཚེངས་པ་ལྔ་ལྡན་དགོས། །དགྲ་སྲོག་གཅོད་ལ་སྙིང་རྗེ་སྤུ་ཙམ་མེད།
།ཞེ་ནག་རང་གི་ཁེ་གྲགས་ལ་གནོད་དོགས། །བསམ་ནག་གྲུབ་མཐའི་ཁ་འཛིན་ཕུང་
སྦྱོར་མཁན། །སྔགས་ནག་བདག་གི་གདུལ་བྱའི་ཞིང་ཡིན་ཕྱིར། །དགྲ་སྲོག་གཅོད་
ལ་སྙིང་རྗེ་སྤུ་ཙམ་མེད། །མི་དགེ་བཅུ་སོགས་དང་དུ་བླངས་བྱས་ནས། །མཚམས་
མེད་ལས་ཀྱིས་འཚོ་བའི་བསྟན་དགྲ་ཀུན། །ཐར་པའི་ལམ་དུ་འདྲེན་ཕྱིར་གཉེན་པོ་
ངས༑ ༑དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །མ་ཉེས་བཞིན་དུ་ཉེས་མེད་ཉེས་སུ་
བཅུག །མ་ནག་བཞིན་དུ་དཔུང་ཤེས་དབང་གིས་མནར། །མི་འདོད་བཞིན་དུ་ཐད་
ལང་དགྲ་བྱུང་ཚད། །སྔ་སོར་དགྲ་མགོ་ཡན་པར་གཏོང་མ་མྱོང་། །དབང་ཆེན་ལྷ་ཡི་
གྲུབ་འབྲས་མངོན་དུ་གྱུར། །མཐུ་ལྡན་སྲུང་མའི་གྲོགས་ལ་རང་དབང་བསྒྱུར། །དྲག་
སྔགས་གཞུང་བརྒྱའི་ཕྱག་བཞེས་ཉམས་འོག་ཆུད། །ད་ནི་དགྲ་རྣམས་ཉམ་ཆུང་བག་
ཡོད་བྱོས། །ངེས་དོན་དབང་དུ་བྱས་ནས་ཅུང་ཟད་ཀྱིས། །རྟོགས་པར་བདག་རྒྱུད་



དྲག་སྤྱོད།
བསྒྲལ་ཚུལ་ད་ཡང་འཆད། །གཞན་ཕན་བྱང་ཆུབ་སེམས་ཀྱི་གཡང་གཞིའི་སྟེང་། །
དུག་གསུམ་ལས་ཀྱི་རང་མདངས་ཧོམ་ཁུང་དུ། །འཁོར་བའི་རྩ་བ་གཟུང་འཛིན་མ་
རིག་དགྲ། །ཚོགས་དྲུག་རྟོག་ཚོགས་སྡོང་ཟླ་རྒྱབ་རྟེན་དང་། །འཁྲུལ་སྣང་བདེན་གྲུབ་
ཐ་སྙད་སྐྱོབ་བྱེད་བཅས། །ཆོས་ཅན་མཚན་མའི་རླུང་གི་རྟར་བསྐྱོན་ནས། །ཆོས་ཉིད་
རྟེན་ཅིང་འབྲེལ་འབྱུང་ཕོ་ཉ་ཡིས། །རྣམ་ཐར་སྒོ་གསུམ་ཧོམ་ཁུང་ནད་དུ་བཀུགས། །
ཚོགས་དྲུག་སྡོང་ཟླ་སེམས་བྱུང་རྒྱབ་རྟེན་དང༌། །འཁྲུལ་སྣང་བདེན་གྲུབ་ཐ་སྙད་ལྷ་
དང་ཕྱེས། །སྲིད་པའི་རྩ་བ་བདེན་འཛིན་མ་རིག་དགྲ། །གཉིས་སྣང་བྲལ་བའི་འོད་
གསལ་དབྱིངས་སུ་བསྒྲལ། །ཆོས་ཅན་སྣང་ཞེན་ཤ་ཁྲག་རུས་པའི་ཚོགས། །ངེས་
དོན་ལྷར་སྣང་དབང་ཆེན་ཞལ་དུ་བསྟབས། །ཨེ་མ་ཉོན་མོངས་དཔུང་ཚོགས་ཆམ་
ལ་ཕོབས། །གཉེན་པོའི་མི་ལེན་ལེན་ན་འདི་འདྲ་ལོངས། །སྟོང་ཆེན་ཆང་གི་དགའ་
སྟོན་འདི་ཉིད་བཞེས། །བདེ་ཆེན་གར་གྱི་མཾ་ས་འདི་ལ་རོལ། །ཟུང་འཇུག་ཉམས་ཀྱི་
བྲོ་གར་འདི་ལ་གཟིགས། །འདིར་ཚོགས་ལྷ་མི་ཡོངས་ཀྱི་དགྱེས་སྟོན་མཛོད། །མཐུ་
ཆེན་དགྲ་ལས་རྒྱལ་བའི་དཔའ་སྐད་ཡིན། །བདེ་སྟོང་བདུད་རྩིས་མྱོས་པའི་ཉམས་
གླུ་ཡིན། །དྲག་སྔགས་གནད་ལ་གོམས་པའི་ལག་རྗེས་ཡིན། །ཕྱོགས་ལས་རྣམ་
པར་རྒྱལ་བའི་རྒྱལ་རྔ་ཡིན། །ཚེ་འདིར་མི་ལུས་ཐོབ་པའི་སྐྱེས་རྟགས་ཡིན། །གཞན་
ལ་འདི་ལྟར་མཛོད་ཅེས་བསྐུལ་མ་ཡིན། །གཉེན་པོའི་མིང་ཅན་རྣམས་ལ་དགོས་པ་
ཡིན། །མཁས་པའི་གསུང་རབ་རྣམས་ལས་བསྡུས་པ་ཡིན། །མངོན་སྤྱོད་དྲག་པོའི་
གཞུང་གི་དགོངས་འགྲེལ་ཡིན། །འདི་ན་ཟླ་བའི་མ་མའི་ལྟོར་གབ་པའི། །རིན་ཆེན་
ཚོགས་བཞིན་རྟགས་དང་ཡོན་ཏན་རྣམས། །ཤིན་ཏུ་གསང་ཞིང་སྦོས་ཞེས་གདམས་
པའི་ཚིག ། སྙིང་གི་བདུད་རྩིར་ཡང་ཡང་བརྟན་མོད་ཀྱང་། །གཞན་རྐྱེན་དུ་མའི་དབྱུག་
གུས་ཡིད་ཀྱི་རྔ། །བསྐུལ་བས་གབ་བསྐུངས་སྤངས་པའི་ཚིག་གི་ཕྲེང་། །ཐོལ་བྱུང་
འགོག་མེད་དབྱངས་སུ་བླངས་པ་འདི། །ནུས་ལྡན་རྣལ་འབྱོར་ཡོངས་ཀྱི་རྒྱལ་རྟགས་
ཡིན། །དགེ་ཚོགས་ལྷ་དབང་རྡོ་རྗེ་རྩེ་བརྒྱ་པས། །ཉེས་ཚོགས་ཨ་སུ་ར་ཡི་དཔུང་



60
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
བཅོམ་ནས། །ལེགས་ཚོགས་ཕྱོགས་བརྒྱར་འབར་བའི་དགའ་སྟོན་གྱིས། །ཕུན་
ཚོགས་ཞིང་ཀུན་ཁྱབ་པའི་རྒྱུར་གྱུར་ཅིག །
ཅེས་དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་སྒོ་ནས་འཚང་རྒྱ་བའི་ལོ་
རྒྱུས་དབང་ཆེན་ཁྲོས་པའི་གད་རྒྱངས་ཞེས་བྱ་བ་འདི་ནི། རང་ཕྱོགས་ལ་ཆགས་ཤིང་གཞན་ཕྱོགས་ལ་
སྡང་བའི་ཆགས་སྡང་ངན་པའི་གཡང་སར་འཕྱན་བཞིན་པར་ཁ་པོ་ཆེས་དཔའ་སྐད་འདོན་པ་ལྟར་མ་ཡིན་
པར༑ སྤྱིར་རྡོ་རྗེ་ཐེག་པའི་གཞུང་ལུགས་རྒྱ་མཚོ་ལྟ་བུ་ལ་སྦྱངས་ཤིང་གོམས་པའི་ཉམས་མྱོང་གི་འབྲས་
རྟགས་ཀྱང་ཅུང་ཟད་ལྐོག་ཏུ་མ་གྱུར་ཅིང་། ཁྱད་པར་ཇི་སྐད་དུ་རྩ་རྒྱུད་བརྟག་པ་གཉིས་པ་ལས། བསྟན་
ལ་གནོད་པར་བྱེད་པ་དང་། །བླ་མ་སངས་རྒྱས་འཇིག་པ་ཉིད། །བླ་མ་ཐུབ་པ་ལ་ཞུས་ནས། །སྙིང་རྗེས་
གསད་པར་བྱ་བ་ཉིད། །ཅེས་སོགས། སངས་རྒྱས་བསྟན་པ་གཤིགས་པ་བླ་མའི་སྐུ་ལ་སྡེ་བ་སོགས་
མདོར་ན་ཞིང་བཅུ་ཚང་བའི་དགྲ་ལ། རྒྱུ་ཡི་ཀུན་སློང་སྙིང་རྗེ་ཆེན་པོ་དང་ལྡན་པས་དུས་ཀྱི་ཀུན་སློང་རྩུབ་
མོའི་སེམས་ཀྱིས་སྦྱོར་བ་དྲག་པོའི་སྒོ་ནས་བསྒྲལ་དགོས་པར་མང་དུ་གསུངས་པ་ལྟར་འདི་འདྲ་འོས་
པའི་རྒྱུ་ཚོགས་ཚང་བ་རྣམས་ཀྱིས་ཐེ་ཚོམ་ཟ་བའི་གནས་མ་ཡིན་ཞིང་
། ཁོ་བོ་ཅག་གིས་ཀྱང་། དྲག་
སྔགས་དམོད་པའི་ལས་མཐའ་གང་དང་གང་ལ་མི་འཇིགས་པའི་སྤྲོ་ཞིང་བསྡུ་བའི་ཉམས་རྟོགས་ཀྱིས་
བསད་གསོའི་ཆོ་འཕྲུལ་ཀུན་ལ་དབང་འབྱོར་བའི་གདེང་ཐོབ་ཀྱི་རྣལ་འབྱོར་པ། ནུབ་ཕྱོགས་རྒྱ་གར་
འཕགས་ཡུལ་ནས་ཕྱིའི་རྒྱ་མཚོའི་ཆེན་པོའི་བར་གྱི་ཆོས་དང་བླ་མ་བཙལ་བའི་སྙིང་སྟོབས་ཀྱིས་ཞུམ་པ་
མེད་པ་རིག་འཛིན་བརྙེས་པའི་སྔགས་པ་མཐུ་ལྡན་ནུས་ཅན་དུ་མའི་ཞལ་རྒྱུན་དངོས་སུ་ཐོས་པ་རྣམས་
ཀྱིས་ཡིད་ཚིམ་སྟེ། མངོན་སྤྱོད་ཀྱི་ལས་མཐའི་མན་ངག་ངོ་མཚར་ཅན་དག་གི་དོན་ནང་བྱན་ཆུད་དེ་བློ་
དང་ལྡན་པ་རྣམས་ལ་སྡིག་པོ་ཆེ་ཐར་བར་སྐྱེལ་བའི་ཐབས་མཁས་ཀྱི་མྱུར་ལམ་འདི་འདྲ་འདུག་ཅེས་
ཉམས་མཚར་དུ། བོད་ཁ་བ་ཅན་གྱི་སྔགས་སྨྱོན་གཟུང་འཛིན་གྱི་འཁྲུལ་པ་ཞིག་པའི་རྣལ་འབྱོར་པས་
ཁམས་གསུམ་དབང་སྡུད་འཇིགས་མེད་རྡོ་རྗེ་ཀི་ལ་ཡ་ཡི་རྫོང་ཆེན་པོ་ནས་སྦྱར། གུསྱ། ། །།



༄༅། །དྲག་པོའི་ལས་ལ་སྐུལ་བའི་
མཁྱེན་དགོངས་དམ་ཉམས་གསོད་པའི་
མཚོན་ཆ་ཞེས་བྱ་བ་བཞུགས་སོ། །



དྲུག་སྐུལ།
༄༅། །དྲག་པོའི་ལས་ལ་སྐུལ་བའི་མཁྱེན་དགོངས་དམ་ཉམས་གསོད་
པའི་མཚོན་ཆ་ཞེས་བྱ་བ་བཞུགས་སོ། །
༄༅། །ཧོ དགོངས་སུ་གསོལ་ལོ། །འོ་དེ་རིང་རྣལ་འབྱོར་པ་བདག་གིས་
དམིགས་མེད་ཆོས་སྐུའི་དབྱིངས་ནས་འཇིགས་མཛད་ཁྲོ་བོའི་གར་གྱི་རྣམ་པར་རོལ་
ཏེ༑ དགུང་སྔོན་དབུ་ལ་གྱོན་ནས་ས་གཞི་གདན་དུ་བཏིངས། ཉི་ཟླ་ཐོད་དུ་བཅིངས་
ཏེ་ལས་འབྲས་དཔང་དུ་བཞག །ཞྭ་ནག་ཕོད་ཁ་གྱོན་ནས་གཟིར་བའི་མཚོན་ཆ་
བསྣམས། སྲུང་མ་ལས་ལ་བསྐུལ་ཏེ་འཇིགས་པའི་དམག་ཚོགས་བསྡུས། ཧོམ་
ཁུང་འབར་བའི་ནང་དུ་ཉམས་ངའི་བླ་སྲོག་བཀུག །དམར་ཆེན་གཏོར་མ་བཤམས་
ཏེ་དགྲ་དཔུང་རླག་པར་བྱེད་པ་ཡིན་པས། འོ་དམིགས་མེད་ཁྱབ་བརྡལ་ཆེན་པོའི་
དབྱིངས་ནས་སྐུ་གསུམ་བཀའ་བརྒྱུད་ཀྱི་བླ་མ། དྲིན་ཆེན་རྩ་བརྒྱུད་ཀྱི་བླ་མ། བྱིན་
རླབས་ཉེ་བརྒྱུད་ཀྱི་བླ་མ། དབང་བསྐུར་བརྒྱུད་བཤད་མན་ངག་གནང་བའི་དཔལ་
ལྡན་བླ་མ་དམ་པ་ཁྱེད་རྣམས་གཟུ་དཔང་དུ་བཞུགས་ནས་ཐུགས་བརྩེ་བས་གཟིགས་
ཤིག་
ཧོ༔ དུས་གསུམ་རྒྱལ་བ་ཀུན་གྱི་བདག་ཉིད་རིགས་དང་དཀྱིལ་འཁོར་ཀུན་
གྱི་མངའ་བདག་འཇིགས་མཛད་ཁྲོ་བོའི་གར་གྱི་རྣམ་པར་རོལ་བ་ཁམས་གསུམ་
ཟ་བར་ནུས་པ་དཔལ་ཆེན་རྡོ་རྗེ་འཇིགས་བྱེད་སྐུའི་དྲག་ཤུལ་གློག་ལྟར་འཁྱུག་པ།
གསུང་གི་གད་རྒྱངས་འབྲུག་ལྟར་རྒོད་པ། ཐུགས་ཀྱི་ཡེ་ཤེས་སྤྲིན་ལྟར་འཁྲིགས་
པ༑ རྡེག་པའི་མཚོན་ཆ་ཐོག་ལྟར་འཕེན་པ། བཅུ་དྲུག་ཞབས་ཀྱིས་ས་གསུམ་གནོན་
པ༑ འཇིགས་པའི་སྤྱན་མིག་དགྲ་ལ་གཟིར་བ། དམར་བའི་ཁྲག་དྲོན་ཞལ་དུ་གསོལ་
བ༑ མཆེ་བ་རྣོན་པོས་སྙིང་རྩ་གཅོད་པ། བདུད་དམག་འབུམ་གྱིས་ཁ་ལོ་བསྒྱུར་ཅིང་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
གཤིན་རྗེ་འབུམ་གྱིས་རྗེ་དཔོན་བྱེད་པ། དམ་ལྡན་སྒྲུབ་པ་པོ་ལ་ཕ་ལྟར་བྱམས་ཤིང་
མ་ལྟར་བརྩེ་བ། སྣང་སྲིད་དབང་སྡུད་ཀྱི་འཕྲིན་ལས་མྱུར་བ་བཅུ་གསུམ་འཁོར་ལོའི་
མགོན་པོ་རོ་ལངས་བརྒྱད་ཀྱི་གཙོ་བོ། ཞེ་དགུ་ལྷ་ཡི་དབང་པོ། བཅུ་ཕྲག་ཁྲོ་བོའི་
ལྷ་ཚོགས་འཁོར་དང་བཅས་པ་ཁྱེད་རྣམས་སྙན་གསན་ཅིང་དགོངས་སུ་གསོལ་
ལོ༑ །ཧོ༔ དམར་ནག་གྲུ་གསུམ་དབང་གི་དཀྱིལ་འཁོར་ན་རྒྱལ་ཀུན་སྙིང་རྗེའི་རང་
གཟུགས་ཡང་གསང་ཁྲོ་རྒྱལ་རྟ་མཆོག་རོལ་བ། སྤྱི་བོའི་གཙུག་ན་སྣང་སྲིད་ཟིལ་
གནོན་གྱི་རྟ་སྐད་འཚེར་བ། ཞལ་ནས་དྲག་སྔགས་ཀྱི་ཕགས་སྒྲ་སྒྲོག་པ། ཕྱག་ན་
བདུད་སྡེ་འཐག་བྱེད་ཀྱི་མཚོན་ཆ་གཟེངས་པ། རྒྱལ་འགོང་སྙིང་རྩ་གཟིར་བའི་རྐན་
སྒྲ་སྡེབས་པ། ནམ་མཁའ་འགེངས་པའི་ཁྱུང་གཤོག་བསྐྱོད་པ། ས་གཞི་འགེངས་པའི་
རྟ་བྲོ་རྡུང་བ། མ་གཟའ་དམ་གསུམ་བྲན་དུ་བཀོལ་བ། ལྷ་སྲིན་སྡེ་བརྒྱད་ཕོ་ཉར་འགྱེད་
པ༑ བསྟན་པའི་རུ་ཊ་རྡུལ་དུ་རླག་པའི་གསང་བ་བསམ་གྱིས་མི་ཁྱབ་པའི་འཕྲིན་ལས་
ལ་དབང་སྒྱུར་བའི་དབང་དྲག་པདྨའི་དཀྱིལ་འཁོར་གྱི་ལྷ་ཚོགས་རྣམས་དང་། གཞན་
ཡང་རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་རབ་འབྱམས་རྒྱལ་
བའི་ལྷ་ཚོགས་འཁོར་དང་བཅས་པ་ཁྱེད་རྣམས་སྙན་གསན་ཅིང་དགོངས་སུ་གསོལ་
ལོ༑ ༑
།
ཧོ༔ ཤར་ལྷོ་བསིལ་བ་ཚལ་གྱི་དུར་ཁྲོད་ན་ཆོ་འཕྲུལ་སྟོང་གི་སྤྲིན་ནག་
འཐིབས་པ། འཇིགས་ཤིང་རྔམས་པའི་འབྲུག་སྒྲ་སྒྲོག་པ། དམར་ལ་འགྱུར་བའི་གློག་
འོད་འཁྱུག་པ། ཚ་ཞིང་ངར་བའི་གནམ་ལྕགས་འཕེན་པ། གཅན་གཟན་སྣ་ཚོགས་
སེར་ལྟར་རྒོད་པ། ཤ་ལ་དགའ་བ་རྣམས་ཀྱིས་མཆེ་བ་བརྡར་བ། ཁྲག་ལ་རྔམས་
པ་རྣམས་ཀྱིས་རྐན་སྒྲ་སྡེབས་པ། སྲོག་ལ་རྒོལ་བ་རྣམས་ཀྱིས་མཚོན་ཆ་གཟེངས་
བ༑ ཤ་ལ་རུས་པའི་ལྷ་བ་འཇིབ་པ། སྙིང་གི་ཁྲག་དྲོན་འཐུང་བ། རྒྱུ་མའི་སྐེད་རགས་
བཅིངས་པ། རྐང་གི་གླིང་བུ་འབུད་པ། གཤིན་རྗེའི་རང་སྐད་སྒྲོག་པ། མ་མོས་ཤུག་



དྲག་སྐུལ།
གླུ་ལེན་པ། ཐོད་པའི་ཌཱ་རུ་འཁྲོལ་བ། ཀེང་རུས་མཚམས་རྔམས་བྱེད་པ་སོགས་
འཇིགས་ཤིང་ཡ་ང་བའི་དུར་ཁྲོད་ན་དཔལ་མ་ཧཱ་ཀ་ལ་མྱུར་མཛད་ཡེ་ཤེས་ཀྱི་མགོན་
པོ་ཕྱག་དྲུག་པ་རྣལ་འབྱོར་ཡོངས་ཀྱི་སྲུང་མ་རིག་འཛིན་བདག་གི་དགྲ་ལྷ། དམ་ལྡན་
སྒྲུབ་པ་པོའི་མགོན་སྐྱབས། དཀར་པོ་དགེ་བཅུའི་བསྟན་སྐྱོང་། ནག་པོ་ཞིང་བཅུའི་
དགྲ་འདུལ། ལྷ་མིན་ཡོངས་ཀྱི་གཡུལ་ཟློག རྣམ་གསུམ་རུ་ཊའི་གཤེད་མ། ཞིང་སྐྱོང་
ནག་པོ་མདུན་ན་རྒྱུག་པ། ཕོ་རྒྱུད་དྲག་པོའི་དམག་ཚོགས་གཡས་ནས་འགྱེད་པ།
མོ་རྒྱུད་མཁའ་འགྲོའི་སྡེ་ཚོགས་གཡོན་ནས་རྒྱུག་པ། གནོད་སྦྱིན་བྱེ་བ་འབུམ་སྡེ་ཕོ་
ཉར་འགྱེད་པ། རོ་ལངས་འབྱུང་པོས་གར་སྟབས་སྒྱུར་བ། བྱ་ནག་གཅན་གཟན་དགྲ་
ལ་རྔམས་པ་སོགས་གཙང་རིས་དཔལ་མགོན་བདུན་ཅུ་དམ་ཅན་རྒྱ་མཚོའི་དམག་
ཚོགས་ཕོ་ཉ་བྲན་གཡོག་དང་བཅས་པ་ཁྱེད་རྣམས་སྙན་གསན་ཅིང་དགོངས་སུ་
གསོལ་ལོ། །
ལྷོ་ཕྱོགས་རིམ་པ་བདུན་གྱི་འོག་ན་གཤིན་རྗེ་འབུམ་གྱི་གྲོང་ཁྱེར་ལྕགས་
མཁར་སྒོ་མེད་བཅུ་དྲུག་གི་ནང་དུ་སྐྱེ་འགྲོའི་སྲོག་ལ་དབང་བའི་གཤིན་རྗེ་ཆོས་ཀྱི་
རྒྱལ་པོ་ཕྱི་ནང་གསང་གསུམ་ཡུམ་མཆོག་ཙ་མུཎྜི་དང་གཤིན་རྗེ་ཕོ་བརྒྱད་མོ་བརྒྱད།
དགེ་སྡིག་གི་སྟངས་འཛིན་ཅིང་ལེགས་ཉེས་ཀྱི་ཤན་འབྱེད་པ། སྐྱེ་འགྲོ་ཡོངས་ཀྱི་
སྲོག་འཕྲོག་ཅིང་ཁྲམ་ལ་འདེབས་པ། སྲིད་གསུམ་ཁ་ལོ་སྒྱུར་ཞིང་དགྲ་བོའི་སྲོག་
དབུགས་ལེན་པ། ཕྱག་མཚན་གནམ་དུ་འཕྱར་ཞིང་བདུད་ཞགས་དགྲ་ལ་འཕེན་པ།
བར་སྣང་གང་བའི་རུ་མཚོན་བསྒྲེངས་ཤིང་ས་གཞི་འདར་བའི་དམག་ཚོགས་སྡུད་པ།
ལས་ཀྱི་མེ་ལོང་གནམ་ལ་འཕྱར་ཏེ་དཀར་ནག་ལས་ཀྱི་དབྱེ་བསལ་བྱེད་པ། ལ་ལ་
ཉི་མའི་ཟེར་ལ་རྒྱུག་པ། ལ་ལ་ཆུ་བོའི་གཞུང་ལ་རྒྱུག་པ། ལ་ལ་ནམ་གྱི་གུང་ལ་རྒྱུག་
པ་སོགས་གཤིན་རྗེ་བཀའ་ཉན་ལས་བྱེད་ཕོ་ཉ་ལས་མཁན་དང་བཅས་པ་ཁྱེད་རྣམས་
སྙན་གསན་ཅིང་དགོངས་སུ་གསོལ་ལོ། །



66
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ཉི་མ་བྱང་ཤར་གྱི་མཚམས་ལ་ལུང་པ་མང་པོ་བརྒལ་བའི་ཕ་རོལ་ན། བྱང་
རི་དམར་པོ་རྔམས་ཤིང་བརྗིད་པ། བྱང་ཐང་དམར་པོ་སྐྱོ་ཞིང་ཆེ་བ། བྱང་ལམ་དམར་
པོ་འཇིགས་ཤིང་རིང་བ། དུར་བྱ་མང་པོས་ཐན་སྐད་སྒྲོག་པ། དུར་བདག་མ་མོས་
ཤུགས་སྒྲ་འདེབས་པ། དུར་སྤྱང་མགོ་དགུ་གཟན་ལ་རྒྱུག་པ། དམུ་བདུད་གནམ་ལ་
བསྭོ་སྒྲ་འདེབས་པ། བདུད་མོས་ས་ལ་བྲོ་རྡུང་བྱེད་པ། ཤ་ཟ་འབུམ་གྱིས་ལྕེ་རྐན་རྡེབ་
པ༑ ཁྲག་འཐུང་རྣམས་ཀྱིས་ཧུབ་སྒྲ་སྒྲོག་པ། འདྲེ་སྲིན་མང་པོ་རྡུལ་ལྟར་འཁྲིགས་པ།
གསོད་བྱེད་ཀྱི་མཚོན་ཆ། སྔངས་བྱེད་ཀྱི་བསྡིགས་སྒྲ། སྐྲག་བྱེད་ཀྱི་དམག་ཚོགས།
འགུགས་བྱེད་ཀྱི་ཕོ་ཉ་སོགས་འཇིགས་ཤིང་ཡ་ང་བའི་དུར་ཁྲོད་ཀྱི་གཙོ་མོ་འདོད་
པ་ཁམས་ཀྱི་དབང་ཕྱུག་དམག་དང་ཟོར་གྱི་རྒྱལ་མོ། བསྟན་སྲུང་རྣམས་ཀྱི་གཙོ་མོ།
བསྟན་པ་སྐྱོང་བའི་སྲུང་མ། བཀའ་སྡོད་གདོང་ཅན་རྣམ་གཉིས། མཁའ་འགྲོ་ཚེ་རིང་
མཆེད་ལྔ། བོད་ཁམས་བསྟན་མ་བཅུ་གཉིས། མི་རོ་ཁུར་ཤིང་གནམ་མཐའ་བསྐོར་བ།
དགྲ་ཤ་ཟ་ཞིང་སོ་སྒྲ་རྡེབ་པ། སྙིང་ཁྲག་འཐུང་ཞིང་དཔའ་སྐད་འདོན་པ། མི་ལྤགས་
གྱོན་ཞིང་ལྟས་ངན་གཏོང་བ། བྱང་དམར་ངོས་ལ་མིང་ཡིག་བྲི་བ། ཤོ་རྡེལ་དཀར་
ནག་ལག་ཏུ་ཐོགས་པ། འཁྲི་ཤིང་ནག་པོ་སྐེད་ལ་གཟེར་བ། ནད་རྐྱལ་ཁ་ནས་ཁྲག་
ནད་གཏོང་བ། མཚོན་གྱི་གྲུ་གུ་དགྲ་ལ་འཕེན་པ། ནག་པོ་བདུད་ཀྱི་ཇག་པ། དམར་
པོ་བཙན་གྱི་སོ་པ། ལྟས་ངན་དམག་གི་རྒྱལ་མོ། སྲིད་གསུམ་འདི་ན་དབང་ཆེ་ཞིང་
རྩལ་དྲག་པ་ལས་ལ་མྱུར་བའི་མ་མོ་བྱེ་བའི་ཚོགས་དང་བཅས་པ་ཁྱེད་རྣམས་སྙན་
གསན་ཅིང་དགོངས་སུ་གསོལ་ལོ། །
གཞན་ཡང་ཆོས་སྐྱོང་རྒྱལ་པོ་སྐུ་ལྔ། དམ་ཅན་རྡོ་རྗེ་ལེགས་པ། ལྷ་ཆེན་རྨ་
རྒྱལ་སྤོམ་ར། གཉན་ཆེན་པོ་སྔོ་ལྷ་གཡུ་རྩེ་སོགས་ཕྱི་ནང་གསང་བའི་ལྷ་སྲིན་སྡེ་
བརྒྱད་ཡེ་ཤེས་དང་ལས་ལས་གྲུབ་པའི་གཞི་བདག་དྲག་རྩལ་དང་ལྡན་པ་འཇིག་རྟེན་
འདི་ན་དབང་ཆེ་བ་རྩལ་དྲག་པ། བཅོལ་ན་རི་རབ་རྡུལ་དུ་རློག་པ། རྦད་ན་རྒྱ་མཚོ་



དྲག་སྐུལ།
ཧུབ་ཀྱི་འཐུང་བ། ཁྲོས་ན་སྟོང་གསུམ་གཏིང་ནས་དཀྲུག་པ། བགད་ན་ཉི་ཟླ་ཐང་ལ་
འཕེན་པ། བར་སྣང་སྒྲས་འགེངས་པ། ས་གཞི་དམག་གིས་འགེངས་པ། ཆེ་བཙན་
འབངས་སུ་བཀོལ་བ། སྲིད་གསུམ་ཁ་ལོ་སྒྱུར་པ། རྟ་རྒྱུག་གི་ཡོབ་སྒྲ། མདའ་འཕེན་
གྱི་ཤུགས་སྒྲ། དཔའ་སྐད་ཀྱི་སྲོ་སྒྲ། གཡུལ་འགྱེད་ཀྱི་ཀི་སྒྲ། གོ་ཁྲབ་དཔའ་བརྗིད་
སོགས་དམ་ཉམས་པའི་དགྲ་བོ་ཆམ་ལ་འབེབས་པའི་དྲག་རྩལ་མཐུ་སྟོབས་དང་ལྡན་
པ་དྲག་པོའི་འཁྲུལ་འཁོར་མི་བཟད་པ་ལ་དབང་སྒྱུར་བའི་འཇིག་རྟེན་གྱི་དྲེགས་པ་ཕོ་
རྒྱུད་མོ་རྒྱུད་འཁོར་དང་བཅས་པ་ཁྱེད་རྣམས་སྙན་གསན་ཅིང་དགོངས་སུ་གསོལ་
ལོ༑ ༑
འོ་རྣལ་འབྱོར་པ་བདག་གིས་དམ་རྫས་དམར་ཆེན་གྱི་གཏོར་མ་རི་ལྟར་
སྤུངས་ནས་བསྟེན་ཅིང་བསྒྲུབས་ནས་དྲག་པོའི་ལས་ལ་བསྐུལ་ཏེ་འཕྲིན་ལས་འདི་
བཞིན་བཅོལ་ན། སྔོན་གྱི་ཁས་བླང་དམ་བཅས་པ་གཡེལ་བ་མེད་པར་རྗེས་སུ་དགོངས་
ལ༑ གཟུ་དང་དཔང་དུ་མ་ནོར། རིག་འཛིན་གྱི་ཐུགས་རྗེ་མ་ཆུང་། སྲུང་མའི་མཐུ་རྩལ་
མ་ཞན། མཆོད་པའི་དོན་མ་ཆུང་། གཟིགས་པའི་སྤྱན་མ་རྟུལ། མངག་པའི་ལས་
མ་བུལ། དཔའ་བའི་རྩལ་མ་ཞན། སྙབ་པའི་ལག་མ་ཐུང་། རྦད་པའི་མཐུ་མ་ཆུང་།
བསྐུལ་བའི་ལས་མ་བུལ། མ་ཉེས་པ་གཏས་སུ་མ་འཛིན། ཉེས་ཅན་ཡལ་བར་མ་
དོར་བར་སྤྱིར་དཀོན་མཆོག་གསུམ་ལ་གནོད་པའི་སྤྱི་དགྲ། དགོས་སུ་དཔལ་ལྡན་བླ་
མ་དམ་པའི་སྐུ་ཚེ་མཛད་འཕྲིན་ལ་བར་དུ་གཅོད་པའི་སྐུ་དགྲ། དམིགས་བསལ། ཁྱད་
པར་དུ་བདག་ཅག་དཔོན་སློབ་དགོན་གནས་དགེ་འདུན་གྱི་སྡེ་དང་འཁོར་གཡོག་མི་
ནོར་ལྟོས་བཅས་དང་བཅས་པ་རྣམས་ལ་སྔ་དགྲ་ལག་ལ་བསྟར་བ། ཕྱི་དགྲ་ཡིད་
ལ་སེམས་པ། ད་དགྲ་ཐད་ནས་ལྡང་བའི་དམ་ཉམས་པའི་དགྲ་བོའི་སྟེང་ན་སྤྲིན་ལྟར་
འཁྲིགས་པ། བར་ནས་ཆུ་ལྟར་ཁོལ་བ། འོག་ནས་རླུང་ལྟར་སྐྱོད་པ། ལྐོག་ནས་འབུ་
ལྟར་གཡེང་བ། ཁ་སྨྲས་གླིང་གཞི་རྩེན་པ། ངོ་དཀར་སྙིང་ནག་བྱེད་པ། དཀར་ནག་
ལྕེ་གཉིས་བཞིན་དུ་བདེན་རྫུན་བཤད་པ། ངོ་གཉིས་བཞིན་དུ་དཀར་ནག་ཟུང་སྦྲེལ་



6
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
བ༑ བློ་གཉིས་བཞིན་དུ་ཁ་ཁོག་འདྲེན་མཁན་ལུས་གུས་ཀྱང་ཁོག་གཞུ་ལྟར་གུག་པ།
སེམས་ནག་མདའ་ལྟར་སྒྲེང་བ། ཚིག་མདའ་ལྟར་དྲང་ཀྱང་། ཁོག་གཞུ་ལྟར་འཁྱོགས་
པ་བན་བོན་སྔགས་གསུམ་ནུས་པ་ཅན་གྱིས་གནམ་ལ་འཁོར་ལོ་འཇོག་པ། འཁོར་
ལོ་འབར་བའི་རྩིབས་ལ་སྐྱོན་པ། ས་ལ་མནན་པ་བྱས་ཤིང་ལིངྒ་དམར་ནག་གི་ལྟེ་
བར་བྲི་བ། བར་དུ་བསྒྲུབས་པ་བྱས་ཏེ་སྔགས་དང་གཏོར་མའི་གཤམས་ལ་འདོགས་
པ༑ མིང་ནས་བོས་ཏེ་འགུགས་སྔགས་འདྲེན་པ། ཐུན་རྫས་བསྒྲུབས་ཏེ་སེར་ལྟར་
འཕེན་པ། དམོད་ཚིག་འབྲུག་གི་སྐད་ལྟར་སྒྲོག་པ། མཚོན་ཆ་སྣ་ཚོགས་ཐོག་ལྟར་
འཕེན་པ། བསམ་ངན་སྤྲིན་ནག་ཡིད་ལ་འཐིབ་པ། སྲོད་ཀྱི་དུས་སུ་བླ་སྲོག་འགུགས་
པ༑ གཡབ་དར་ནག་པོ་མཁའ་ལ་འཕྱར་བ། སྲིད་པའི་རྔ་ཆེན་དྲག་ཏུ་བརྡུངས་ཏེ་བྱད་
ཁ་དང་ཕུར་ཁ་སྟོན་པ། ཟོར་ཁ་དང་ཐུན་ཁ་སྟོན་པ། ལྟས་ངན་དང་ཆོ་འཕྲུལ་སྟོན་པ་
སོགས་གཉན་གྱི་སྒོ་ནས་དམོད་ཟེར་བ། བཙན་གྱི་སྒོ་ནས་ཟ་ཟེར་བ། དཔུང་གི་སྒོ་
ནས་འཕྲོག་ཟེར་བ། མཁས་ཐབས་ཀྱིས་ཤེར་ཟེར་བ། གཡོ་ཐབས་ཀྱིས་བསླུ་ཟེར་
བ༑ བསམ་ངན་ཡིད་ལ་འཆང་ཞིང་སྦྱོར་ངན་ལག་ཏུ་ལེན་པ། ལོག་བསྒྲུབ་དགྲ་བོས་
དུག་མཚོན་ཤོམས་པ། ཕྲག་དོན་ཅན་གྱིས་སྐུར་བ་འདེབས་པ། སྡང་སེམས་ཅན་
གྱིས་ཇག་སྣ་འདྲེན་པ། ཞེ་སྡང་ཅན་གྱིས་དམག་སྣ་འདྲེན་པ། རྫུ་བག་གཡོ་རྒྱུས་བསླུ་
ཟེར་བ། མི་བསྲུན་སྐྱེ་བོས་རྐུ་འཕྲོག་བྱེད་པ། ཚོ་མང་དམག་གིས་མཚོན་རྩེ་བརྡར་
བ༑ སྲོག་གི་རྒྱུན་ཐག་གཅོད་པའི་གཤིན་རྗེ་ནག་པོ། ལུས་ཀྱི་གཟི་མདངས་འཕྲོག་
པའི་གདོན་ཆེན་བཅོ་ལྔ། རླུང་རྟའི་ལྗོན་ཤིང་གཅོད་པའི་ཕོ་གདོན་རྒྱལ་པོ། དབང་
ཐང་མངལ་ནས་སྐམ་པའི་མོ་གདོན་བསེན་མོ། ཁྱིམ་ལ་ན་ཚ་གཏོང་བའི་ནད་བདག་
མ་མོ། ནོར་ལ་གོད་ཁ་གཏོང་བའི་གོད་སྲི་གོད་འདྲེ། འདྲེ་ངན་ཁ་ཞུགས། གདོན་ངན་
རྗེས་སྙོགས། ཐེའུ་རང་སྤུན་དགུ། ཆེ་སྲི་ཆུང་སྲི། དམ་སྲི་གདོན་བགེགས། རྦད་འདྲེ་
ཟོད་གཏོད་བྱེད་པའི་གཟུགས་ཅན་གྱི་དགྲ། གཟུགས་མེད་ཀྱི་བགེགས་ལ་སོགས་པ་
དཀར་པོ་དགེ་བའི་ལས་བྱེད་པ་ལ་བར་དུ་གཅོད་པའི་དམ་ཉམས་པའི་དགྲ་བོ། བུ་



དྲུག་སྐུལ།
ཕོ་དང་བཅས་པ། བུ་མོ་མ་དང་བཅས་པ། གཉེན་ཚན་ཉེ་འབྲེལ་དང་བཅས་པ། བྲན་
གཡོག་རྒྱུ་ནོར་དང་བཅས་པ། ཇག་དཔོན་ཇག་མི་དང་བཅས་པ། སོ་པ་ལམ་མཁན་
དང་བཅས་པ། མོ་བ་སྣ་ཁྲིད་དང་བཅས་པ། མདོར་ན་སྒོ་ཁྱི་ལྕགས་ཐག སྲུང་བའི་
གུར་ཁང་། བརྩིགས་པའི་ཁང་ཁྱིམ། རང་སྲུང་གོ་ཆ། མི་རབས་བདུན་བརྒྱུད་དང་
བཅས་པའི་དམ་ཉམས་པའི་དགྲ་བོ་དེ་དག་གི་སྟེང་དུ་དོ་ནུབ་སྲོད་ཀྱི་སྨག་རུམ་གོས་
སུ་གྱོན་པའི་ཕྲ་མེན་བདུད་ཀྱི་རྒྱུ་འགྲུལ་བྱེད་པའི་དུས་འདིར་བདེ་སྟོང་དབྱེར་མེད་
ཀྱི་ཡེ་ཤེས་དམར་ཆེན་གཏོར་མའི་རྣམ་པར་ཤར་བ་འདི་ཉིད་གོང་སྨོས་ཀྱི་སྡིག་ཅན་
དེ་དག་གི་སྟེང་དུ་གནམ་ལྕགས་ཀྱི་ཐོག་ལྟར་འཕེན་པར་བྱེད་པ་ཡིན་པས། སྒོ་ཁང་
དང་ལམ་སྲང་ན་གནས་པའི་ལྷ་ཀླུ་འབྱུང་པོའི་རིགས་སུ་གཏོགས་པ་རྣམས། མཐོ་
བ་རྣམས་ཀྱིས་ཞབས་སྐུམས། དམའ་བ་རྣམས་ཀྱིས་དབུ་ཆུམས། ཐད་ཀ་བ་རྣམས་
ཀྱིས་སྐུ་གཟུར་ལ་རུ་ང་དང་ཕྲག་དོག་མ་བྱེད་པར། སྒོ་ཕྱེ་ཞིག ལམ་ཐོང་ཅིག ཟོར་སྣ་
དྲོངས་ཤིག དམ་པ་ཡེ་ཤེས་པའི་སྲུང་མ་འཇིག་རྟེན་དྲག་པོའི་ལྷ་ཚོགས་ཁྱེད་རྣམས་
ཀྱིས་གཏུམ་པའི་དྲག་ཤུལ། འཇིགས་པའི་ཁྲོ་གཉེར། བཟོད་པར་དཀའ་བའི་གཟི་
བརྗིད་དང་བཅས་ཏེ། གནམ་ས་ཙམ་གྱི་ཞལ་གདངས། གངས་རི་ཙམ་གྱི་མཆེ་བ་
གཙིག གློག་དམར་ཙམ་གྱི་ལྗགས་བརྐྱང་ལ། མཐུ་སྟོབས་གནམ་ལྕགས་ཀྱི་ཚྭ་ཚྭ་
ཕོབས་ཤིག གཏུམ་དྲག་ཁྲོ་ཆུང་གི་གློག་དམར་འཁྱུགས་ཤིག རྣོ་ངར་མཚོན་རྣོན་གྱི་
དྲག་ཆར་ཕོབས་ཤིག དགྲ་བགེགས་གནོན་བྱེད་ཞབས་བྲོས་རྡུངས་ཤིག སྐྱོབ་པའི་
ལྷ་སྲུང་བདུད་དུ་ཕོབས་ཤིག མཛའ་བའི་གཉེན་བྱས་དགྲ་རུ་སློངས་ཤིག བསོད་
ནམས་ཀྱི་ཉི་མ་ནུབ་ཏུ་ཆུག་ཅིག སྟོབས་ཀྱི་རི་བོ་རྨང་སྒྱེལ་ཅིག ཆེ་རྒྱུད་ཀྱི་སྡོང་
རྒན་རྩད་ནས་ཆོད་ཅིག ཆུང་གསུམ་གྱི་མེ་ཏོག་སད་ལ་སྐུར་ཅིག འབྲིང་རྒྱུད་ཀྱི་སྙེ་
མ་སེར་བས་ཆོམ་ཞིག དམར་བའི་པགས་པ་ཐང་ལ་ཐོང་ཞིག རླུང་གི་གློ་བ་བྲག་
ལ་རྒྱོབ་ཅིག མཆིན་པའི་ཁྲག་མཚོ་ཆུ་ལ་སྐུར་ཅིག རྒྱུ་མ་དམར་པོ་ལས་ལ་དྲོངས་
ཤིག སྙིང་ཁྲག་དྲོན་མོ་ས་ལ་འཕོ་ཞིག སྲོག་གི་རྒྱུ་བ་ཆད་དུ་ཆུག་ཞིག རྣམ་ཤེས་



༡
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གྲྭ་པ།
མར་མེ་ཐུལ་གྱི་སོད་ཅིག ཁ་རྗེ་དབང་ཐང་སྐྱོབ་བའི་ལྷ་སྲུང་གི་དབང་དུ་མ་བཏང་
བར་མཐུ་སྟོབས་དྲག་རྩལ་དང་ལྡན་པའི་སྲུང་མ་ཡེ་ཤེས་པའི་ལྷ་ཚོགས་ཁྱེད་རྣམས་
དམིགས་མེད་ཆོས་ཀྱི་དབྱིངས་ནས་ཁྲོ་ཞིང་ཁྲོས་པའི་སྐུར་བཞེངས་ཏེ། བསྐལ་
བརྒྱར་བསྲེགས་ཀྱང་མི་འཛད་པའི་ལས་ངན་འབའ་ཞིག་སྒྲུབ་པའི་དམ་ཉམས་འདི་
དག་གི་གཉིས་འཛིན་འཁྲུལ་བའི་རྣམ་རྟོག་དང་བྲལ་བའི་གཉུག་སེམས་དྭངས་མའི་
ཐེག་ལེ་མ་བཅོས་ལྷུན་གྱིས་གྲུབ་པའི་ཆོས་སྐུ་འོད་གསལ་ཕྱག་རྒྱ་ཆེན་པོའི་ངོ་བོར་
སྦྱངས་ཏེ་ནག་པོ་ལས་ཀྱི་རྣམ་སྨིན་གཟུགས་ཀྱི་ཕུང་པོ་འཁོར་བའི་རྟེན་གཞི། མ་
རིག་འཁྲུལ་བའི་བག་ཆགས་དང་བཅས་པ་མ་ལུས་ཤིང་ལུས་པ་མེད་པར་ཐལ་བའི་
རྡུལ་དུ་བརླག་པའི་འཕྲིན་ལས་མཛོད་ཅིག །ཅེས་མཇུག་ཏུ་ཐལ་རྡེབ་སོགས་བྱའོ། །
སྨྲས་པ། དམིགས་མེད་ཆོས་དབྱིངས་སྤྲིན་གྱི་ལྡིང་ཁང་ནས། །གང་
འཚམས་སྤྲུལ་པའི་ལྷ་ཚོགས་དབང་གཞུ་ལྟར། ། རྣམ་པར་བཀྲ་བའི་ཐུགས་རྒྱུད་
བསྐུལ་བ་འདི། །བདག་འཛིན་གྱིས་བསྐྱེད་བགེགས་ཚོགས་གཞོམ་ཕྱིར་བྲིས། །
མ་རིག་འཁྲུལ་ངོར་ཤར་བའི་དགྲ་སྡེའི་དཔུང་། །མ་ལུས་སྐྱོད་བྱེད་མཚོན་ཆའི་རང་
བཞིན་ཅན། །མ་དག་ཚིག་གིས་བསྒྲུབས་པའི་ཉེས་ཚོགས་ཀུན། །མ་དང་མཁའ་
འགྲོའི་སྤྱན་སྔར་མཐོལ་ཞིང་བཤགས། །བསྟན་སྲུང་རྣམས་ཀྱི་ཐུགས་རྒྱུད་སྐུལ་བྱེད་
ཀྱི༑ །དམོད་ཚིག་དྲག་པོའི་སྦྱོར་བ་བརྩམ་འོས་མིན། །འོན་ཀྱང་བྱ་མ་རྟ་ཡི་མགྲིན་
པ་ལ། །བསྣུན་ཚེ་དབང་མེད་རྒྱུགས་པའི་རྗེས་འགྲོ་བྱེད། །གྲོང་ཚིག་ཁོ་ན་སྦྱར་
བའི་གྲོང་གཏམ་འདི། །གྲོང་སྔགས་རལ་ཁུར་ཅན་ལ་མཁོ་སྲིད་ཀྱང་། །གྲོང་ལས་
དགོན་པར་གནས་པའི་མཁས་རྣམས་དང་། །གྲོང་མཆོག་རྣལ་མར་བྱེད་ལ་འདི་མི་
མཁོ། །ཁ་ནས་གང་ཐོན་ཚིག་གི་ཕྲེང་བ་འདི། །བླུན་པོས་མཐོང་ཚེ་རྒྱ་གཏམ་ལྟ་བུར་
གོ །མཁས་པས་མཐོང་ཚེ་ཁྲེལ་རྒོད་བྱེད་ནའང་། །གང་གི་སྙན་དབང་རྒྱས་ཕྱིར་འདི་
བཞིན་ཕུལ། ། ཅེས་པའང་གར་གྱི་དབང་པོས་གསུངས་པ་དགེ །སརྦ་མངྒ་ལཾ། །



༄༅། །འཕགས་མཆོག་ཛམྦྷ་ལ་སེར་
པོའི་སྒོ་ནས་མི་འཛད་ནམ་མཁའི་
མཛོད་ལ་མངའ་བསྒྱུར་བ་གཏེར་ཆེན་
པོ འི་བུམ་པ་བཟང་པོ་སྒྲུབ་པའི་ཆོ་ག་
ཡིད་བཞིན་གྱི་ནོར་བུ་དགོས་འདོད་
ཀུན་འབྱུང་ཞེས་བྱ་བ་བཞུགས་སོ། །



ཛམ་སེར་ནོར་སྒྲུབ།
༄༅། །འཕགས་མཆོག་ཛམྦྷ་ལ་སེར་པོའི་སྒོ་ནས་མི་འཛད་ནམ་མཁའི་
མཛོད་ལ་མངའ་བསྒྱུར་བ་གཏེར་ཆེན་པོའི་བུམ་པ་བཟང་བོ་སྒྲུབ་པའི་ཆོ་ག་
ཡིད་བཞིན་གྱི་ནོར་བུ་དགོས་འདོད་ཀུན་འབྱུང་ཞེས་བྱ་བ་བཞུགས་སོ། །
༄༅། །ན་མོ་གུ་རུ་རཏྣ་ཛམ་བྷ་ལ། ཚོགས་གཉིས་བྱེ་བས་བསྐྲུན་པའི་
གསེར་གྱི་རི། །ལེགས་བྱས་ཉི་མ་འབུམ་གྱིས་གསལ་བྱེད་པའི། །མཐོང་ཐོས་དྲན་
པའི་མོད་ལ་འབྱོར་བའི་དཔལ། །སྟེར་མཛད་ཛམ་བྷ་ལ་དེ་གཙུག་ན་མཆོད། །རླབས་
ཆེན་སྨོན་ལམ་རིན་ཆེན་འབྱུང་གནས་ལས། །བྱུང་བའི་ཡིད་བཞིན་ནོར་བུ་ཛམ་བྷ་
ལ༑ །དད་གུས་རྒྱལ་མཚན་རྩེ་མོར་རབ་མཆོད་པས། །ཆོས་འབྱོར་ནོར་བུའི་ཆར་
ཆེན་ཕབ་པར་མཛོད། །ནོར་འཛིན་གཞིར་འཁོད་གཏེར་གྱི་བདག་པོ་ཆེ། །ནོར་ལྷ་བྱེ་
བའི་མཆོག་གྱུར་ཆུའི་ཐུབ་པ། །ནོར་སྒྲུབ་བུམ་པ་བཟང་པོ་ལ་བརྟེན་པ། །ནོར་འཁྲུལ་
བྲལ་བ་བླ་མའི་གསུང་བཞིན་འགོད། །འདིར་བྱིན་རླབས་ཀྱི་གཏེར་ཆེན་པོ་འཕགས་པ་ཛམ་བྷ་
ལའི་རྣལ་འབྱོར་ལ་བརྟེན་ནས་རང་གཞན་གྱི་དོན་དུ་གཏེར་སྒྲུབ་བྱེད་ཚུལ་འགོད་པ་ལ། ཐོག་མར་སྟོན་
པ་ཐུགས་རྗེ་ཅན་གྱིས་མདོ་ལས། ལྟ་བ་བཀར་བཏགས་ཀྱི་ཕྱག་རྒྱ་བཞི་དང་། སྤྱོད་པ་བཀར་བཏགས་ཀྱི་
ཕྱག་རྒྱ་བཞི་གསུངས་པའི་ནང་ཚན་འཕགས་པ་ཛམ་བྷ་ལ་ལ་བརྟེན་ནས་ཆུ་སྦྱིན་འབུལ་བ་སོགས་སྟོན་
པས་རྗེས་འཇུག་ལ་བཀའ་སྩལ་པ་བཞིན་དུ། གའུ་གྲུབ་ཤིང་ཆུ་སྦྱིན་འབུལ་བ་སོགས་བྱིན་རླབས་ཆེ་ཞིང་
མྱུར་བ་བླ་མ་གོང་མ་རྣམས་ཀྱི་ཕྱག་ལེན་ལྟར་ཉམས་སུ་ལེན་པ་གལ་ཆེ། ཐོག་མར་རབ་གསེར་དངུལ།
ཟངས་སོགས་ལས་བྱས་པའི་བུམ་པའམ། ཡང་ན་རིན་པོ་ཆེའི་ཕྱེ་མ་བསྲེས་པའི་འཇིམ་པ་ལས་བྱས་
པའི་བུམ་པའམ། དུག་རིགས་ཀྱི་ཤིང་མ་ཡིན་པའི་ཙནྡན་དཀར་དམར་ཤུག་པ་སོགས་ལས་བྱས་པའི་
སྒྲོམ་དབྱིབས་གྲུ་བཞི་པ་ཚོན་རྩིས་ཁ་བསྒྱུར་བ་བྱ་ཞིང་ནང་དུ་དྲི་བཟང་བྱུགས་ཤིང་ཕྱི་རུ་བཀྲ་ཤིས་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
རྟགས་བརྒྱད་སོགས་ཀྱི་རི་མོ་བྲི། མཛོད་ཕུགས་སོགས་སུ་འཇོག་ན་ཤིང་གི་སྒྲོམ་དེ་ཉིད་ལེགས་པར་
སེམས་ཤིང་། དེ་ནི་ཡུལ་དེའི་བྲེ་གང་ཤོང་བར་བྱ་བ་གསུངས་པས། དེར་འཇུག་རྒྱུའི་རིམ་པ་ནི། གསེར་
དང་དངུལ་སོགས་ལས་གྲུབ་པའི་ཛམ་བྷ་ལའི་སྐུའམ། མ་འབྱོར་ན་རི་མོར་བྲིས་པའང་རུང་། ཤོག་གུ་
བཟང་པོ་ལ་གསེར་དངུལ་སོགས་ཀྱིས་ཛམ་བྷ་ལའི་སྔགས། ཨོཾ་ཛམ་བྷ་ལ་ཛ་ལནྡ་ཡེ་ཁམས་
གསུམ་སྣོད་བཅུད་ཀྱི་དཔལ་འབྱོར་ཕུན་ཚོགས་ཐམས་ཅད་རྣལ་འབྱོར་པ་བདག་
གམ་སྦྱིན་པའི་བདག་པོའི་དབང་དུ་འདུ་བར་གྱུར་ཅིག ། ཅེས་པ་ལྟ་བུ་བྲིས་ལ་དབུ་ནས་དྲིལ་
ཞིང་དར་སེར་པོས་གཡོགས་ཏེ་མགོ་མཇུག་མི་ནོར་བར་བྱས་ལ་འབུར་སྐུའི་ཐུགས་ཀའམ། རི་མོར་
བྲིས་པ་ཡིན་ན་ཐུགས་ཀའི་ཐད་དུ་འཇོག སྐུ་བརྙན་གྱི་མཐའ་སྐོར་དང་སྒྲོམ་གྱི་ནང་འདི་འོག་གི་ཆར།
མདའ་རྒོད་སྒྲོ་མ་ཉམས་པ་ལ་གོས་དར་སེར་པོ་གཙང་མ་ལ་ནོར་བདག་ཛམ་བྷ་ལའི་སྐུ་དང་སྔགས་གང་
འདོད་ཀྱི་སྤེལ་ཚིག་བྱས། རབ་གསེར་དང་། གུར་གུམ། ལི་ཁྲི་མཚལ་སོགས་ཀྱིས་བྲི། དར་ཚོན་སྣ་ལྔ་
དང་ལྷན་ཅིག་མདའ་དར་གྱི་མགུལ་དུ་བཅིངས། གཡང་འབོད་ཀྱི་སྐབས་མ་གཏོགས་མི་ལག་མི་འགྲིམ།
ཁྱད་པར་མི་ཕྱུགས་གཡང་ཅན་གྱི་ཁང་ས་དང་། སྡེ་དཔོན་དབང་ཆེ་བ་བླ་མ་བཟང་པོ་སོགས་ཀྱི་ཁང་པའི་
ས་དང་། གཞན་ཡང་ཕྱུག་པོ་སོགས་གཡང་ཅན་གྱི་ལག་ནས་འོང་བའི་འབྲུ་སྣ། གསེར་དངུལ། ཟངས་
ལྕགས། མུ་ཏིག་བྱུ་རུ། སྤོས་ཤེལ་མུ་མེན་སོགས་རིན་པོ་ཆེ་དང་དར་སྣ་སོགས་ལུག་གི་ཉི་མར་
བསགས། འབྲི་གཡག་རྟ་ལུག་བ་གླང་སོགས་སྤུ་རྙེད་ཚད་སྐར་མ་ནག་པའི་ཉིན་བསག །སྐར་མ་རྒྱལ་
ལ་དཀར་གསུམ་མངར་གསུམ་ཤིང་ཏོག་སྨན་སྣ་སོགས་རྙེད་ཚད་གཡང་བུམ་གྱི་ནང་དུ་བཅུག །གཏེར་
བུམ་གྱི་ཁ་གོས་དར་སེར་པོས་བཀབ་སྟེ་སྐུད་པ་མདོག་ལྔས་བཅིངས་ཏེ་མདུད་མཚམས་སུ་རྒྱས་བཏབ་
སྟེ་སྒྲོམ་གྱི་མདུན་ངོས་སུ་རྒྱབ་མདུན་མི་ནོར་བའི་ཕྱིར་དུ་ནོར་བུ་ཆ་དགུ་བྲི། བདག་མདུན་གྱི་ལྷ་ལ་
འབུལ་རྒྱུའི་མཆོད་རྫས་རྣམས་དང་། དཀར་གསུམ་མངར་གསུམ་གྱིས་སྤུས་པའི་ཛམ་བཤོས་སེར་པོ་
ཚང་བ་དཀར་གཏོར་ཟླུམ་པོ་གཉིས་དང་བཅས་ལེགས་པར་འདུ་བགྱིས། རིན་པོ་ཆེའི་སྣོད་ཀྱི་ནང་དུ་
བཟའ་བཏུང་ཐམས་ཅད་ཕུད་མ་ཉམས་པ་ཤིང་ཏོག་མར་ཕུད་ཆང་ཕུད་ཤ་ཆང་ནང་མཆོད་ཀྱི་བརྒྱན་པ་
བཤམས། གཡང་ཕོར་མར་ཁུས་བཀང་བའི་ནང་དུ་འབྲི་བརྒྱའི་མར་ལས་བཟོས་པའི་རྟ་ལུག་གཡག་འབྲི་
ར་སོགས་ལེགས་པར་བཀང་བ་བཤམས། རང་གི་མདུན་དུ་སྟེགས་དམའི་ཁར་སྣོད་གཉིས་ལ། གཅིག་



ཛམ་སེར་ནོར་སྒྲུབ་
ཏུ་དམར་གཏོར་གཉིས་ཤ་ཁྲག་ཚྭ་སྒོག་ཙོང་ལ་ཕུག་རམ་བུ་སོགས་ཀྱིས་བརྒྱན་པ་དང་
། གཅིག་ཏུ་མི་
ནོར་ལུག་སོགས་ཀྱི་གླུད་གཟུགས་གོས་དུམ་གླུད་ཚྭ་སྒོག་རམ་བུ་སྣོད་ཀྱི་ཐག་བཤལ་ཤ་ཆང་མར་
འཕྱུར་སོགས་བཟའ་བཅའ་ལྷག་མ་ལན་ཆགས་དགུ་ཏིང་ལོ་དགུ་སོགས་བཤམས། སྦྲ་ཁྱིམ་མི་མཐོང་
བའི་ས་ནས་རྡོ་དཀར་ནག་བཞི་སྣོད་གཅིག་ཏུ་བླུག་པ་བདུད་རྩི་འཁྱིལ་བའི་ཡིད་དམ་གྱི་སྙིང་པོ་བརྒྱ་
རྩས་ལེགས་པར་སྔགས། བུམ་པ་བཟང་པོ་དྲི་བཟང་གི་ཆུས་བཀང་བ་ལ་རྣམ་འཇོམས་ཀྱི་གཟུངས་རིང་
ཐུང་བཟླས་པས་བསྒྲུབ། རང་ཡི་དམ་གྱི་ང་རྒྱལ་གྱིས་འགོང་རྫས་རྣམས་ལས་སྔགས་ཀྱིས་བསངས་
སྦྱངས། སྟོང་པའི་ངང་ལས་ཧཱུྃ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་
འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་གཏོར་མ་གླུད་གཟུགས་རྣམས་
དྭངས་ཤིང་ཐོགས་པ་མེད་པ་རྒྱ་ནམ་མཁའ་དང་མཉམ་པ་ལྷ་སྲིན་སྡེ་བརྒྱད་བསེ་རག་
འགོང་པོ་གོད་སྲི་ཕོ་མོ་ཟ་འདྲེ་ཤི་གཤེད་ཐམས་ཅད་ཀྱི་དབང་པོ་རྣམས་ཚིམས་ཤིང་
མཉེས་པར་གྱུར། ཨོཾ་སྭ་བྷཱ་ཝས་སོགས་སྔགས་དྲུག་ཕྱག་རྒྱ་དྲུག་གིས་བྱིན་གྱིས་བརླབས།
བདག་གི་བསམ་པའི་ཞེས་ཐོགས་པ་མེད་པར་འབྱུང་གྱུར་ཅིག ཆ་གསུམ་ལྟར། ལྷ་དང་
ལྷ་མིན་གནོད་སྦྱིན་ལྟོ་འཕྱེ་གྲུལ། །ནམ་མཁའ་ལྡིང་དང་འདབ་བཟང་ལུས་སྲུལ་པོ། །
དྲི་ཟ་སྲིན་པོ་གདོན་གྱི་རིགས་རྣམས་དང་། །གང་དག་ས་ལ་གནས་པའི་རྫུ་འཕྲུལ་
ཅན༑ ༑བུ་སྨད་བཅས་ཤིང་གཡོག་འཁོར་ཚོགས་བཅས་ལ། །བདག་གི་པུས་མོ་ས་ལ་
གཙུགས་ནས་ནི། །ཐལ་མོ་སྦྱར་ནས་ཁྱེད་ལ་གསོལ་འདེབས་ཀྱིས། །གསན་ནས་
ཕན་གདག་སླད་དུ་འདིར་བྱོན་ཅིག ཨོཾ་ཨེ་ཧྱ་ཧེ་ལོ་ཀ་ཀཱ་ར་ཡ། ཨོཾ་དེ་བ་ནཱ་ག་
ཡཀྵ། གནྡྷ་ར་བ། མ་སུ་ར་ཊ་ག་རུ་ཏ། གིནྡྷ་ར་མ་ཧོ་ར་ག །མ་ནུ་ཥ། མ་མ་ནུ་ཥ།
ས་པཱ་རི་ཝ་ར་ས་མ་ཡེ་སྭཱ་ཧཱ། ཨོཾ་དེ་ཝ་ཞེས་པ་ནས། པྲ་ཝ་ར་སད་ཀ་རཾ་ཨཧཱུྃ་པྲ་ཏིཙྪ་
སྭཱ་ཧཱ། པདྨ་ཀ་མ་ལ་ཡེ་ཧཱུཾ། ཨོཾ་དེ་བ་ཞེས་པ་ནས་ཨགྷཾ་ནས་ཤབྟ་པྲ་ཏིཙྪ་སྭཱ་ཧཱ། ཨོཾ་དེ་བ་
ཞེས་པ་ནས་ས་པཱ་རི་ཝ་ར་ན་མཿ སརྦ་ཏ་ཐཱ་ག་ཏ་བྷོ་ཞེས་ལན་གསུམ་གྱིས་གཏོར་མ་ཕུལ།
འབྱུང་པོ་གང་དག་རི་རབ་སྟེང་གནས་དང་། །དགའ་བའི་ཚལ་དང་ལྷ་ཡི་གནས་
རྣམས་དང་། །ཤར་ནུབ་རི་དང་ཉི་ཟླའི་ཁྱིམ་རྣམས་དང་། །རི་བོ་ཀུན་ལ་གང་དག་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
གནས་པ་དང་། །རིན་ཆེན་གླིང་ན་ལྷག་པར་གང་གནས་དང་། ། ཆུ་བོ་ཀུན་དང་ཆུ་བོའི་
མདོ་རྣམས་དང་། །མཚོ་དང་རྫིང་བུ་ལྡིང་ཀ་ཆུ་ངོགས་དང་། །གཡའ་ཆུ་སིལ་མ་ཅན་
ན་གང་གནས་དང་། །གྲོང་དང་ཕྱུགས་ལྷས་གྲོང་ཁྱེར་སྟོང་པ་དང་། །ཁང་སྟོང་དག་
དང་ལྷ་ཡི་ཁང་པ་དང་། །གཙུག་ལག་ཁང་དང་མཆོད་རྟེན་གནས་རྣམས་དང་། །དཀའ་
ཐུབ་གནས་དང་གླང་ཆེན་བྲེས་རྣམས་དང༌། །རྒྱལ་པོའི་དཀོར་ཁང་དག་ན་གང་
གནས་དང་། །ལམ་སྲང་སུམ་མདོ་དང་ནི་བཞི་མདོ་དང་། །གང་དག་ལམ་ཆེན་དང་ནི་
ཤིང་གཅིག་དྲུང་། །དུར་ཁྲོད་ཆེན་པོ་ནགས་ཚལ་ཆེན་པོ་དང༌། །སེང་གེ་དྲེད་དང་
གཅན་གཟན་གནས་དག་དང་། །འབྲོག་ཆེན་འཇིགས་སུ་རུང་བར་གང་གནས་
དང་༑ ༑གང་དག་གླིང་མཆོག་དག་ན་གནས་པ་དང་། །ལྷུན་པོ་དུར་ཁྲོད་དག་ན་
གནས་པ་རྣམས། །རབ་ཏུ་དགྱེས་ཤིང་མགུ་བར་གྱུར་ནས་སུ། །ཕྲེང་བ་མེ་ཏོག་དྲི་
དང་བདུག་པར་བཅས། །བསྟོད་དང་གཏོར་མ་མར་མེ་གུས་འབུལ་ན། །འདི་དག་
བཏུང་ཞིང་ལེགས་པར་གསོལ་ནས་ཀྱང་། །བདག་གིས་ལས་ཀྱི་འབྲས་བུ་མཆིས་
པར་མཛོད། །རང་ཉིད་སྐད་ཅིག་གིས་ཧཱུྃ་མཛད་དུ་གྱུར། ཁྲོ་བོ་འདོད་རྒྱལ་གྱི་ཕྱག་རྒྱ་བྱས་
ཏེ༑ སངས་རྒྱས་ཀྱི་བདེན་པ་དང་། ཆོས་ཀྱི་བདེན་པ་དང་། དགེ་འདུན་གྱི་བདེན་པ་
དང་༑ གསང་སྔགས་དང་། རིག་སྔགས་རྣམས་ཀྱི་བྱིན་གྱི་རླབས་ཀྱིས་བགེགས་ཀྱི་
རིགས་གང་ཡིན་པ་དེ་དག་ཐམས་ཅད་སྐད་ཅིག་ཐང་ཅིག་ཡུད་ཙམ་དེ་ཉིད་ལ་འདིར་
མཆིས་པར་གྱུར་ཅིག །ཨོཾ་ཊཀྐི་ཧཱུཾ་ཛཿ ཨོཾ་གུང་ཀ་རི་གུང་ཀ་རི་སྭཱ་ཧཱ། ཨོཾ་བི་ཙི་བི་
ཙི་སྭཱ་ཧཱ། ཨོཾ་གུང་གུང་སྭཱ་ཧཱ། ས་པཱ་རི་ཝ་ར་པྲ་ཝ་ར་སད་ཀ་རཾ་ཨགྷཾ་པྲ་ཏཱིཙྪ་སྭཱ་ཧཱ།
ཀ་མ་ལ་ཡེ་ཧཱུཾ། ཨོཾ་གུང་ཀ་རི་ཞེས་པ་ནས་པྲ་ཝ་ར་སད་ཀ་རཾ་ཨགྷཾ་ནས་ཤཔྟའི་བར་གྱིས་
མཆོད། ཨོཾ་གུང་ཀ་རི་ཞེས་པ་ནས་པཱ་ར་ཝ་ར་ན་མཿ སརྦ་ཏ་ཐཱ་ག་ཏ་བྷོ་ཞེས་སོགས་ལན་
གསུམ་གྱིས་གཏོར་མ་འབུལ། གང་ཞིག་མཚན་མོ་རྒྱུ་བ་ཡི། །འབྱུང་པོ་རྣམས་དང་ཤ་ཟ་
དང་༑ ༑སྲིན་པོ་ཤ་རྗེན་ཟ་བ་དང་། །སེམས་ཅན་རྣམ་པ་སྣ་ཚོགས་དང༌། །ལྗོན་ཤིང་
གེལ་བ་སོགས་གནས་པ། །དེ་དང་དེ་ལ་གཏོར་མ་ནི། །བཟའ་བ་ཤ་ཆང་ལ་ཕུག་



ཛམ་སེར་ནོར་སྒྲུབ་
བཅས། །འབྲས་ཆན་འབྲས་བུ་མང་པོ་དང་། །མཆོད་པ་འདི་ཡིས་མགུ་བྱོས་ལ། །
གནོད་པའི་བསམ་པ་ཞི་བ་དང་། བདག་ཅག་རྣམས་ལ་ཕན་པའི་ཡིད། །དེ་རིང་ཕན་
ཆད་བསྐྱེད་པར་གྱིས། །རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང་། །དུལ་ཞིང་
ཡང་དག་སྡོམ་ལ་ཚངས་པར་སྤྱོད། །འབྱུང་པོ་ཀུན་ལ་ཆད་པ་སྤངས་པ་སྟེ། །དགེ་
སློང་དགེ་སྦྱོང་དེ་ཡིན་བྲམ་ཟེ་དེ། །མཚོན་ཆས་མི་འཇིགས་གང་ཡང་མེད། །འཚོ་
བའི་སྲོག་ལ་ཀུན་ཀྱང་འཛེམ། །རང་གི་ལུས་ལ་དཔེ་ལོང་ལ། །གཞན་ལ་གནོད་པ་
མ་བྱེད་ཅིག །ཨོ་ཆེན་མོའམ་ཆུང་ངུ་གང་དག་གི །ལུས་ལ་མངོན་པར་གནོད་གྱུར་
པའི། །ནད་དེ་ཉེ་བར་ཕྱུང་ནས་སུ། །གདོན་དེ་རང་གི་གནས་སུ་དེངས། །དེ་ལྟར་
བདག་གི་ཅི་ནུས་ཀྱིས། །མཆོད་དང་བསྙེན་བཀུར་བྱས་པ་ཡིས། །དམ་ཚིག་
གནས་ལ་གནས་ནས་སུ། །བདག་གི་འདོད་པ་སྐོང་བར་མཛོད། །རྟག་ཏུ་དམ་ཚིག་
ལ་གནས་ཤིང་། །འདིར་ནི་ཆེ་གེ་མོ་ཞིག་གི །ནད་དེ་ཉེ་བར་སོལ་མཛོད་ལ། །གདོན་
རྣམས་རང་གི་གནས་སུ་དེངས། །འགུགས་གཞུག་སྐབས། མི་ནོར་ལོངས་སྤྱོད་རྒྱས་པ་
ལ་བར་དུ་གཅོད་པའི་བསེ་རག་འགོང་པོ་གོད་སྲི་ཕོ་མོ་ཟ་འདྲེ་ཤི་གཤེད་ཐམས་ཅད་
གཏོར་མ་འདི་བཞེས་པའི་སླད་དུ་འདིར་མཆིས་པར་གྱུར་ཅིག །དེ་ནས། ཧཱུཾ། རིན་
ཆེན་མཛེས་པའི་སྣོད་ནང་དུ། །སྲོག་ཆགས་ཕྱུགས་དབྱིབས་སྣ་ཚོགས་དང་། །ཡིད་
འོང་འདོད་རྫས་སྣ་ཚོགས་འདི། །ཚངས་པ་དང་ནི་བརྒྱ་བྱིན་དང་། །རྒྱལ་ཆེན་སྡེ་བཞི་
ལ་སོགས་པ། ། སྟེང་འོག་ལྷ་ཡི་ཚོགས་རྣམས་དང་། །དགའ་བོ་དང་ནི་འཇོག་པོ་
དང་༑ ༑ས་བདག་ཀླུ་གཉན་ཐམས་ཅད་དང་། །འོག་ཕྱོགས་གནས་པའི་ཚོགས་རྣམས་
དང་༑ ༑མི་ནོར་ཕྱུགས་དབྱིབས་སྣ་ཚོགས་དང༌། ། འདོད་དགུ་མཆོད་རྫས་ཚོགས་
འདི་རྣམས། །བཞེས་ནས་རྒྱུ་སྦྱོར་ཡོན་བདག་གི །མི་ནོར་ལོངས་སྤྱོད་རྒྱས་པ་དང་།
།ནོར་ལྷའི་གཡང་སྐྱབས་ཟབ་མོ་ལ། །བགེགས་དང་བར་ཆད་མ་བྱེད་པར། །དགའ་མགུ་
ཚིམས་ནས་རང་གནས་སོང་། །ཧཱུཾ། རིན་ཆེན་མཛེས་པའི་སྣོད་ནང་དུ། །སྲོག་ཆགས་
ཕྱུགས་དབྱིབས་སྣ་ཚོགས་དང་། །ཡིད་འོང་འདོད་རྫས་ཚོགས་རྣམས་ཀྱི། ། ཉི་མ་ཟླ་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
བ་རྒྱུ་སྐར་དང་། །གཟའ་དང་གདོན་དང་མོ་སྨན་སོགས། །བར་སྣང་གནས་པའི་
ཚོགས་རྣམས་དང་། །བདུད་དང་དམུ་དང་བཙན་དང་རྒྱལ། །སྲིན་པོ་འབྱུང་པོ་མ་མོ་
དང་༑ ༑གཡའ་སྨན་གངས་སྨན་མཚོ་སྨན་དང༌། །ཡུལ་ཕྱོགས་གནས་པའི་གཞི་
བདག་དང་། །དམ་སྲི་གདོན་བགེགས་ཐམས་ཅད་ཀུན། །མི་ནོར་ཕྱུགས་དབྱིབས་
སྣ་ཚོགས་དང་། །འདོད་དགུ་མཆོད་རྫས་སྣ་ཚོགས་འདི། །བཞེས་ནས་རྒྱུ་སྦྱོར་
བདག་ཅག་གི །མི་ནོར་ལོངས་སྤྱོད་རྒྱས་པ་དང་། །ནོར་ལྷའི་གཡང་སྒྲུབ་ཟབ་མོ་ལ།
།བགེགས་དང་བར་ཆད་མ་བྱེད་པར། །དགའ་མགུ་ཚིམས་ནས་རང་གནས་སོང་། །
ཧཱུཾ། རིན་ཆེན་མཛེས་པའི་སྣོད་ནང་དུ། །སྲོག་ཆགས་ཕྱུགས་དབྱིབས་སྣ་ཚོགས་
དང་། །ཡིད་འོང་འདོད་རྫས་ཚོགས་རྣམས་འདི། །ཚེ་དང་ལོངས་སྤྱོད་བར་ཆད་རྩོམ།
།ཁང་ཁྱིམ་འབྲུ་བཅུད་བར་ཆད་རྩོམ། །རིན་ཆེན་ཟས་བཅུད་བར་ཆད་རྩོམ། །རྟ་ནོར་
ལུག་ལ་བར་ཆད་རྩོམ། །བྱིས་པ་ཆུང་ལ་བར་ཆད་རྩོམ། །ཁ་རྗེ་དབང་ཐང་བར་ཆད་
རྩོམ། །བྱེས་ནས་ཚོང་དོན་མི་འགྲུབ་ཅིང་། །ཁྱིམ་ནས་བསམ་དོན་མི་འགྲུབ་པའི། །
ངན་དགུ་ཕུང་བཅུ་རྩུབ་བྱེད་པའི། །གོད་སྲི་ཆུང་སུམ་བསེ་རག་སོགས། །ཐེའུ་རང་
འགོང་པོ་སྤུན་དགུ་དང་། །ཟ་འདྲེན་ཤི་གཤེད་ཡུལ་འདྲེ་ཀུན། །མི་ནོར་དབྱིབས་གླུད་
སྣ་ཚོགས་དང་། །འདོད་དགུ་མཆོད་རྫས་སྣ་ཚོགས་འདི། །བཞེས་ནས་རྒྱུ་སྦྱོར་
བདག་ཅག་གི །མི་ནོར་ལོངས་སྤྱོད་རྒྱས་པ་དང་། །ནོར་ལྷའི་གཡང་སྒྲུབ་ཟབ་མོ་ལ།
།བགེགས་དང་བར་ཆད་མ་བྱེད་པར། །དགའ་མགུ་ཚིམས་ནས་རང་གནས་སོང་། །
གལ་ཏེ་མི་འགྲོ་འདུག་གྱུར་ན། །མཚོན་ཆས་མི་འཇིགས་གང་ཡང་མེད། །འཚོ་བའི་
སྲོག་ལ་ཀུན་ཀྱང་འཛེམ། །རང་གི་ལུས་ལ་དཔེ་ལོང་ལ། །གཞན་ལ་གནོད་པ་མ་
བྱེད་ཅིག །ཨོ་ཆེན་པོའམ་ཆུང་ངུ་གང་དག་གི །ལུས་ལ་མངོན་པར་གནོད་གྱུར་
པའི། །ནད་དེ་ཉེ་བར་བྱུང་ནས་སུ། །གདོན་དེ་རང་གི་གནས་སུ་དེངས། །དེ་ལྟར་བདག་
གིས་ཅི་ནུས་ཀྱིས། །མཆོད་དང་བསྙེན་བཀུར་བྱས་པ་ཡིས། །དམ་ཚིག་གནས་ལ་གནས་
ནས་སུ། །བདག་གི་འདོད་པ་བསྐང་བར་མཛོད། །རྟག་ཏུ་དམ་ཚིག་ལ་གནས་ཤིང་། །



ཛམ་སེར་ནོར་སྒྲུབ་
? | བྱ་
འདིར་ནི་ཆེ་གེ་མོ་ཞིག་གི །ནད་དེ་ཉེ་བར་སོལ་མཛོད་ལ། །གདོན་རྣམས་རང་གི་
གནས་སུ་སོང་། །ན་མོ་རྗེ་བཙུན་རྩ་བ་དང་xx བདག་ཅག་དཔོན་སློབ་ཡོན་མཆོད་
འཁོར་དང་བཅས་པ་རྣམས་ཀྱི་མི་ནོར་ལོངས་སྤྱོད་རྒྱས་པ་ལ་བར་དུ་གཅོད་པའི་
བསེ་རག་འགོང་པོ་གོད་སྲི་ཕོ་མོ་ཟ་འདྲེ་ཤི་གཤེད་ཐམས་ཅད་གཏོར་མ་འདིས་
ཚིམས་པར་གྱིས་ལ་རང་རང་སོ་སོའི་གནས་སུ་སོང་ཤིག །ཞེས་པ་སུམ་བྷ་ནི་སོགས།
ཡི་དམ་གྱི་སྔགས་བརྗོད་རྡོ་དཀར་ནག་གིས་བྲབ་ལ་གཏོར་མཁར་ཁྱིམ་མི་མཐོང་བར་བསྐྱལ། གནོད་
བྱེད་ཐམས་ཅད་མཐའི་རྒྱ་མཚོའི་ཕ་མཐར་བསྐྲད་པའི་དམིགས་པ་བྱ། དེ་ནས་བུམ་པའི་ཆུའི་ལྷ་ཁྲུས་
གསོལ། བུམ་པའི་ཆུ་དེ་ཉིད་ཁྱིམ་སོགས་ལ་གཏོར་ཞིང་། འདི་ནི་སྦྱིན་པའི་རང་བཞིན་ཆུ། །སེར་
སྣ་དྲི་མ་སྦྱོང་མཛད་པ། །གཏོང་བ་x། ཁྲུས་ལེགས་x ། འདི་ནི་ཚུལ་ཁྲིམས་x །
ཚུལ་འཆལ་x། ཚུལ་ཁྲིམས་x། ཁྲུས་ལེགས་x ། འདི་ནི་བཟོད་པའི་x ། ཁོང་
ཁྲོའི་x ། བྱམས་པ་x ། ཁྲུས་ལེགས་x ། འདི་ནི་བརྩོན་འགྲུས་x ། ལེ་ལོའི་x །
བརྩོན་པ་x ། ཁྲུས་ལེགས་x ། འདི་ནི་བསམ་གཏན་x ། རྣམ་གཡེང་x། ཏིང་
འཛིན་x། ཁྲུས་ལེགས་x ། འདི་ནི་ཤེས་རབ་x། ཤེས་འཆལ་x། ཡེ་ཤེས་x།
ཁྲུས་ལེགས་མཛད་ལ་སྐུ་ཁྲུས་གསོལ། །སྟེང་གི་ལྷ་ལ་སྐུ་ཁྲུས་གསོལ། །འོག་གི་ཀླུ་
ལ་སྐུ་ཁྲུས་གསོལ། །བར་གྱི་གཉན་ལ་སྐུ་ཁྲུས་གསོལ། །ནོར་ལྷ་རྣམས་ལ་སྐུ་ཁྲུས་
གསོལ། །ཁང་ཁྱིམ་ལྷ་ལ་སྐུ་ཁྲུས་གསོལ། །ཐབ་ཀྱི་ལྷ་ལ་སྐུ་ཁྲུས་གསོལ། །ཡུལ་
ལྷ་རྣམས་ལ་སྐུ་ཁྲུས་གསོལ། །གཞི་བདག་རྣམས་ལ་སྐུ་ཁྲུས་གསོལ། །བཙོག་གྲིབ་
ཉམས་གྲིབ་དག་གྱུར་ཅིག །མི་གཙང་ཟས་དང་གྱོན་པ་དང་། །སྐུ་གསུང་ཐུགས་དང་
འགལ་གྲིབ་དང་། །ཉམས་གྲིབ་འཁོན་གྲིབ་བཙོག་གྲིབ་དང་། །ཤི་གྲིབ་ཡུག་གྲིབ་
བག་གྲིབ་དང་། །མཛེ་གྲིབ་ཐབ་གཞོབ་མནོལ་བ་དང་། །ལྷ་མི་ཡོངས་ལ་གྲིབ་ཕོག་
པ༑ ༑ཁྲུས་ཆུ་འདི་ཡིས་དག་གྱུར་ཅིག །འདོད་དོན་ཡིད་བཞིན་འགྲུབ་པར་མཛོད། །
ན་མཿ ཙནྡྷ xx ། ཅེས་པར་ཕྱིན་དྲུག་འགྲེས། མི་ཁྱིམ་སོགས་ལ་བུམ་ཆུ་གཏོར།



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
དེ་ནས་ཉམས་སུ་ལེན་བའི་ཚུལ་ལ། སྔོན་འགྲོ་དངོས་གཞི་མཇུག་གསུམ། དང་པོ་ནི། གནས་
ཁང་བྱི་དོར་བྱས་ཤིང་ཛམ་བྷ་ལའི་སྐུ་བརྙན་སོགས་སྐུ་གཟུགས་ཀྱི་རྟེན་བཀྲམས་པའི་མདུན་དུ་སྟེགས་
ཀྱི་ཁར་པདྨ་འདབ་བརྒྱད་ཀྱི་སྟེང་དུ་གཏེར་བུམ་མམ་སྒྲོམ་བུ་བཞག །རང་གི་མདུན་དུ་ཅོག་ཙེ་ལྟ་བུའི་
སྟེང་དུ་རྡོར་དྲིལ་དང་། དེའི་ཕར་རྒྱབ་དུ་སྟེགས་ཀྱི་ཁར་བདག་བསྐྱེད་ཀྱི་མཆོད་པ་རང་གི་གཡས་ནས་
འགོ་བརྩམས་ཏེ་བཤམས་པ་དང༌། གཏེར་བུམ་གྱི་མདུན་དུ་བདག་བསྐྱེད་ཀྱི་མཆོད་པ་འབུལ་ཡུལ་གྱི་
གཡས་ངོས་འགོ་བརྩམས་ཏེ་བཤམས། དེ་ཐམས་ཅད་ཀྱང་བཀོད་པས་མཛེས་པར་མཐར་ཆགས་སུ་
བསྒྲིག །ཇི་ལྟར་འོས་པའི་སྟེགས་ཀྱི་ཁར་བདག་མདུན་ལ་འབུལ་རྒྱུ་མཆོད་གཏོར་བཤམས། རང་ཉིད་
ཀྱིས་གནས་ཁང་ཕྱི་རོལ་དུ་ཁྲུས་བྱས་ཤིང་
། ཤ་ཆང་སྒོག་ཙོང་སོགས་ཀྱི་ཟས་ལ་ལོངས་སྤྱོད་པ་སྤངས་
ཏེ༑ གཙང་སྦྲ་དང་ལྡན་པས་བདེ་བའི་སྟན་ལ་འཁོད་དེ་ལུས་རྣམ་སྣང་གི་ཆོས་བདུན་ལྡན་ནམ། ཡང་
ན་བག་མེད་པའི་འདུག་ལུགས་མ་ཡིན་པའི་སྤྱོད་ལམ་གང་བདེར་གནས་ནས་བདག་གིས་སེམས་ཅན་
ཐམས་ཅད་ཀྱི་དོན་དུ་རྫོགས་བྱང་ཐོབ་པར་བྱ། དེའི་ཕྱིར་དུ་ཆོས་སྒྲུབ་པའི་མཐུན་རྐྱེན་མཁོ་དགུའི་ལོངས་
སྤྱོད་ཟད་མི་ཤེས་པ་དབང་དུ་སྡུད་པའི་ལྷ་མཆོག་ཁྱད་པར་ཅན་འདི་ཉིད་ཀྱི་རྣལ་འབྱོར་ལ་གནས་ནས་
གཏེར་བསྒྲུབ་པའི་རིམ་པ་ཉམས་སུ་བླང་བར་བགྱིའོ་སྙམ་པའི་ངང་ནས། མདུན་གྱི་ནམ་མཁར་སྐྱབས་
ཡུལ་གསལ་བཏབ་སྟེ། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་ནན་ཏན་དུ་བྱས།
གཉིས་པ་དངོས་གཞི་ལ་བདག་མདུན་གཉིས་ལས། དང་པོ་ནི། སྭ་བྷ་ཝས་སྟོང་པར་
སྦྱངས། སྟོང་པའི་ངང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་
རང་གི་སེམས་ཉིད་ཡི་གེ་ཇི་ཡིག་གསེར་གྱི་མདོག་ཅན། དེ་ལས་འོད་ཟེར་འཕྲོས་
པས་འཕགས་པ་མཆོད། སེམས་ཅན་ཐམས་ཅད་ཀྱི་དབུལ་ཕོངས་ཀྱི་སྡུག་བསྔལ་
སེལ། འོད་ཟེར་ཚུར་འདུས་ཡོངས་སུ་གྱུར་པ་ལས། རང་ཉིད་འཕགས་པ་ཛམ་བྷ་
ལ་སྐུ་མདོག་ཉིན་བྱེད་བྱེ་བའི་མདངས་དང་ལྡན་པའི་གསེར་གྱི་ལྷུན་པོ་ལྟར་སེར་
ཞིང་བརྗིད་ཆགས་པ་ཞལ་གཅིག་ཕྱག་གཉིས་པ། རྒྱལ་བ་རིགས་ལྔས་དབུ་བརྒྱན་
པ༑ ཕྱག་གཡས་ཀྱིས་པི་ཛ་པུ་ར་ཀ་དང་། གཡོན་པས་རིན་པོ་ཆེ་སྣ་ཚོགས་ཀྱི་ཆར་



ཛམ་སེར་ནོར་སྒྲུབ།
འབེབས་པའི་ནེའུ་ལེ་བསྣམས་ཤིང་། རིན་པོ་ཆེའི་རྒྱན་དང་ཨུཏྤལ་སྔོན་པོའི་ཕྲེང་བས་
བརྒྱན་པ། ལྷ་རྫས་ཀྱི་སྟོད་གཡོགས་དང་སྨད་གཡོགས་གསོལ་ཞིང་། ཞབས་གཉིས་
ཀྱིས་དུང་ཅན་མ་དང་པདྨ་ཅན་གྱི་མགོ་བོའི་གཏེར་བདག་མནན་པ། རང་གི་སྤྱི་བོར་
ཨོཾ་དཀར་པོ། མགྲིན་པར་ཨཱ དམར་པོ། ཐུགས་ཀར་ཧཱུཾ་སྔོན་པོ་ཛམ་ཡིག་སེར་པོས་
མཚན་པ། དེ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམ་པ་དང་འདྲ་
བའི་ཡེ་ཤེས་པ་སྤྱན་དྲངས། ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། ཞེས་བརྗོད་ལ།
དབང་བསྐུར་རྒྱས་གདབ་མ་བྱས་ཀྱང་ཆོག །དེ་ནས་མཆོད་པ། ཨ་མྲྀ་ཏས་བསངས། སྭ་བྷཱ་ཝས་
སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་
ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་རྫས་རྣམས་དྭངས་ཤིང་ཐོགས་པ་མེད་
པ་ནམ་མཁའ་དང་མཉམ་པར་གྱུར། ཨོཾ་ཨགྷཾ་ཨཱཿཧཱུྃ་ནས། ཤཔྟ་ཨཱཧཱུྃ་གིས་བར་གྱིས་
བྱིན་གྱིས་བརླབས། ཨོཾ་ཨརྱ་ཛམྦྷ་ལ་ཨགྷཾ་པྲ་ཏཱིཙྪ་ཡེ་སྭཱ་ཧཱ། ཞེས་པ་ནས། ཤཔྟ་པྲ་ཏིཙྪ་
ཡེ་སྭཱ་ཧཱ། ཞེས་པའི་བར་གྱིས་མཆོད། ནོར་གྱི་དབང་ཕྱུག་མ་སོགས་ཀྱིས་བསྟོད། ཉིན་བྱེད་
མདངས་ཆགས་གསེར་གྱི་ལྷུན་པོ་ལ། །འགྲན་བཟོད་རབ་བརྗིད་འཕགས་མཆོག་
ནོར་གྱི་ལྷ། །འདོད་དགུ་དངོས་གྲུབ་ཆར་དུ་འབེབས་མཛད་པའི། །གནོད་སྦྱིན་ནོར་
གྱི་དབང་ཕྱུག་ཁྱོད་ལ་བསྟོད། །ཅེས་པས་བསྟོད། རང་ཉིད་ལྷའི་སྐུ་སྣང་ལ་རང་བཞིན་མེད་པ་ལ་
དམིགས་པ་རྩེ་གཅིག་ཏུ་གཏད་དེ་གསལ་སྣང་དང་ང་རྒྱལ་ཤུགས་དྲག་པོ་ཅན་བསྐྱེད་ལ། ཐུགས་ཀར་
ཟླ་བའི་དཀྱིལ་འཁོར་གྱི་སྟེང་དུ་ཛམ་ཡིག་གསེར་གྱི་མདོག་ཅན་མཐར་སྔགས་འཕྲེང་
སེར་པོས་བསྐོར་བ་ལས་འོད་ཟེར་སེར་པོའི་ཚོགས་འཕྲོས། ལུས་ཀྱི་ནང་ཐམས་ཅད་
གང་༑ ཐོག་མེད་ནས་བསགས་པའི་སྡིག་སྒྲིབ་ནད་གདོན་ཐམས་ཅད་སྦྱངས། འོད་
ཟེར་ཕྱིར་འཕྲོས་སེམས་ཅན་གྱི་སྡིག་སྒྲིབ་སྦྱངས། ཁྱད་པར་དུ་རང་གཞན་གྱི་དབུལ་
ཕོངས་ཐམས་ཅད་བསལ། ཁམས་གསུམ་སྣོད་བཅུད་ཀྱི་མཁོ་དགུའི་དཔལ་འབྱོར་
ཕུན་ཚོགས་དབང་དུ་འདུས་པར་བསམས་ལ། སྔགས་བརྒྱ་སྟོང་ཁྲི་འབུམ་སོགས་ཅི་ནུས་བཟླ།
ཐུན་མཐར་ཡིག་བརྒྱས་ལྷག་ཆད་ཁ་བསྐང་། ཐུན་མཚམས་སུ་གཏོར་མ། ཨ་མྲྀ་ཏས་བསངས། སྭ་བྷཱ་



2
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཝས་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་
ཨོཾ་འོད་དུ་ཞུ་བ་ལས་བྱུང་བའི་གཏོར་མ་ཟག་པ་མེད་པའི་བདུད་རྩི་རྒྱ་མཚོ་ཆེན་པོར་
གྱུར། ཨོཾ་ཨཱཿཧཱུྃ། ལན་གསུམ་བརྗོད་ལ་བྱིན་གྱིས་བརླབས། རང་གི་ཐུགས་ཀའི་ས་བོན་ལས་
འོད་ཟེར་འཕྲོས་འཕགས་པ་ཛམ་བྷ་ལ་མདུན་གྱི་ནམ་མཁར་སྤྱན་དྲངས། པདྨ་ཀ་མ་
ལ་ཡེ་ཧཱུཾ། ཞེས་གདན་ཕུལ། མདུན་བསྐྱེད་ལྷའི་ལྗགས་འོད་ཟེར་གྱི་སྦུ་གུས་གཏོར་མའི་
བཅུད་དྲངས་ཏེ་གསོལ་བར་བསམས་ལ། ཨོཾ་ཨརྱ་ཛམ་བྷ་ལ་ཨི་དམ་བྷ་ལིཾ་ཏ་ཁ་ཁ་ཁཱ་
ཧི་ཁཱ་ཧི། ལན་བདུན་གྱིས་གཏོར་མ་ཕུལ། སྔར་ལྟར་མཆོད་བསྟོད་མདོར་བསྡུས་བྱ། གཏོར་མགྲོན་
གྱི་ལྷ། ༀ་ཨཱ༔ བཛྲ་མུ ཞེས་བརྗོད་ལ་རང་གནས་སུ་གཤེགས་པའམ་བྲིས་སྐུ་ཡོད་ན། འདིར་ནི་
གཟུགས་དང་ལྷན་ཅིག་ཏུ། །ཞེས་པའི་མཇུག་ཏུ། ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་བརྟན་
བཞུགས་བྱ། །
གཉིས་པ་མདུན་བསྐྱེད་ནི། གཏེར་བུམ་མམ་སྒྲོམ་བུ། ཨ་མྲྀ་ཏས་བསངས། སྭ་བྷཱ་ཝས་
སྦྱངས། སྟོང་པའི་ངང་ལས་རིན་པོ་ཆེ་སྣ་ལྔ་ལས་གྲུབ་པའི་གཞལ་ཡས་ཁང་དགོས་
འདོད་ཐམས་ཅད་ཡིད་བཞིན་དུ་འབྱུང་བའི་གཏེར་གྱིས་གང་བའི་ནང་དུ་པཾ་ལས་པདྨ་
དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཛི་ཡིག་སེར་པོ་དེ་ལས་འོད་ཟེར་
འཕྲོས། འཕགས་པ་མཆོད་སེམས་ཅན་ཐམས་ཅད་ཀྱི་དབུལ་ཕོངས་ཀྱི་སྡུག་བསྔལ་
བསལ། འོད་ཟེར་ཚུར་འདུས་ཡོངས་སུ་གྱུར་པ་ལས་འཕགས་པ་ཛམ་བྷ་ལ་ཞེས་པ་
ནས༑ དེའི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་པོ། ཐུགས་ཀར་ཧཱུཾ་སྔོན་པོ་
དང་ཛམ་ཡིག་གིས་མཚན་པར་གྱུར། ཞེས་པའི་བར་མརྗོད། མཆོད་པ་བདག་བསྐྱེད་ཀྱི་སྐབས་
ལྟར་བྱིན་གྱིས་བརླབས་ལ། འཇིག་རྟེན་ཁམས་ནི་དཔག་མེད་ན། །མཆོད་ཡོན་ཇི་སྙེད་
ཡོད་པ་རྣམས། །འཕགས་མཆོག་ཛམ་བྷ་ལ་ལ་འབུལ། །ནོར་གྱི་དངོས་གྲུབ་སྩལ་དུ་
གསོལ། །ཨོཾ་ཨརྱ་ཛམྦྷ་ལ་ཨགྷཾ་པྲ་ཏཱིཙྪ་ཡེ་སྭཱ་ཧཱ། དེ་བཞིན་དུ་ཞབས་བསིལ་སོགས་ལ་
ཚིགས་བཅད་དང་སྔགས་འདོན་པ་བསྒྱུར་ཏེ་ཕུལ། ཧཱུྃ༔ རིན་ཆེན་གདུགས་དང་གསེར་ཉ་དང་།



ཛམ་སེར་ནོར་སྒྲུབ།
།གཏེར་ཆེན་བུམ་པ་པདྨ་བཟང་། །དུང་དཀར་གཡས་འཁྱིལ་དཔལ་བེའུ། །མཆོག་གི་
རྒྱལ་མཚན་འཁོར་ལོ་སོགས། །དངོས་གྲུབ་རྣམ་གཉིས་སྩོལ་བའི་ཕྱིར། །ནོར་བདག་
འཁོར་དང་བཅས་ལ་འབུལ། །ཨོཾ་ཨརྱ་ཛམ་བྷ་ལ་ས་པཱ་རི་ཝ་ར་ཨཥཱ་མངྒ་ལ་པུ་ཛ་
མེ་གྷ་ས་མུ་ཏྲ་སྤ་ར་ཎ་ས་མ་ཡེ་ཧཱུཾ། དྲི་མེད་རྩིབས་སྟོང་འོད་འབར་འཁོར་ལོ་དང་། །
འདོད་དགུའི་ཆར་འབེབས་ནོར་བུ་རིན་པོ་ཆེ། །འཆི་མེད་བུ་མོའི་དཔལ་འཕྲོག་
བཙུན་མོ་མཆོག །འབྱོར་པའི་བང་མཛོད་འཛིན་པའི་ཁྱིམ་བདག་ཆེ། །ནོར་བུའི་
སྒ་སྲབ་མཛེས་པའི་ཅང་ཤེས་རྟ། །གངས་རིའི་དབང་པོ་དང་མཚུངས་གཉིས་
འཐུང་མཆོག །ཕས་རྒོལ་དགྲ་སྡེ་འཇོམས་པའི་དམག་དཔོན་རྣམས། །བདག་གི་
བསམ་པ་རྫོགས་ཕྱིར་ཁྱེད་ལ་འབུམ། །ཨོཾ་ཨརྱ་ཛམ་བྷ་ལ་ས་པཱ་རི་ཝ་ར་སཔྟ་རཏྣ་པུ་
ཛ་མེ་གྷ་ས་མུ་ཏྲ་སྤུ་ར་ཎ་ས་མ་ཡེ་ཧཱུྃ། རབ་འབྱམས་ཞིང་ན་ཡིད་འོང་གཟུགས་
མཛེས་མཆོག །རྣར་སྙན་ཡིད་འབབ་སྒྲ་སྙན་གང་ཡོད་དང་། །དྲི་ཞིམ་ངད་ཀྱིས་སྟོང་
གསུམ་ཡོངས་གང་ཞིང༌། །རོ་བརྒྱ་ལྡན་པའི་ལྷ་ཡི་ཞལ་ཟས་དང་། །འཇམ་མཉེན་
འཁྲིལ་ཆགས་ལྷ་རྫས་ན་བཟའི་ཚོགས། །ཀུན་བཟང་མཆོད་པའི་སྤྲིན་ལ་འགྲན་པ་
བཞིན། །ནོར་བདག་འཁོར་དང་བཅས་ལ་འབུལ་བ་ཡིས། །འགྲོ་ཀུན་མི་ཟད་གཏེར་
ལ་ལོངས་སྤྱོད་ཤོག །ཨོཾ་ཨཱརྱ་ཛམ་བྷ་ལ་ས་པཱ་རི་ཝ་ར་པཉྩ་ཀཱ་མ་གུ་ཎ་པུ་ཛ་མེ་གྷ་
ས་མུ་ཏྲ་སྤ་ར་ཎ་ས་མ་ཡ་ཧཱུཾ། ཞེས་འདོད་ཡོན་ལྔ་འབུལ། བསྟོད་པ་རྒྱས་པར་བྱས་ན། གང་
ལ་བརྟེན་ན་འདི་ཕྱིའི་བསམ་དོན་རྣམས། །རང་རང་སྐལ་བར་འཚམས་པའི་འདོད་
འཇོ་མཁན། །སྲིད་ཞིའི་འཇིགས་པ་ཀུན་ལས་སྐྱོབ་པའི་མགོན། །བསླུ་མེད་རིན་ཆེན་
གསུམ་ལ་ཕྱག་བགྱིའོ། །འཕྲལ་ཡུན་བདེ་སྐྱིད་ཨ་མྲྀ་ཏ་ཡི་བཅུད། །འབད་མེད་གཏེར་
བས་ཕོངས་པའི་ཟུག་རྔུ་གཞིལ། །ས་གསུམ་སྐྱེ་དགུའི་གཙུག་གི་རྒྱན་གྱུར་པའི། །ཨཱརྱ་
ཛམ་བྷ་ལ་ལ་ཕྱག་འཚལ་བསྟོད། །རབ་འཛེས་ཆུ་སྐྱེས་འཛུམ་པའི་ལྟོ་བ་རུ། །རབ་
དཀར་དུང་གི་གདན་ལ་སྒྱུ་མའི་འཕྲུལ། །རབ་འབར་གསེར་སྦྱངས་ལྷུན་པོར་ཅོ་འདྲི་
བ༑ ༑རབ་མང་ཡོན་ཏན་མངའ་བ་གང་ལ་བསྟོད། །ཞལ་རས་པཉྩ་ད་ཤའི་ཟླ་བ་གསར།



B4
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
།ཞལ་གྱི་ཆ་ཤས་རྣམ་པ་ཡིད་འོང་པས། །འགྲན་པར་མ་བཟོད་ཀ་མ་ལ་ཡི་དགྲ། །
རང་གི་ཆ་ཤས་རིམ་གྱིས་འཕྲི་བ་འདྲ། །འཇམ་ཞིང་མཉེན་ལ་རྣམ་འགྱུར་མཛེས་པའི་
ཕྱག །གཡས་ན་ཤིང་ཏོག་བི་ཛ་པུ་ར་དང་། །གཡོན་ན་རིན་ཆེན་སྐྱུགས་པའི་ནེའུ་
ལེ། །ལྷ་དབང་གཏེར་མཛོད་བརྐུས་ནས་སྐྱུགས་པ་བཞིན། །དབང་པོ་གནམ་རུ་ལ་
འགྲན་ལྷ་ཡི་གོས། །རིན་ཐང་གཞལ་དཀའི་ནོར་བུའི་དོ་ཤལ་དང༌། །དབང་སྔོན་
མདངས་འཛིན་ཨུཏྤལ་བཞད་པའི་ཕྲེང་། །སྐལ་བཟང་སྨིན་ལེགས་མཛེས་མའི་
མིག་གི་དཔྱིད། །ནོར་བུའི་ཕྲ་ཚོམ་བཀྲ་བ་རཏྣའི་རྒྱན། །ལྟོ་འགྲོས་སྦ་བའི་འཕྱོར་
སྒེག་རྣམ་འགྱུར་ལ། །ཡང་ཡང་བལྟ་བས་ངོམས་པ་སྤངས་ནས་ཀྱང་། །འོད་ཀྱི་སྐྲ་
ཅན་ལྷ་ཡི་ལམ་ལ་མྱུར། །རབ་སྙན་ངང་པའི་བུ་མོའི་ཏམྦུ་རར། །འགྲན་བཟོད་བརྗོད་
བྱ་དག་རྫོགས་གསུང་གི་གསང་། །ཐ་དང་སྐལ་བཟང་དུ་མར་དུས་མཉམ་དུ། །གཅིག་
གིས་རེ་བ་སྐོང་བའི་འཕྲུལ་ཆེན་པོ། །ཤེས་བྱའི་འཁོར་ལོའི་ངོ་བོ་ཟུང་འཇུག་གང་། །
མཁྱེན་གཉིས་ཉི་ཟླའི་སྣང་བ་རྟག་ཁྱབ་ཀྱང་། །བརྩེ་ཆེན་ཆུ་ཁུར་སྟུག་པོ་འཁྲིགས་པ་
ལས༑ ༑སྣ་ཚོགས་མཛད་པ་ལྷུན་གྲུབ་སྦྲང་ཆར་འབབ། །ནོར་གྱི་དབང་ཕྱུག་ཁྱོད་ལ་
གསོལ་བཏབ་མཐུས། །རྒྱལ་བའི་བསྟན་དང་འགྲོ་ལ་སྨན་པའི་ཆེད། །ཚེ་བསོད་
དཔལ་འབྱོར་ཡོད་དགུ་ལྷུན་གྲུབ་ནས། །རྣམ་ཐོས་སྲས་ཀྱི་དཔལ་ལ་འགྲན་པར་
མཛོད། །ཅེས་པའི་བར་གྱིས་བསྟོད། །རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། རྡོ་རྗེ་
x། ཡིག་བརྒྱ་ཉེར་གཅིག་ལས་མི་ཉུང་བར་བཟླ། དེ་ནས་གཡང་འགུགས་སོགས་ལ་རྣམ་སྲས་ཀྱི་སྤོས་
སྦྱོར་བའམ་སྤོས་དཀར་དང་། དྲི་བཟང་གི་ཤིང་བསྲེགས་ལ་རོལ་མོ་དབྱངས་དང་བཅས་པའི་མདའ་དར་
ལག་ཏུ་ཐོགས་ལ་འདི་སྐད་དེ། བྷཾ དབུས་ཕྱོགས་ཉི་ཟླ་པདྨ་དང་། །བཀྲ་ཤིས་དུང་དཀར་
གདན་སྟེང་དུ། །ཛམ་ལས་ཛམ་ལྷ་སྐུ་མདོག་སེར། །རིན་ཆེན་དར་ཟབ་སྣ་ཚོགས་
བརྒྱན། །ཕྱག་གཡས་བི་ཛ་པུ་ར་ཡིས། །ཁམས་གསུམ་སྲིད་གསུམ་དབང་དུ་བསྡུས།
།ཕྱག་གཡོན་ནེའུ་ལེ་རིན་ཆེན་འཛིན། །འདོད་དགུའི་དངོས་གྲུབ་ཆར་བཞིན་ཕབ། །
རིན་ཆེན་རྒྱན་ཆས་སི་ལི་ལི། །དར་གྱི་ཅོད་པཎ་པུ་རུ་རུ། །སྒེག་བཞད་གར་སྟབས་



ཛམ་སེར་ནོར་སྒྲུབ།
ཁྱུགས་སེ་ཁྱུག །ཁྱེད་ལ་མཆོད་པ་འབུལ་བ་ནི། །གཡང་བཤོས་ཕྱེ་མར་ཞལ་ཟས་
དང་༑ ༑བསང་ཤིང་ཕྱེ་མར་སྤོས་ཀྱིས་མཆོད། །དམ་རྫས་མཆོད་གཏོར་འདི་བཞེས་
ལ༑ ༑སྟེང་འོག་དབུས་ཕྱོགས་ཐམས་ཅད་ནས། །མི་ཡི་དཔལ་དང་ནོར་གྱི་གཡང་། །
ཟས་གོས་འབྲུ་དར་སྣ་ཚོགས་དང་། །བཅུད་ལྡན་ཐམས་ཅད་འདིར་ཁུག་ཅིག །ཕྱུགས་
དང་གཡང་དུ་འདིར་ཁུག་ཅིག །དགོས་འདོད་ཆར་ལྟར་འདིར་ཕོབ་ཅིག། །ཚེ་དང་དཔལ་
དུ་འདིར་ཕོབ་ཅིག །དེ་རིང་བཀྲ་ཤིས་གཡང་ཁྱིམ་འདི། །བསོད་ནམས་ཚེ་དང་ལོངས་
སྤྱོད་དཔལ། །མི་ནོར་ཟས་གསུམ་བཅུད་ཀྱི་གཡང་། །ཁང་ཁྱིམ་འདི་ལ་གཡང་ཁུག་
ཅིག །ཕྱུགས་དང་གཡང་གི་དངོས་གྲུབ་ནི། །རི་རབ་ལྟ་བུ་སྤུང་དུ་གསོལ། །རྒྱ་མཚོ་
ལྟ་བུར་བསྐྱིལ་དུ་གསོལ། །ཆར་སྤྲིན་བཞིན་དུ་གཏིབ་པ་དང་། །བར་སྣང་ཆར་བཞིན་
འབེབས་པར་མཛོད། །གཡང་བུམ་འདི་རུ་གཡང་བསྡུས་ལ། །གཡང་རྟེན་འདི་ལ་
བརྟན་པར་བཞུགས། །ཧཱུྃ༔ ཤར་ཕྱོགས་པདྨ་ཉི་ཟླའི་གདན། །བཀྲ་ཤིས་དུང་དཀར་
གཡས་འཁྱིལ་སྟེང་། །ཛམ་ལས་བྱུང་བའི་ཛམ་བྷ་ལ། །སྤྲུལ་པ་ཡང་སྤྲུལ་དགྱེས་པ་
ཡིས། །འདོད་དགུའི་དངོས་གྲུབ་ཆར་བཞིན་ཕབ། །རིན་ཆེན་རྒྱན་ཆས་སི་ལི་ལི། །
དར་གྱི་ཅོད་པཎ་པུ་རུ་རུ། །སྒེག་བཞད་གར་སྟབས་ཁྱུགས་སེ་ཁྱུག །ཁྱེད་ལ་མཆོད་
པ་འབུལ་བ་ནི། །གཡང་བཤོས་ཕྱེ་མར་ཞལ་ཟས་དང་། ། བསང་ཤིང་ཕྱེ་མར་སྤོས་
ཀྱིས་མཆོད། །དམ་རྫས་མཆོད་གཏོར་འདི་བཞེས་ལ། །སྟེང་འོག་དབུས་ཕྱོགས་
ཐམས་ཅད་ནས། ། མི་ཡི་དཔལ་དང་ནོར་གྱི་གཡང་། །ཟས་གོས་འབྲུ་དར་སྣ་ཚོགས་
དང་༑ ༑བཅུད་ལྡན་ཐམས་ཅད་འདིར་ཁུག་ཅིག །ཕྱུགས་དང་གཡང་དུ་འདིར་ཁུག་
ཅིག །དགོས་འདོད་ཆར་ལྟར་འདིར་ཕོབ་ཅིག །ཚེ་དང་དཔལ་དུ་འདིར་སྐྱོབས་
ཤིག །དེ་རིང་བཀྲ་ཤིས་གཡང་ཁྱིམ་འདི། །བསོད་ནམས་ཚེ་དང་ལོངས་སྤྱོད་
དཔལ། །མི་ནོར་ཟས་གསུམ་བཅུད་ཀྱི་གཡང་། །ཁང་ཁྱིམ་འདི་ལ་གཡང་ཁུག་
ཅིག །ཕྱུགས་དང་གཡང་གི་དངོས་གྲུབ་ནི། །རི་རབ་ལྟ་བུར་སྤུང་དུ་གསོལ། ། རྒྱ་
མཚོ་ལྟ་བུར་བསྐྱིལ་དུ་གསོལ། །ཆར་སྤྲིན་བཞིན་དུ་གཏིབ་པ་དང༌། །བར་སྣང་ཆར་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
བཞིན་འབེབས་པར་མཛོད། །གཡང་བུམ་འདི་རུ་གཡང་བསྡུས་ལ། །གཡང་རྟེན་
འདི་ལ་བརྟན་པར་བཞུགས། །ཧཱུཾ། ལྷོ་ཕྱོགས་པདྨ་ཉི་ཟླའི་གདན། །བཀྲ་ཤིས་དུང་
དཀར་གཡས་འཁྱིལ་སྟེང་། ། ཛམ་ལས་བྱུང་བའི་ཛམ་བྷ་ལ། །སྤྲུལ་པ་བསམ་མི་ཁྱབ་
པ་ཡིས། །འདོད་དགུའི་དངོས་གྲུབ་ཆར་བཞིན་ཕོབ། །རིན་ཆེན་རྒྱན་ཆས་སི་ལི་ལི།
།དར་གྱི་ཅོད་པཎ་པུ་རུ་རུ། །སྒེག་བཞད་གར་སྟབས་ཁྱུགས་སེ་ཁྱུག །ཁྱེད་ལ་མཆོད་
པ་འབུལ་བ་ནི། །གཡང་བཤོས་ཕྱེ་མར་ཞལ་ཟས་དང་། །བསང་ཤིང་ཕྱེ་མར་སྤོས་
ཀྱིས་མཆོད། །དམ་རྫས་མཆོད་གཏོར་འདི་བཞེས་ལ། །སྟེང་འོག་དབུས་ཕྱོགས་
ཐམས་ཅད་ནས། །མི་ཡི་དཔལ་དང་ནོར་གྱི་གཡང་། །ཟས་གོས་འབྲུ་དར་སྣ་ཚོགས་
དང་༑ ༑བཅུད་ལྡན་ཐམས་ཅད་འདིར་ཁུག་ཅིག །ཕྱུགས་དང་གཡང་དུ་འདིར་ཁུག་
ཅིག །དགོས་འདོད་ཆར་ལྟར་འདིར་ཕོབ་ཅིག །ཚེ་དང་དཔལ་དུ་འདིར་སྐྱོབས་
ཤིག །དེ་རིང་བཀྲ་ཤིས་གཡང་ཁྱིམ་འདི། །བསོད་ནམས་ཚེ་དང་ལོངས་སྤྱོད་
དཔལ། །མི་ནོར་ཟས་གསུམ་བཅུད་ཀྱི་གཡང་། །ཁང་ཁྱིམ་འདི་ལ་གཡང་ཁུག་
ཅིག །ཕྱུགས་དང་གཡང་གི་དངོས་གྲུབ་ནི། །རི་རབ་ལྟ་བུར་སྤུང་དུ་གསོལ། །རྒྱ་
མཚོ་ལྟ་བུར་བསྐྱིལ་དུ་གསོལ། །ཆར་སྤྲིན་བཞིན་དུ་གཏིབ་པ་དང་། །བར་སྣང་ཆར་
བཞིན་འབེབས་པར་མཛོད། །གཡང་བུམ་འདི་རུ་གཡང་བསྡུས་ལ། །གཡང་རྟེན་
འདི་ལ་བརྟན་པར་བཞུགས། །ཧཱུྃ ནུབ་ཕྱོགས་པདྨ་ཉི་ཟླའི་གདན། །བཀྲ་ཤིས་དུང་
དཀར་གཡས་འཁྱིལ་སྟེང་། །ཛམ་ལས་བྱུང་བའི་ཛམ་བྷ་ལ། །སྤྲུལ་པ་བསམ་མི་ཁྱབ་
པ་ཡིས། །འདོད་དགུའི་དངོས་གྲུབ་ཆར་བཞིན་ཕོབ། །རིན་ཆེན་རྒྱན་ཆས་སི་ལི་
ལི༑ ༑དར་གྱི་ཅོད་པཎ་པུ་རུ་རུ། །སྒེག་བཞད་གར་སྟབས་ཁྱུགས་སེ་ཁྱུག །ཁྱེད་ལ་
མཆོད་པ་འབུལ་བ་ནི། །གཡང་བཤོས་ཕྱེ་མར་ཞལ་ཟས་དང་། །བསང་ཤིང་ཕྱེ་མར་
སྤོས་ཀྱིས་མཆོད། །དམ་རྫས་མཆོད་གཏོར་འདི་བཞེས་ལ། ། སྟེང་འོག་དབུས་ཕྱོགས་
ཐམས་ཅད་ནས། །མི་ཡི་དཔལ་དང་ནོར་གྱི་གཡང་། །ཟས་གོས་འབྲུ་དར་སྣ་ཚོགས་
དང་༑ ༑བཅུད་ལྡན་ཐམས་ཅད་འདིར་ཁུག་ཅིག ། ཕྱུགས་དང་གཡང་དུ་འདིར་ཁུག་



ཛམ་སེར་ནོར་སྒྲུབ་
ཅིག །དགོས་འདོད་ཆར་ལྟར་འདིར་ཕོབ་ཅིག །ཚེ་དང་དཔལ་དུ་འདིར་སྐྱོབས་
ཤིག །དེ་རིང་བཀྲ་ཤིས་གཡང་ཁྱིམ་འདིར། །བསོད་ནམས་ཚེ་དང་ལོངས་སྤྱོད་
དཔལ། །མི་ནོར་ཟས་གསུམ་བཅུད་ཀྱི་གཡང་། །ཁང་ཁྱིམ་འདི་ལ་གཡང་ཁུག་
ཅིག །ཕྱུགས་དང་གཡང་གི་དངོས་གྲུབ་ནི། །རི་རབ་ལྟ་བུར་སྤུང་དུ་གསོལ། །རྒྱ་
མཚོ་ལྟ་བུར་བསྐྱིལ་དུ་གསོལ། ། ཆར་སྤྲིན་བཞིན་དུ་གཏིབ་པ་དང་། །བར་སྣང་བཞིན་
དུ་འབེབས་པར་མཛོད། །གཡང་བུམ་འདི་རུ་གཡང་བསྡུས་ལ། །གཡང་རྟེན་འདི་ལ་
བརྟེན་པར་བཞུགས། ཧཱུཾ། བྱང་ཕྱོགས་པདྨ་ཉི་ཟླའི་གདན། །བཀྲ་ཤིས་དུང་དཀར་
གཡས་འཁྱིལ་སྟེང་། །ཛམ་ལས་བྱུང་བའི་ཛམ་བྷ་ལ། །སྤྲུལ་པ་བསམ་མི་ཁྱབ་པ་
ཡིས། །འདོད་དགུའི་དངོས་གྲུབ་ཆར་བཞིན་ཕོབ། །རིན་ཆེན་རྒྱན་ཆས་སི་ལི་ལི། །
དར་གྱི་ཅོད་པཎ་པུ་རུ་རུ། །སྒེག་བཞད་གར་སྟབས་ཁྱུགས་སེ་ཁྱུག །ཁྱེད་ལ་
མཆོད་པ་འབུལ་བ་ནི། །གཡང་བཤོས་ཕྱེ་མར་ཞལ་ཟས་དང༌། །བསང་ཤིང་ཕྱེ་མར་
སྤོས་ཀྱི་མཆོད། །དམ་རྫས་མཆོད་གཏོར་འདི་བཞེས་ལ། །སྟེང་འོག་དབུས་ཕྱོགས་
ཐམས་ཅད་ནས། ། མི་ཡི་དཔལ་དང་ནོར་གྱི་གཡང་། །ཟས་གོས་འབྲུ་དར་སྣ་ཚོགས་
དང་༑ ༑བཅུད་ལྡན་ཐམས་ཅད་འདིར་ཁུག་ཅིག །ཕྱུགས་དང་གཡང་དུ་འདིར་ཁུག་
ཅིག །དགོས་འདོད་ཆར་ལྟར་འདིར་ཕོབ་ཅིག །ཚེ་དང་དཔལ་དུ་འདིར་སྐྱོབས་
ཤིག །དེ་རིང་བཀྲ་ཤིས་གཡང་ཁྱིམ་འདི། །བསོད་ནམས་ཚེ་དང་ལོངས་སྤྱོད་
དཔལ། །མི་ནོར་ཟས་གསུམ་བཅུད་ཀྱི་གཡང་། །ཁང་ཁྱིམ་འདི་ལ་གཡང་ཁུག་
ཅིག །ཕྱུགས་དང་གཡང་གི་དངོས་གྲུབ་ནི། །རི་རབ་ལྟ་བུར་སྤུང་དུ་གསོལ། ། རྒྱ་
མཚོའི་ལྟ་བུར་བསྐྱིལ་དུ་གསོལ། །ཆར་སྤྲིན་བཞིན་དུ་གཏིབ་པ་དང་། །བར་སྣང་ཆར་
བཞིན་འབེབས་པ་དང་། །གཡང་བུམ་འདི་རུ་གཡང་བསྡུས་ལ། །གཡང་རྟེན་འདི་ལ་
བརྟན་པར་བཞུགས། ཧཱུྃ། ད་ནི་གཡང་གི་ཕྱུ་འབོད་པ། །ཚེ་གཅིག་སངས་རྒྱས་གྲུབ་
པ་དེ། །བླ་མ་རྣམས་ཀྱི་གཡང་ཁུ་ཡེ། ། དཔལ་འབྱོར་མངའ་ཐང་ཆེ་བ་ཡི། །འཁོར་ལོ་
བསྒྱུར་རྒྱལ་གཡང་ཁུ་ཡེ། །འཕེལ་འགྲིབ་མཐའ་དབུས་མེད་པ་ཡིས། །རྒྱ་མཚོ་ཆེན་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
པོ་གཡང་ཁུ་ཡེ། །ཀླུང་ཆེན་ཀུན་ཏུ་མ་བརྡལ་བའི། །མཐིང་དཔལ་ནམ་མཁའི་གཡང་
ཁུ་ཡེ། །བརྗིད་ཅིང་ལྷུན་དུ་ཆགས་པ་ཡི། །རི་རྒྱལ་མཆོག་རབ་གཡང་ཁུ་ཡེ། །མི་
ཟད་དཔལ་འབྱོར་རྒྱས་པ་ཡི། །གསེར་གྱི་རི་བདུན་གཡང་ཁུག་ཅིག །སྣ་ཚོགས་
དགོས་འདོད་འབྱུང་བ་ཡི། །གླིང་བཞི་སྲིད་པའི་གཡང་ཁུག་ཅིག །རོ་བཅུད་ཕུན་
སུམ་ཚོགས་པ་ཡི། །དཔག་བསམ་ཤིང་ཆེན་གཡང་ཁུག་ཅིག །དགོས་འདོད་ཐམས་
ཅད་འབྱུང་བ་ཡི། །ཡིད་བཞིན་ནོར་བུའི་གཡང་ཁུག་ཅིག །སྙན་གྲགས་ཀུན་ལ་ཁྱབ་
པ་ཡི། །གཡུ་འབྲུག་སྔོན་མོའི་གཡང་ཁུག་ཅིག །རྩལ་རྫོགས་ཟིལ་གྱིས་གནོན་པ་
ཡི༑ ༑སེང་ཆེན་དཀར་མོའི་གཡང་ཁུག་ཅིག །ཐམས་ཅད་ཟིལ་གྱིས་གནོན་པ་ཡི། །
བྱ་རྒྱལ་ཁྱུང་གི་གཡང་ཁུག་ཅིག །ཟད་མེད་སྣ་ཚོགས་འབྱུང་བ་ཡི། །ལྷོ་སྤྲིན་འཐིབ་
པའི་གཡང་ཁུག་ཅིག །མ་རིག་མུན་པ་སེལ་བ་ཡི། །ཉི་མ་ཟླ་བའི་གཡང་ཁུག་ཅིག
།སྟོང་གསུམ་དབང་དུ་བསྒྱུར་བ་ཡི། །འབྱུང་བ་ལྔ་པའི་གཡང་ཁུག་ཅིག །རྔམས་
ཆེན་ཁྱོན་ལྡན་རིན་ཆེན་འབྱུང་། །བརྗིད་ཀྱིས་ཆགས་པའི་གཡང་ཁུག་ཅིག །ཀུན་
འབེབས་འཕེལ་བའི་བདུད་རྩི་གཡང་། ། རྒྱ་མཚོ་ཆེན་པོའི་གཡང་ཁུག་ཅིག །ཚ་ངར་
སྨིན་པ་གཟི་མདངས་ཅན། །དྲོད་བསྐྱེད་མེ་ཡི་གཡང་ཁུག་ཅིག དུས་བཞི་བསྐྱེད་
ཅིང་སེམས་ཅན་གྱི། །འབྱུང་བ་རླུང་གི་གཡང་ཁུག་ཅིག སངས་རྒྱས་ཞིང་ཁམས་
བྱིན་རླབས་གཡང་། །དེ་རིང་གནས་འདིར་གཡང་དུ་ལེན། །ལྷ་གནས་འདོད་ཡོན་
ཕུན་ཚོགས་གཡང་། །དེ་རིང་གནས་འདིར་གཡང་དུ་ལེན། །སྲིད་གསུམ་ཕྱུ་གཡང་
སྟོབས་དཔལ་གཡང་། །དེ་རིང་གནས་འདིར་གཡང་དུ་ལེན། །གླིང་བཞི་སེམས་ཅན་
བསོད་ནམས་གཡང་། །དེ་རིང་གནས་འདིར་གཡང་དུ་ལེན། །ཧཱུྃ༔ ད་ནི་གཡང་རྟ་
བསྡམས་པ་ནི། །རྒྱ་གར་རྒྱལ་པོའི་ཆོས་གཡང་ཤོག །རྒྱ་ནག་རྒྱལ་པོའི་ཁྲིམས་
གཡང་ཤོག །སྟག་གཟིག་རྒྱལ་པོའི་ནོར་གཡང་ཤོག །ཟ་ཧོར་རྒྱལ་པོའི་གོས་གཡང་
ཤོག ། ཨོ་རྒྱན་རྒྱལ་པོའི་སྟོབས་གཡང་ཤོག །ཐོ་གར་དམག་གི་དཔའ་གཡང་
ཤོག །སྤུ་རྒྱལ་བོད་ཀྱི་ཆོས་གཡང་ཤོག །ཁ་ཊ་མོན་གྱི་འབྲུ་གཡང་ཤོག །དྲང་



ཛམ་སེར་ནོར་སྒྲུབ་
སྲོང་རྣམས་ཀྱི་ཚེ་གཡང་ཤོག །སྟེང་ཕྱོགས་ལྷ་ཡི་དམག་གཡང་ཤོག །འོག་ཕྱོགས་
ཀླུ་ཡི་ནོར་གཡང་ཤོག །བར་ཕྱོགས་ལྷ་འདྲེའི་རྩལ་གཡང་ཤོག །མངའ་རིས་སྐོར་
གསུམ་གཡང་ཁུ་ཡེ། །དབུས་གཙང་རུ་བཞི་གཡང་ཁུ་ཡེ། །མདོ་ཁམས་བཅོ་བརྒྱད་
གཡང་ཁུ་ཡེ། །དགོས་འདོད་ཐམས་ཅད་འབྱུང་བ་ཡི། །རིན་ཆེན་གཏེར་གྱི་གཡང་ཁུ་
ཡེ༑ ༑འཆི་མེད་རྡོ་རྗེ་ཚེ་ཡི་གཡང་། །དེ་རིང་གནས་འདིར་གཡང་དུ་ལེན། །འཇམ་
ལེགས་འཇའ་ཚོན་དར་གྱི་གཡང་། །དེ་རིང་གནས་འདིར་གཡང་དུ་ལེན། །ལང་ཚོ་
བདེ་སྐྱིད་ལུས་ཀྱི་གཡང་། །དེ་རིང་གནས་འདིར་གཡང་དུ་ལེན། །ཁ་དྲག་བློ་ལྡན་
བློན་པོའི་གཡང་། །དེ་རིང་གནས་xx ། །དཔའ་རྩལ་མྱུར་མགྱོགས་གྱད་ཀྱི་གཡང་། །
དེ་རིང་xx ། སྲ་བཙན་རྣོ་ངར་གོ་ཁྲབ་གཡང་། །དེ་རིང་x །བཅུད་ལྡན་ཁྱོན་ཆེན་ཞིང་
གི་གཡང་། །དེ་རིང་x ། མི་ཟད་གཏེར་མཛོད་འབྲུ་ཡི་གཡང་། །དེ་རིང་x ། རིགས་
བཙུན་ཁུངས་ལྡན་ཕ་མེས་གཡང་། །དེ་རིང་x ། མཁས་གྲུབ་ལུང་རིགས་ཡོན་ཏན་
གཡང་། །དེ་རིང་x ། རབ་བརྟན་ཁུར་ཆེན་གླང་ཆེན་གཡང་། །དེ་རིང་x ། འབུལ་
འཛོམས་བང་མཛོད་དཀོར་གྱི་གཡང་། །དེ་རིང་x ། ཕྱུག་པོ་རྣམས་ཀྱི་ཕྱུག་གི་
གཡང་། །དེ་རིང་x ། འཕེན་པོ་རྣམས་ཀྱི་འཕེན་གྱི་གཡང་། །དེ་རིང་x ། ཤུགས་
ལྡན་ཅང་ཤེས་རྟ་ཡི་གཡང་། །དེ་རིང་x ། འགྲོ་ལེགས་ནོར་ལྡན་དྲེའུ་གཡང་། །དེ་
đEx 1 K5 KS 55T":"ETHER 5x | Taka BT 5 CHÂU
གཡང་། །དེ་རིང་x། རུ་ཆུང་ནོར་བཟང་མཛོ་ཡི་གཡང་། །དེ་རིང་x ། འདྲེན་ལྡན་རྒྱུ་
བཟང་བོང་བུའི་གཡང་། །དེ་རིང་x ། སྣ་ཚོགས་འདོད་འབྱུང་ལུག་གི་གཡང་། །དེ་
đEx 1 3 585 TANEL 1535x 1 58553554555
མངའ་ཐང་གཡང་། །དེ་རིང་། ཧཱུྃ། བུ་ཚ་རིགས་བཟང་དམག་གི་གཡང་། །དེ་རིང་
། ལྷུན་ཆགས་བྱམས་པ་ཕ་ཁུའི་གཡང་། །དེ་རིང་x། ཡིད་འཕྲོག་གཟུགས་མཛེས་
མནའ་མའི་གཡང་། །དེ་རིང་x ། མོ་བཙུན་སྨན་ཤར་བུ་མོའི་གཡང་། །དེ་རིང་x །
T/Toa ( 8 KTN 352 I555x | T-IT'S ENTRE



90
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
TU5555x đã 6TIN'TUNE"B5655à "TUNEL 155x 55
AT TENAM THIEF 5x 1 = 55TR 85 TẤAI 15
བདག་འདི་ལ་གཡང་དུ་བྱོན། །ཉི་ཟླ་ལྟ་བུར་གསལ་ཞིང་བྱོན། །རྒྱུ་སྐར་ལྟ་བུ་བཀྲ་
ཞིང་བྱོན། །ལྷོ་སྤྲིན་ལྟ་བུར་འཐིབ་ཞིང་བྱོན། །ཁུ་འཕང་ལྟ་བུར་འགྲིལ་ཞིང་བྱོན། །
འཇའ་ཚོན་ལྟ་བུར་བཀྲ་ཞིང་བྱོན། །རི་རབ་ལྟ་བུར་བརྟན་ཅིང་བྱོན། ། རྒྱ་མཚོ་ལྟ་བུར་
འཁྱིལ་ཞིང་བྱོན། །ཆུ་བོ་ལྟ་བུར་འབབ་ཅིང་བྱོན། །ཁུ་ཡེ་མ་ཐོགས་མྱུར་དུ་བྱོན། །
གཡང་འཐོར་བསྡུས་ལ་ཉམས་པ་གསོ། །འཇིག་རྟེན་ཁམས་ཀྱི་ནོར་གཡང་ཁུག །
གཟུགས་མེད་ཁམས་ཀྱི་ཆོས་གཡང་ཁུག །གཟུགས་ཁམས་ལྷ་ཡི་དཔལ་གཡང་
ཁུག །གཡང་ཁྱིམ་འདི་རུ་གཡང་བསྡུས་ལ། །ཕྲུ་གྲལ་འདི་རུ་སྲིད་སྩོལ་ཅིག །
བཙན་ཕྱུག་ཕན་དར་བསྐྱེད་པའི་གཡང་། །ཡོན་བདག་འདི་ལ་སྩལ་དུ་གསོལ། ། དགེ་
བཅུ་མཐོ་རིས་ཐར་པའི་གཡང་། །ཡོན་བདག་འདི་ལ་སྩལ་དུ་གསོལ། །ནོར་རྫས་ཀླུ་
ལས་ཕྱུག་པའི་གཡང་། །ཡོན་བདག་འདི་ལ་སྩལ་དུ་གསོལ། །སྐུ་ཚེ་ལྷ་ལས་རིང་
བའི་གཡང་། །ཡོན་བདག་འདི་x ། བསོད་ནམས་ཚེ་དང་ལོངས་སྤྱོད་དཔལ། ། ཡོན་
བདག་འདི་x །ཚེ་དང་བསོད་ནམས་རྒྱས་པར་མཛོད། །དབང་ཐང་ལོངས་སྤྱོད་རྒྱས་
པར་མཛོད། །གཡང་གི་ཕུར་པ་མ་བུད་ཅིག །སྲིད་ཀྱི་མཚོ་མོ་མ་སྐམ་ཅིག །ནོར་
གྱི་འཕེལ་གཡང་མ་ཆད་ཅིག །འབྲུ་ཡི་བང་མཛོད་མ་སྟོང་ཅིག །བཀྲ་ཤིས་ཕྱུ་
གཡང་འདིར་འཁྱིལ་ཅིག །དཔལ་འབྱོར་ལོངས་སྤྱོད་འདིར་བསྡུས་ཤིག །སྲིད་ཀྱི་
མཚོ་མོ་འདིར་འཁྱིལ་ཅིག །བཀྲ་ཤིས་ཕྱ་གཡང་འདིར་འཁྱིལ་ཅིག །མི་ནོར་ཕྱུགས་
གཡང་འདིར་ཁུག་ཅིག །ཧཱུྃ ལྷ་ཆེན་ཛམ་ལྷ་སེར་པོ་དང་། ། ཕྱོགས་བཞིར་སྤྲུལ་པའི་
ཛམ་བྷ་ལ། །ནོར་ལྷ་བྱེ་བའི་ཚོགས་རྣམས་ལ། །བདག་གི་གུས་པས་བཤམས་པ་
ཡི༑ ༑མཆོད་སྦྱིན་གཏོར་མ་འདི་བཞེས་ལ། ། སྐུ་གསུང་ཐུགས་ཀྱི་དངོས་གྲུབ་སྩོལ། །
འཛམ་གླིང་གཏེར་གྱི་དངོས་གྲུབ་སྩོལ། །ཟས་ནོར་གོས་ཀྱི་དངོས་གྲུབ་སྩོལ། །ཆོས་
དང་མཐུན་པར་སྩལ་དུ་གསོལ། །དགོས་འདོད་ཆར་བཞིན་འབབ་དུ་གསོལ། །དབུལ་



ཛམ་སེར་ནོར་སྒྲུབ་
ཕོངས་སྡུག་བསྔལ་བསལ་དུ་གསོལ། །སྐྱེ་བ་འདི་དང་གཞན་དག་ཏུ། ། རྟག་ཏུ་ཐུགས་
རྗེས་བཟུང་དུ་གསོལ། །རིན་ཆེན་ཁམས་ནི་ཐམས་ཅད་ཀྱི། །ཁ་རྗེ་དབང་ཐང་ཟས་
ནོར་བཅས། །ཇི་སྙེད་མ་ལུས་ཐམས་ཅད་ཀྱི། །བདག་གི་དབང་དུ་བསྡུས་ནས་ནི། །
ཚེ་དང་ལོངས་སྤྱོད་བསོད་ནམས་ཚོགས། །ཟླ་བ་ཡར་གྱི་ངོ་བཞིན་དུ། །གོང་ནས་
གོང་དུ་འཕེལ་བར་མཛོད། །ཅེས་གཡང་འབོད་འདི་བརྒྱ་སྟོང་སོགས་གྲངས་མང་དུ་གསོག །
མདུན་བསྐྱེད་ཀྱི་ལྷའི་ཐུགས་ཀར་ཟླ་བའི་སྟེང་དུ་ཛམ་ཡིག་གསེར་གྱི་མདོག་ཅན་གྱི་
མཐར་སྔགས་འཕྲེང་སེར་པོས་བསྐོར་བ་ལས་འོད་ཟེར་སེར་པོའི་ཚོགས་འཕྲོས།
ཕྱོགས་བཅུའི་རྒྱལ་བ་སྲས་བཅས་ཀྱི་སྐུ་གསུང་ཐུགས་ཀྱི་ཡོན་ཏན་འཕྲིན་ལས་དང་
བཅས་པའི་བྱིན་རླབས་གཞན་ཡང་བླ་མ་དགེ་བའི་བཤེས་གཉེན་པཎྜི་ཏ་གྲུབ་པའི་
དབང་ཕྱུག་རྣམས་ཀྱི་མཁས་བཙུན་བཟང་གསུམ་ནུས་མཐུ་འཇིག་རྟེན་ཁམས་ཀྱི་
རྒྱལ་བློན་དྲེགས་ལྡན་ཡོངས་ཀྱི་ཚེ་དང་བསོད་ནམས་གཟི་བརྗིད་དཔལ་གཡང་།
མདོར་ན་སྲིད་པ་དང་ཞི་བའི་ཕུན་ཚོགས་ཐམས་ཅད་དང་། ཁྱད་པར་དུ་ཡང་མཁོ་
དགུའི་ཟས་ནོར་ལོངས་སྤྱོད་རྟ་ཕྱུགས་འཕེལ་བ་ལ་སོགས་པའི་དཔལ་འབྱོར་ཟད་མི་
ཤེས་པས། རང་གི་གནས་ཁང་བང་མཛོད་ཕྱུགས་ལྷས་ཐམས་ཅད་དུ་ནམ་མཁའི་
མཛོད་བཞིན་དུ་ཕྱུར་བུར་ཁེངས་པར་བསམས་ལ། ཨོཾ་ཛམ་བྷ་ལ་ཛ་ལནྡྷ་ཡེ་ཁམས་
གསུམ་སྣོད་བཅུད་དཔལ་འབྱོར་ལེགས་ཚོགས་ཐམས་ཅད་བདག་གི་སྦྱིན་པའི་
བདག་པོའི་དབང་དུ་འདུ་བར་གྱུར་ཅིག་སྭཱ་ཧཱ། ཞེས་པ་ལྟ་བུ་གང་རུང་རྟགས་མ་བྱུང་གི་བར་
དུ་བཟླ། ཐུན་མཐར་ཡིག་བརྒྱས་ལྷག་ཆད་ཁ་བསྐང་། མཆོད་བསྟོད་མདོར་བསྡུས་བྱས་ལ།
གསུམ་པ་མཇུག་ཏུ་ཇི་ལྟར་བྱ་བའི་ཚུལ་ནི། གཏོར་མ་བདག་བསྐྱེད་སྐབས་ལྟར་བྱིན་གྱིས་
བརླབས། མདུན་བསྐྱེད་ལྷའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་
གསོལ་བར་གྱུར། ཞེས་སོགས་ཀྱིས་གཏོར་འབུལ་མཆོད་བསྟོད་སྔར་ལྟར་བྱ། འདིའི་མཚམས་སུ་
ཛམ་བྷ་ལའི་ཆུ་སྦྱིན་སྔགས་སྤེལ་ཚིག་དང་བཅས་པ་ཕུལ། དེ་ནས་གཡང་འབོད་བྱ་བའི་ཚུལ་ནི། འདི་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ལྟར། ཧཱུྃ༔ བསམ་པའི་རེ་བ་མ་ལུས་ཡིད་བཞིན་ནོར། །དབང་གི་རྒྱལ་པོ་ལྟ་བུར་ལྷུན་
གྲུབ་ཏུ། ། སྩོལ་མཛད་ནོར་གྱི་དབང་ཕྱུག་ལྷག་པའི་ལྷ། །བརྩེ་ཆེན་ཐུགས་རྗེའི་ཤུགས་
ཀྱིས་བདག་ལ་དགོངས། །སྣང་སྟོང་ལྷ་སྐུའི་རྣལ་འབྱོར་བརྟན་པའི་ངང་། །བཟླས་
བརྗོད་མཐར་ཕྱིན་གཉིས་མེད་ཡེ་ཤེས་ཀྱིས། །སྲིད་ཞིའི་འདོད་དགུ་ཡོངས་ལ་དབང་
བསྒྱུར་བའི། །དགེ་ལེགས་ཕུན་ཚོགས་དཔལ་དང་གཡང་དུ་སྩོལ། །ཞིང་མཆོག་བདེ་
ལྡན་མགོན་པོ་འོད་མཐའ་ཡས། །རིག་འཛིན་ཚེ་ལ་དབང་བའི་ལྷ་ཚོགས་ཀྱིས། །བྱིན་
ཆེན་མི་ཤིགས་ཐིག་ལེ་ཉེར་སེམས་པའི། །དགེ་ལེགས་ཕུན་ཚོགས་དཔལ་དང་
གཡང་དུ་སྩོལ། །སྐབས་གསུམ་བདག་པོའི་གཏེར་ཅན་འཁོར་ལོས་བསྒྱུར། །དྲེགས་
ལྡན་ཡོངས་ཀྱི་དཔལ་འབྱོར་གཟི་བརྗིད་དང་། །སྙན་པའི་གྲགས་པས་ཕྱོགས་ཀྱི་
མཐར་ཁྱབ་པའི། །དགེ་ལེགས་ཕུན་ཚོགས་དཔལ་དང་གཡང་དུ་སྩོལ། །སྟོབས་
བཅུའི་དབང་ཕྱུག་ཟས་གཙང་སྲས་པོ་ཡིས། །རྒུད་པ་ཀུན་སེལ་ཤིས་པའི་རྫས་
མཆོག་གི །དངོས་པོར་བྱིན་རླབས་བཀྲ་ཤིས་རྫས་བརྒྱད་ཀྱི། །དགེ་ལེགས་x ། ཕྱི་
ནང་འགལ་རྐྱེན་ཉེར་འཚེ་མ་ལུས་པ། །རྟ་བདུན་འོད་ཀྱིས་མུན་ཚོགས་ཕྱོགས་ཀྱི་
མཐར། །བསྐྲད་པ་ཇི་བཞིན་ཞི་བའི་ལས་གྲུབ་པའི། །དགེ་ལེགས་x ། ཚེ་བསོད་
དཔལ་འབྱོར་མཁོ་དགུའི་ཡོན་ཏན་ཀུན། །དབྱར་གྱི་དཔལ་མོ་དང་འགྲོགས་ཆུ་གཏེར་
བཞིན། །གོང་དུ་འཕེལ་བ་རྒྱས་པའི་ལས་སྒྲུབ་པའི། །དགེ་ལེགས་x ། རྒྱལ་བློན་
འབངས་གསུམ་མི་ནོར་ཟས་གསུམ་ཀུན། །པདྨའི་དཔལ་ལ་བུང་བའི་ཚོགས་འདུ་
ཞིང་། །མྱུར་དུ་འགུགས་པ་དབང་གི་ལས་གྲུབ་པའི། །དགེ་ལེགས་x ། བསམ་སྦྱོར་
ལོག་ལྟའི་ནག་ཕྱོགས་དགྲ་སྡེ་ཡི། །འཐོར་རླུང་དྲག་པོའི་ཤུགས་ཀྱིས་སྤྲིན་ཚོགས་
བཞིན། །མྱུར་དུ་ཚར་གཅོད་དྲག་པོའི་ལས་གྲུབ་པའི། །དགེ་ལེགས་ཕུན་ཚོགས་
དཔལ་དང་གཡང་དུ་སྩོལ། །མདོར་ན་ཇི་ལྟར་བསམ་པའི་རེ་བ་ཀུན། །དཔག་བསམ་
ཡོངས་འདུའི་ལྗོན་པའི་དཔེ་ལྟ་བུར། །ལྷུན་གྱིས་གྲུབ་པའི་དཔལ་གཡང་ཕུན་ཚོགས་
ཀུན། །རབ་རྒྱས་ཤིས་པ་རྒྱ་མཚོས་ས་ཁྱབ་ཤོག །ཁྲི་ཆེན་རྒྱལ་མཚན་སེངྒེས་མཛད་པའོ།



ཛམ་སེར་ནོར་སྒྲུབ་
།བླ་མ་ནོར་བདག་དབང་པོ་འཁོར་བཅས་ཀྱིས། །འཇིག་རྟེན་འཇིག་རྟེན་འདས་པའི་
ལེགས་པའི་ཚོགས། །ཇི་སྙེད་མཆིས་རྣམས་བདག་ཅག་འཁོར་བཅས་ལ། །དེ་རིང་
གཡང་དུ་འདུ་བའི་བཀའ་དྲིན་སྩོལ། །བདག་མདུན་ལྷ་ཚོགས་རྣམས་དང་ཁྱད་པར་
དུ༑ ༑གནོད་སྦྱིན་ནོར་ལྷ་གཏེར་བདག་ཐམས་ཅད་ཀྱི། །ཐུགས་ཀ་ནས་འཕྲོས་འོད་ཀྱི་
ལྕགས་ཀྱུ་ཡིས། །སྲིད་ཞིའི་ཕྱུ་གཡང་ཐམས་ཅད་གནས་འདིར་བཀུགས། །སྟེང་འོག་
བར་གསུམ་ཕྱོགས་མཚམས་ཐམས་ཅད་ནས། །གཡང་གི་ཚོགས་རྣམས་ཉི་མའི་ཟེར་
ལྟར་འཁྲིགས། །སྤྲིན་ལྟར་འཐིབ་ཅིང་ཆར་ལྟར་བབ་སྟེ་བྱོན། །བདག་དང་དམིགས་
ཡུལ་སྦྱིན་པའི་བདག་པོ་ཡི། །ལུས་ལ་ཐིམ་ཞིང་ལོངས་སྤྱོད་ཀུན་ལ་ཁྱབ། །གནས་
སུ་འཁྱིལ་ཏེ་ལེགས་ཚོགས་རྒྱས་པར་གྱུར། །ཅེས་བརྗོད་ཅིང་བསམས་ལ། མདའ་དར་གྱིས་
གཡབས་ཤིང་། ཀྱི། སྒྲིབ་པ་ཀུན་བྲལ་འགྱུར་མེད་དེ། །བརྟན་གཡོ་ཀུན་གྱི་རང་བཞིན་
ཆེ༑ ༑བླ་མེད་དོན་དམ་དཔལ་གཡང་དེ། །དེ་རིང་འདི་རུ་གཡང་ལ་བྱོན། །ཉི་ཟླ་ནོར་
བུའི་འོད་གསལ་ཞིང་། །བདུད་རྩི་སྨན་གྱི་ནུས་མཐུ་ཆེ། །རི་རབ་ལྷུན་པོའི་བརྟན་
བརྗིད་དེ། །དེ་རིང་འདི་རུ་གཡང་ལ་བྱོན། །ཚངས་དང་བརྒྱ་བྱིན་འཁོར་བསྒྱུར་གྱི། །
ཟད་མི་ཤེས་པའི་དཔལ་འབྱོར་དང་། །ཕུན་ཚོགས་བཀྲ་ཤིས་མངའ་ཐང་རྣམས། །དེ་
རིང་འདི་རུ་x ། འདོད་འཇོའི་བ་དང་དཔག་བསམ་ཤིང་། །ཡིད་བཞིན་ནོར་དང་བུམ་
I'55557 554 553 5514T STUNER 535IẾTx T5NE
རིག་པའི་པཎྜི་ཏའི། །འཆད་རྩོད་རྩོམ་པའི་ཤེས་རབ་དང་། །སྤོབས་པ་མཆོག་གི་
མཁས་གཡང་དེ། །དེ་རིང་འདི་རུ་x ། མངོན་ཤེས་རྫུ་འཕྲུལ་ཏིང་འཛིན་དང་། །བདེ་
སྟོང་ལྷན་སྐྱེས་ཉམས་རྟོགས་སོགས། །གྲུབ་ཆེན་བརྒྱད་ཅུའི་གྲུབ་གཡང་དེ། །དེ་རིང་
འདི་རུ་x ། ལྷ་དང་དྲང་སྲོང་བྲམ་ཟེ་དང་། །རིག་སྔགས་གྲུབ་པ་མ་ལུས་པའི། །འཆི་
མེད་གྲུབ་པའི་ཚེ་གཡང་དེ། །དེ་རིང་འདི་རུ་x ། སུམ་རྩེན་ལྷ་ཡི་གནས་ཀྱི་གཡང་།
།རྣམ་ཐོས་སྲས་ཀྱི་ནོར་གྱི་གཡང་། །ཕྱག་ན་རྡོ་རྗེའི་མཐུ་སྟོབས་གཡང་། །དེ་རིང་
འདི་རུ་x ། མཛེས་པའི་གཟུགས་ལྡན་སྙན་པའི་དབྱངས། །ཞིམ་པོའི་དྲི་འཐུལ་རོ་
ས་འདོད་འབྱུང་དང་དཔག་བ་
༡་པའི་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
བརྒྱའི་ཟས། །མྱུར་མགྱོགས་ཤུགས་དང་དཔའ་བོའི་རྩལ། །དེ་རིང་འདི་རུ་ x ། ཡིད་
མཐུན་བག་ཕེབས་གྲོགས་ཀྱི་གཡང་། །གསེར་དངུལ་དར་ཟབ་ནོར་གྱི་གཡང་། །རྟ་
ནོར་ཕྱུགས་ལུག་ཟོག་གི་གཡང༌། །དེ་རིང་འདི་རུ་ x ། སྣོད་བཅུད་འབྱོར་པ་རབ་
རྒྱས་ཤིང་། །ལུང་རྟོགས་བཤད་སྒྲུབ་དམ་ཆོས་འཕེལ། ། ཀུན་ཏུ་བདེ་ཞིང་སྐྱིད་པའི་
གཡང་། །དེ་རིང་འདི་རུ་X ། འབད་དང་རྩོལ་བ་མི་དགོས་པའི། x x ། བསམ་པ་
འགྲུབ་པའི་བཀྲ་ཤིས་ཤོག །ཅེས་པའི་བར་གཡང་འབོད་ཁྲི་ཆེན་དཀོན་མཆོག་རྒྱལ་མཚན་གྱིས་
མཛད་པ་དང་། མཐུ་སྟོབས་དབང་ཕྱུག་གསང་བའི་བདག་པོ་ཡི། །རྫུ་འཕྲུལ་རོལ་པ་
ཤར་བའི་ཛམ་བྷ་ལ། །བརྩེ་བས་དགོངས་ཏེ་གནས་འདིར་བྱིན་ཆེན་ཕོབས། །བསམ་
དོན་ལྷུན་གྱིས་གྲུབ་པའི་དཔལ་སྩོལ་ཅིག །དགེ་བའི་ཉེར་ལེན་རང་ལ་གནས་པའི་
གཞིར། །བདེ་བའི་རྐྱེན་བཟང་འདོད་དགུའི་ལེགས་ཚོགས་ཀུན། །ཕྱོགས་དུས་ཀུན་
ནས་ཕྱྭ་དང་གཡང་དུ་བྱོན། །བཀྲ་ཤིས་དཔལ་འབར་དགེ་མཚན་རྒྱས་པར་མཛོད།
།དལ་འབྱོར་རྟེན་གྱི་རིན་ཆེན་བུམ་བཟང་ལ། །འཆི་བ་མེད་པའི་ཚེ་དཔལ་བདུད་རྩིའི་
བཅུད། །ཕྱོགས་དུས་ཀུན་ནས་ཕྱ་དང་གཡང་དུ་བྱོན། །བཀྲ་ཤིས་དཔལ་འབར་དགེ་
མཚན་རྒྱས་པར་མཛོད། །སྔོན་བསགས་བསོད་ནམས་ལྷུན་སྟུག་རི་བོའི་རྩེར། །ཟས་
ནོར་ལོངས་སྤྱོད་དབྱར་གྱི་ན་བུན་བཞིན། །ཕྱོགས་དུས་ཀུན་x ། བཀྲ་ཤིས་དཔལ་x
།བཀྲ་ཤིས་གཡང་ཆགས་ཁྱིམ་དང་བང་མཛོད་ལ། །གསེར་དངུལ་གོས་དང་ནོར་
དང་འབྲུ་ཡི་ཚོགས། །ཕྱོགས་དུས་ཀུན་x ། བཀྲ་ཤིས་དཔལ་x། བཙན་ཞིང་ཡངས་
པའི་ཕྱུགས་ལྷས་རྭ་བ་རུ། །གནག་ལུག་རྟ་མཛོ་ས་ཡི་དྲེགས་པ་བཞིན། །ཕྱོགས་
དུས་x ། བཀྲ་ཤིས་x ། ཞི་དུལ་བཟང་པོ་རང་བཞིན་འོ་མའི་མཚོ། །མཐུན་པའི་གཉེན་
བཤེས་གཡོག་འཁོར་ངང་པའི་ཁྱུ། །ཕྱོགས་དུས་x བཀྲ་ཤིས་x ། ཆོ་རིགས་གཙང་
མའི་དཔག་བསམ་སྡོང་པོ་ལ། །ཡ་རབས་མཛངས་པའི་རིགས་རྒྱུད་མེ་ཏོག་འཕྲེང་།
།ཕྱོགས་དུས་ཀུན་ནས་ཕྱ་དང་གཡང་དུ་བྱོན། །བཀྲ་ཤིས་དཔལ་འབར་དགེ་མཚན་
རྒྱས་པར་མཛོད། །སྒོ་གསུམ་ལེགས་བྱས་རྣམ་དཀར་སྤྲིན་གྱི་ཀློང་། །མ་སྨད་གྲགས་



ཛམ་སེར་ནོར་སྒྲུབ་
སྙན་གཡུ་འབྲུག་སྒྲ་བརྒྱ་པ། །ཕྱོགས་དུས་x ། བཀྲ་ཤིས་x ། མཆོད་སྦྱིན་དགེ་
ཚོགས་གཞོན་ནུའི་ལང་ཚོ་ལ། །འདོད་པའི་ཡོན་ཏན་རྣམ་ལྔའི་རྒྱན་འཕྲེང་ཚོགས།
།ཕྱོགས་དུས་x ། བཀྲ་ཤིས་x ། ལྷ་ཡི་བདེ་སྐྱིད་ཚེ་དང་ཀླུའི་འབྱོར་པ༑ ༑མི་ཡི་ཆོས་
དང་སྲིད་ཀྱི་ཕུན་ཚོགས་ཀུན། །ཕྱོགས་དུས་x ། བཀྲ་ཤིས་x ། མོས་གུས་བརྟན་
པོའི་ཡིད་ཀྱི་གཤོང་བུ་ལ། །མཆོག་གསུམ་ཐུགས་རྗེ་བྱིན་རླབས་ཆར་གྱི་རྒྱུན། །
ཕྱོགས་དུས་x ། བཀྲ་ཤིས་x ། དད་བརྩོན་བློ་གྲོས་རྒྱལ་མཚན་རྩེ་མོ་ལ། །རིགས་
གསུམ་མཁྱེན་བརྩེ་ནུས་པའི་བསམ་འཕེལ་ནོར། །ཕྱོགས་དུས་x ། བཀྲ་ཤིས་x །
བདེན་ཚིག་གྲུབ་པའི་ལེགས་བྱས་ནོར་འཛིན་གཞིར། །བཀྲ་ཤིས་རྟགས་རྫས་རྟེན་
འབྲེལ་མེ་ཏོག་ཆར། །ཕྱོགས་དུས་x ། བཀྲ་ཤིས་x ། ཚུལ་ཁྲིམས་རྣམ་པར་དག་
པའི་ཞིང་ས་ལ། །ཐོས་བསམ་སྒོམ་གསུམ་ལེགས་སྨིན་སྙེ་མའི་ཚོགས། །ཕྱོགས་
དུས་x ། བཀྲ་ཤིས་x ། རྩེ་གཅིག་ཏིང་འཛིན་བསྒོམས་པའི་ནམ་མཁའ་ལ། །ཉམས་
དང་རྟོགས་པའི་ཉི་ཟླ་སྐར་མའི་ཚོགས། །ཕྱོགས་དུས་x ། བཀྲ་ཤིས་x ། དྲི་མེད་
ཤེས་རབ་ནོར་བུའི་མེ་ལོང་ངོས། །ཆོས་ཚུལ་རབ་འབྱམས་དགོངས་དོན་སྣང་བརྙན་
འབུམ། །ཕྱོགས་དུས་x ། བཀྲ་ཤིས་x ། མང་ཐོས་ཚུལ་བཞིན་སྒྲུབ་པའི་གངས་རི་
ལ༑ ༑མཁས་དང་གྲུབ་པའི་རྩལ་རྫོགས་གདོང་ལྔ་པ། །ཕྱོགས་དུས་x ། བཀྲ་ཤིས་x །
ལུང་རྟོགས་བསྟན་པ་ནོར་བུའི་བ་གམ་རྩེར། །དོན་གཉིས་ལྷུན་གྲུབ་ཐར་པའི་རྒྱལ་
མཚན་མཆོག །ཕྱོགས་དུས་X ། བཀྲ་ཤིས་x ། མདོར་ན་ནོར་བདག་མཁའ་འགྲོའི་
ཚོགས་བཅས་ཀྱིས། །སྲིད་ཞིའི་ཁམས་ན་ཇི་སྙེད་མཆིས་པ་ཡི། ། རྒྱུ་ཡི་དགེ་ཚོགས་
མཐའ་དག་དཔལ་དུ་ཁུགས། །འབྲས་བུ་བདེ་འབྱོར་ཐམས་ཅད་གཡང་དུ་ལོངས། །ས་
ལ་གཡང་ཆགས་རྩི་བཅུད་ལོ་འབྲས་སྨིན། །ཡུལ་ལ་གཡང་ཆགས་ནད་མུག་འཁྲུག་
རྩོད་ཞི། །མི་ལ་གཡང་ཆགས་ཚེ་བསོད་ཆོས་འབྱོར་རྒྱས། །ཕུན་ཚོགས་བཀྲ་
ཤིས་རྒྱ་མཚོས་གང་གྱུར་ཅིག ། ཁྲི་ཆེན་གུང་ཐང་པས་མཛད་པའི་གཡང་འབོད་དང༌། ཀྱི
ཕུན་ཚོགས་བཀྲ་ཤིས་འཁྱིལ་བའི་གནས་མཆོག་འདིར། །འདོད་པའི་མཆོག་གཏེར་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཕྱྭ་དང་གཡང་གི་ཚོགས། །ཁབ་ལེན་རྡོ་དང་ལྕགས་ཀྱི་ངང་ཚུལ་བཞིན། །དགའ་བའི་
གར་དང་བཅས་ཏེ་ཐོགས་མེད་ཁུག །གསེར་མངལ་མགྲིན་སྔོན་འཁོར་ལོའི་ལག་པ་
ཅན༑ དགྲགས་པའི་མུ་ཁྱུད་འཁོར་ལོའི་བསྒྱུར་བ་སོགས། །སྲིད་འདིར་མངོན་པར་མཐོ་
བའི་ཚོགས་རྣམས་ཀྱིས། །ཕྱྭ་གཡང་དཔལ་འབྱོར་སྙན་གྲགས་མ་ལུས་སྩོལ། །
ལེགས་བྲིས་ཚོགས་ཀྱི་འཆི་མེད་བཏུང་བ་དང་། །ཀླུ་དབང་གཙུག་གི་ཡིད་བཞིན་ནོར་
བུའི་མཆོག །མི་དབང་སྔོན་འགྲོའི་རྒྱལ་སྲིད་སྣ་བདུན་གྱི། །ཕྲུ་གཡང་དཔལ་འབྱོར་
སྙན་གྲགས་མ་ལུས་སྩོལ། །རིན་ཆེན་གདུགས་དང་གསེར་ཉ་བུམ་པ་བཟང་། །པདྨ་
དུང་དཀར་གཡས་འཁྱིལ་དཔལ་བེའུ། །རྒྱལ་མཚན་འཁོར་ལོ་བཀྲ་ཤིས་རྟགས་
བརྒྱད་ཀྱིས། །ཕྱ་གཡང་དཔལ་འབྱོར་སྙན་གྲགས་མ་ལུས་སྩོལ། །རྣམ་འདྲེན་ཟས་
གཙང་སྲས་པོའི་བཀྲ་ཤིས་པའི། །དངོས་པོར་བྱིན་རླབས་དགེ་ལེགས་འབྱུང་བའི་སྒོ། །
རྟེན་འབྲེལ་ལྷུན་གྱིས་གྲུབ་པའི་རྫས་བརྒྱད་ཀྱིས། །ཕྱ་གཡང་དཔལ་འབྱོར་སྙན་
གྲགས་མ་ལུས་སྩོལ། །ཚེ་རིང་ནད་མེད་འདོད་པའི་དོན་ཀུན་གྲུབ། །སྟོབས་ལྡན་
མངའ་ཐང་འབྱོར་པ་ཕུན་སུམ་ཚོགས། །བདེ་ཞིང་སྐྱིད་པའི་དགའ་སྟོན་ཐམས་ཅད་
ཀྱིས། །ཕྱུ་གཡང་དཔལ་འབྱོར་སྙན་གྲགས་མ་ལུས་སྩོལ། །ཅེས་པའི་བར་ཟ་ཧོར་གྱི་རྒྱལ་
བ་ཐམས་ཅད་མཁྱེན་པ་ཟིལ་གནོད་བཞད་པའི་རྡོ་རྗེས་མཛད་པའི་གཡང་འབོད་འདི་བྱིན་རླབས་ཀྱི་ཚན་
ཁ་ཆེ་ཞིང་ངེས་པར་འདོན་ན་ལེགས་པ་དང་། དེ་ནས། ཧཱུྃ༔ ཤར་ཕྱོགས་རྒྱ་ནག་ཁྲིམས་ཡུལ་
ནས༑ ༑ཇ་དར་སྟོབས་འབྱོར་འདིར་ཁུག་ཅིག །ལྷོ་ཕྱོགས་རྒྱ་གར་ཆོས་ཡུལ་ནས། །
མདོ་རྒྱུད་ཆོས་གཡང་འདིར་ཁུག་ཅིག །ནུབ་ཕྱོགས་གེ་སར་དམག་ཡུལ་ནས། །
གཡུལ་རྒྱལ་དམག་གཡང་འདིར་ཁུག་ཅིག །བྱང་ཕྱོགས་སྟག་གཟིག་ནོར་ཡུལ་
ནས༑ །དགོས་འདོད་ཀུན་འབྱུང་ནོར་གཡང་ཁུག །སྟེང་ཕྱོགས་འདོད་དཔལ་ལྷ་ཡི་
ཡུལ། །ལྷ་ཡི་མཛེས་སྡུག་ལོངས་སྤྱོད་ཁུག །འོག་ཕྱོགས་ཀླུ་ཡི་ཡུལ་ས་ནས། །
ལོངས་སྤྱོད་འཁོར་ནོར་ཀླུ་གཡང་ཁུག །ཡང་ཞིང་གཡོ་བ་རླུང་གི་ཤུགས། །ཀུན་ལ་
ཁྱབ་པའི་ཕྱྭ་ཁུག་ཅིག །རྒྱ་ནག་མི་གཡང་འདིར་ཁུག་ཅིག །གྲུ་གུ་རྟ་གཡང་འདིར་ཁུག་



ཛམ་སེར་ནོར་སྒྲུབ་
ཅིག །སུམ་པོ་མཛོ་གཡང་འདིར་ཁུག་ཅིག །ས་ལེ་གཡག་གཡང་འདིར་ཁུག་ཅིག་
།ཀོང་པོ་དྲིལ་གཡང་འདིར་ཁུག་ཅིག །ཅོ་རོ་ལུག་གཡང་འདིར་ཁུག་ཅིག །ཚེ་ཚེ་
ར་གཡང་འདིར་ཁུག་ཅིག །སྔོན་མོ་གཡུ་གཡང་འདིར་ཁུག་ཅིག །ཀུ་ཀུ་གསེར་
གཡང་འདིར་ཁུར་ཅིག །བོད་ཀྱི་ནས་གཡང་འདི་ཁུག་ཅིག །ཁམ་པོ་ཁྲེ་གཡང་
འདིར་ཁུག་ཅིག །ལི་ཡུལ་འབྲས་གཡང་འདིར་ཁུག་ཅིག །སོག་པོའི་ནོར་གཡང་
འདིར་ཁུག་ཅིག །ཁྱབ་བདག་ཆེན་པོ་ནམ་མཁའི་ཕྱུ། །མཐོ་ལ་ཡང་བའི་ཕྲུ་ཁུག་
ཅིག །དཔལ་ལ་དྭངས་པ་ཉི་ཟླའི་ཕྱུ། །ཀུན་ལ་ཁྱབ་པའི་ཕྱྭ་ཁུག་ཅིག །གཡོ་འགུལ་
མེད་པ་རི་རྒྱལ་ཕྱུ། །འཕོ་འགྱུར་མེད་པའི་ཕྲུ་ཁུག་ཅིག །གཏིང་མཐའ་མེད་པ་རྒྱ་
མཚོའི་ཕྱུ། །འཛད་པ་མེད་པ་ཕྲུ་ཁུག་ཅིག །ཕྱུ་ཉི་ཟླ་ལྟ་བུར་འཁྱིལ་འཁྱིལ་བྱོན། །
པ་ཟླ་བ་བཞིན་དུ་འཁོར་རོ་རོ། །ཕྱུ་སྦྲང་ཆར་བཞིན་དུ་སི་ལི་ལི། །པྲ་ན་བུན་བཞིན་
དུ་བུན་ནུ་ནུ། །ཕྱུ་སྤྲིན་ཕུང་བཞིན་དུ་ཉེ་རེ་རེ། །ཕྱུ་འབྲུག་སྒྲ་བཞིན་དུ་འུ་རུ་རུ། །ཕྱུ་
རྦ་རླབས་བཞིན་དུ་ཆི་ལི་ལི། །དཀར་ལ་འཚེར་བ་ལྷ་ཡི་ཕྱུ། །དམར་ལ་དྭངས་པ་མེ་
ཡི་ཕྱུ། །སྣུམ་ལ་དྲིལ་བ་ཟས་ཀྱི་བཅུད། །སྨུག་ལ་དངས་པ་ནོར་གྱི་གཡང་། ། ཀུན་ལ་
བསྒྱུར་བ་འཁོར་ལོའི་ཕྱུ། །དབང་དུ་བསྡུས་པའི་བཀྲ་ཤིས་གསོལ། །མུན་སེལ་འདོད་
འབྱུང་ནོར་བུའི་ཕྱུ། །དགོས་འདོད་འབྱུང་བའི་བཀྲ་ཤིས་གསོལ། །ཐམས་ཅད་ཀུན་
བསྐྱེད་བཙུན་མོའི་ཕྱུ། །མཛེས་སྡུག་དཔལ་གྱི་བཀྲ་ཤིས་གསོལ། །ཕྱི་ནང་དོན་གྲུབ་
བློན་པོའི་ཕྱུ། ། ཀུན་ལ་བརྗིད་པའི་བཀྲ་ཤིས་གསོལ། །ཐེག་ཆེན་སྟོབས་ལྡན་གླང་པོའི་
g༑ ༑སྟོབས་ལྡན་ཟིལ་གནོན་བཀྲ་ཤིས་གསོལ། །ཅང་ཤེས་ཤུགས་ལྡན་རྟ་མཆོག་
g༑ ༑བདེ་ཆེན་བགྲོད་པའི་བཀྲ་ཤིས་གསོལ། །ལོག་རྟོག་དཔུང་འཇོམས་དམག་
དཔོན་ཕྱུ། །བདུད་ལས་རྒྱལ་བའི་བཀྲ་ཤིས་གསོལ། །མི་དབང་འཁོར་ལོ་བསྒྱུར་རྒྱལ་
གྱིས། །རིན་ཆེན་སྣ་བདུན་བཀྲ་ཤིས་མཆོག །དེང་འདིར་བདག་ཅག་འཁོར་བཅས་
ལ༑ ༑ཐམས་ཅད་ལྷུན་གྱིས་གྲུབ་པར་ཤོག །ཅེས་གཡང་འབོད་ཀྱི་ཚིགས་བཅད་འདི་རྣམས་
བརྗོད། ཐུན་བཞིར་གཅོད་པའི་དབང་དུ་བྱས་ན་ཕྱི་མ་གསུམ་སྐབས་སུ་སྔོན་དུ་བདག་བསྐྱེད་གོང་ལྟར་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ལ༑ མདུན་བསྐྱེད་ཀྱི་སྐབས་ས་བོན་དོར་ཏེ་སྔར་ཡོད་གསལ་འདེབས་ཀྱི་ཚུལ་དུ་མཆོད་བསྟོད་ཀྱི་བར་
གོང་བཞིན་བྱ་ཞིང་། གཏོར་འབུལ་དང་གཡང་འབོད་ཐུན་ཐ་མའི་མཐར་བྱ། དེ་ནས་ཞག་ཉེར་གཅིག་གམ་
བདུན་ནམ་གསུམ་སོགས་གང་རུང་བསྒྲུབས་པའི་རྟགས་ཡོད་དེ། ཁྲོམ་མང་པོ་འཚོགས་པ། འབྲུའི་
གསེབ་དུ་ཉལ་བ་དང་གཞན་གྱི་ཕྱག་འཚལ་བ། ཆར་ཆེན་པོ་དབབ་པ་སོགས་རྟགས་འབྱུང་ངོ་། །
གསུམ་པ་འཇུག་གི་རིམ་པ་ནི། གཡང་སྒོ་བསྡོམས་པ་ནི། སློབ་དཔོན་གྱི་མདུན་དུ་འབྲུ་དཀར་
གྱི་གཡུང་དྲུང་བྲིས་པའི་གདན་དཀར་པོ་བཏིང་། དེའི་སྟེང་དུ་ཡོན་བདག་རྣམས་པུས་མོ་བཙུགས་ནས་
འདུག མདའ་དར་དང་གཡང་སྣོད་བཟུང་ལ། འཇིག་རྟེན་ཁམས་ཀྱི་དཔལ་འབྱོར་ལོངས་སྤྱོད་ཐམས་ཅད་
བསྡུས་ནས་གཡང་སྣོད་ཀྱི་ནང་དུ་འདུ་བར་བསམས་ལ། རོལ་མོ་དབྱངས་དང་བཅས་པས། བསོད་
ནམས་མཐུ་ལས་རབ་གྲུབ་པའི། །དབང་ཕྱུག་འདོད་འབྱོར་རིན་པོ་ཆེ། །འཁོར་ལོ་
རིན་ཆེན་གཡང་གི་རྟེན། །གཡང་རྣམས་རྟེན་ལ་འཁོར་བར་མཛོད། །ཡིད་བཞིན་
འབྱོར་བ་སྤེལ་བའི་དཔལ། །བསམ་འཕེལ་ནོར་བུ་རིན་པོ་ཆེ། །ནོར་བུ་རིན་ཆེན་
གཡང་གི་རྟེན། །གཡང་རྣམས་རྟེན་ལ་འཁོར་བར་མཛོད། །ཁ་དོག་རེག་བྱ་ཕུན་སུམ་
ཚོགས། །མཛེས་སྡུག་བཙུན་མོ་རིན་པོ་ཆེ། །བཙུན་མོ་རིན་ཆེན་གཡང་གི་རྟེན།
།གཡང་རྣམས་རྟེན་ལ་x། ཐབས་མཁས་ཡོན་ཏན་འཕེལ་བའི་གཞི། ། བློ་ལྡན་བློན་པོ་
རིན་པོ་ཆེ། །བློན་པོ་རིན་ཆེན་གཡང་གི་རྟེན། །གཡང་རྣམས་x ། ཐེག་ཆེན་སྟོབས་
དང་ལྡན་པའི་དཔལ། །སྟོབས་ལྡན་གླང་པོ་རིན་པོ་ཆེ། ། གླང་པོ་རིན་ཆེན་གཡང་གི་
རྟེན། །གཡང་རྣམས་x ། རྫུ་འཕྲུལ་ཤུགས་དང་ལྡན་པའི་མཆོག །མྱུར་མགྱོགས་
རྟ་མཆོག་རིན་པོ་ཆེ། །རྟ་མཆོག་རིན་ཆེན་གཡང་གི་རྟེན། །གཡང་རྣམས་x ། ཕ་
རོལ་དཔུང་རྣམས་འཇོམས་པའི་མཆོག །དཔུང་འཇོམས་དམག་དཔོན་རིན་པོ་ཆེ།
།དམག་དཔོན་རིན་ཆེན་གཡང་གི་རྟེན། །གཡང་རྣམས་x ། ཡོན་ཏན་མཐའ་ཡས་
དཔལ་གྱིས་བརྒྱན། །ཡེ་ཤེས་དཔལ་དང་ལྡན་པ་ཡི། །རིན་ཆེན་དཔལ་བེའུ་གཡང་
གི་རྟེན། །གཡང་རྣམས་x ། རིན་ཆེན་བརྒྱད་ལས་གྲུབ་པ་ཡི། །ཐེག་མཆོག་ཆོས་



ཛམ་སེར་ནོར་སྒྲུབ་
ཀྱི་འཁོར་ལོ་མཆོག །འཁོར་ལོ་རིན་ཆེན་གཡང་གི་རྟེན། །གཡང་རྣམས་x ། ཉོན་
མོངས་འདམ་གྱིས་མ་གོས་པའི། །མ་ཆགས་པདྨ་རྣམ་པར་དག །རིན་ཆེན་པདྨ་
གཡང་གི་རྟེན། །གཡང་རྣམས་x ། བདུད་སྡེ་ཚོགས་ལས་རྒྱལ་བ་ཡི། །མཚན་
དང་དཔེ་བྱད་རྫོགས་མཛད་པའི། །རིན་ཆེན་རྒྱལ་མཚན་གཡང་གི་རྟེན། །གཡང་
རྣམས་x ། འགྲོ་དྲུག་སྡུག་བསྔལ་སྐྱོབ་མཛད་པའི། །ཉོན་མོངས་ཚ་གདུང་སེལ་
བའི་མཆོག ། རིན་ཆེན་གདུགས་མཆོག་གཡང་གི་རྟེན། །གཡང་རྣམས་x ། ཡོན་
ཏན་བཅུད་ཀྱིས་རབ་བཀང་བ། །བསོད་ནམས་གཏེར་བྱའི་བུམ་པ་མཆོག །རིན་
ཆེན་བུམ་པ་གཡང་གི་རྟེན། །གཡང་རྣམསx ། བདུད་དང་མུ་སྟེགས་ཕམ་པ་དང་། །
ཚངས་པའི་གསུང་སྒྲོག་གཡས་འཁྱིལ་དུང་། །རིན་ཆེན་དུང་དཀར་གཡང་གི་རྟེན། །
གཡང་རྣམས་x ། ཉེས་པའི་སྐྱོན་སྤོང་མཛེས་པ་སྟེ། །གསེར་མིག་འཁྱིལ་བ་འོད་
དང་ལྡན། །རིན་ཆེན་གསེར་ཉ་གཡང་གི་རྟེན། །གཡང་རྣམས་x ། མེ་ལོང་ཡེ་ཤེས་
ཆོས་ཀྱི་དབྱིངས། །སྒྲིབ་པ་སྦྱོང་མཛད་ཆོས་ཀྱི་རྫས། །བཀྲ་ཤིས་རྫས་མཆོག་གཡང་
གི་རྫས། །གཡང་རྣམས་x ། ངུར་བས་ཚེ་ནི་འཕེལ་བར་བྱེད། །ལྷ་མོ་ཚེ་གཡང་སྒྲུབ་
པའི་རྫས། །བཀྲ་ཤིས་རྫས་མཆོག་གཡང་གི་རྫས། །གཡང་རྣམས་x ། ལི་ཁྲི་དབང་
གི་རང་བཞིན་ཏེ། །འགྲོ་བ་ཡོངས་ལ་དབང་སྒྱུར་བ། །བཀྲ་ཤིས་རྫས་མཆོག་གཡང་
གི་རྫས། །གཡང་རྣམས་x ། གི་ཝང་དུག་གསུམ་ནད་ཀྱི་སྨན། །ཉོན་མོངས་ཟུག་
རྔུ་འཇོམས་པའི་མཆོག །བཀྲ་ཤིས་རྫས་མཆོག་གཡང་གི་རྫས། །གཡང་རྣམས་x །
།ཞོ་ནི་ཀུན་གྱི་སྙིང་པོ་སྟེ། །སྙིང་པོ་བཅུད་ལྡན་ཟས་གཡང་རྫས། །བཀྲ་ཤིས་རྫས་
མཆོག་གཡང་གི་རྫས། །གཡང་རྣམས་x ། དུང་ནི་སྙན་པའི་སྒྲ་དང་ལྡན། །གཡང་
སུ་འཁྱིལ་བ་སྒྲ་སྒྲོག་པ། །བཀྲ་ཤིས་རྫས་མཆོག་གཡང་གི་རྫས། ། གཡང་རྣམས་x །
ཡུངས་དཀར་ལོ་ཏོག་འབྲུ་ཡི་བཅུད། །ལོ་ཏོག་འབྲུ་འཕེལ་གཡང་གི་རྫས། །གཡང་
རྣམས་x། བིལ་བ་རྒྱུ་རྐྱེན་འབྲས་བུ་ལྡན། །འཇིག་རྟེན་ཀུན་ལ་ཕན་པའི་རྫས། །བཀྲ་
ཤིས་རྫས་མཆོག་གཡང་གི་རྫས། །གཡང་རྣམས་x ། མིའུ་རིན་ཆེན་གཡང་གི་རྟེན།



100
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
།གཡང་རྣམས་x ། གསེར་དངུལ་རིན་ཆེན་གཡང་གི་རྟེན། །གཡང་རྣམས་x །
དར་ཟབ་རིན་ཆེན་གཡང་གི་རྟེན། །གཡང་རྣམས་x ། སྟག་གཟིག་སྤུ་མཛེས་གཡང་
གི་རྟེན། ། གཡང་རྣམས་x ། བསེ་ཁྲབ་གོ་མཚོན་གཡང་གི་རྟེན། །གཡང་རྣམས་x
། ནས་དང་འབྲས་དཀར་གཡང་གི་རྟེན། །གཡང་རྣམས་x ། ཞལ་ཟས་སྣ་ཚོགས་
གཡང་གི་རྟེན། །གཡང་རྣམས་x ། རྟ་མཆོག་རིན་ཆེན་གཡང་གི་རྟེན། །གཡང་
རྣམས་x ། ལྷ་གཡང་དཀར་པོ་གཡང་གི་རྟེན། །གཡང་རྣམསx ། ལྷ་འབྲི་ཞུར་མོ་
གཡང་གི་རྟེན། ། གཡང་རྣམས་x ། འདོད་འཇོ་བ་མོ་གཡང་གི་རྟེན། །གཡང་རྣམསx
། ལྷ་ལུག་དམར་རྩ་གཡང་གི་རྟེན། །གཡང་རྣམསx ། ལྷ་དར་ཞལ་དཀར་གཡང་གི་
རྟེན། །གཡང་རྣམས་x ། རྒྱལ་སྲིད་སྣ་བདུན་གཡང་གི་རྟེན། ། གཡང་རྣམསx ། ཁུ་
ཡེ་ཕྱྭ་དང་གཡང་སྐྱབས་ཞེས། །བཀྲ་ཤིས་རྫས་བརྒྱད་དཔལ་གྱི་གཡང་། ། ཁུ་ཡེ་པྲ་
དང་གཡང་སྐྱབས་ཞེས། །སྲིད་ཀྱི་མཚོ་མོ་འདིར་འཁྱིལ་པའི། །ཁུ་ཡེ་ཕྱུ་དངx ། མི་
རྟ་རིན་ཆེན་འབྲེལ་བའི་གཡང་། །ཁུ་ཡེ་ཕྱུ་དང་x ། གསེར་དངུལ་རིན་ཆེན་དབྱིག་
གི་གཡང་། །ཁུ་ཡེ་ཕྲུ་x ། དར་ཟབ་མཛེས་པའི་གོས་ཀྱི་གཡང་། ། ཁུ་ཡེ་ཕྱུ་དང་x །
སྟག་གཟིག་སྤུ་མཛེས་རྒྱན་གྱི་གཡང་། །ཁུ་ཡེ་ཕྱུ་དང་x ། བེར་ཁྲབ་གོ་ཆ་སྲ་བའི་
གཡང་། ། ཁུ་ཡེ་ཕྱུ་དང་x ། རྣོ་ངར་མཚོན་ཆ་དར་བའི་གཡང་། །ཁུ་ཡེ་ཕྱུ་དང་x ། ལོ་
ཏོག་འབྲུ་བཟང་འཕེལ་བའི་གཡང་། ། ཁུ་ཡེ་པ་དང་x ། རོ་མཆོག་བརྒྱད་ལྡན་ཟས་ཀྱི་
གཡང་། ། ཁུ་ཡེ་ཕྱུ་དང་x ། ཅང་ཤེས་རྟ་ཕོ་མགྱོགས་པའི་གཡང་། །ཁུ་ཡེ་ཕྱུ་x ། ལྷ་
གཡག་དཀར་པོ་བརྗིད་པའི་གཡང་། །ཁུ་ཡེ་པ་དང་x ། མི་ནོར་ཟས་གསུམ་འཕེལ་
བའི་གཡང་། །ཁུ་ཡེ་ཕྱུ་x ། འདོད་འཇོ་བ་མོ་ཞོ་ཡི་གཡང་། ། ཁུ་ཡེ་ཕྱུ་x ། ལྷ་ལུག་
དམར་རྩ་འཕེལ་བའི་གཡང་། ། ཁུ་ཡེ་ཕྱུ་དང་x ། གཡང་རྟེན་འདི་ལ་གཡང་བསྡུས་
ཤིག །ཕྱུ་གཡང་ནོར་ལ་འཁོར་བར་མཛོད། །དེ་རིང་ཡོན་གྱི་བདག་པོ་ལ། །ནོར་
ལྷ་རྣམས་ཀྱིས་སྲུང་མ་མཛོད། །ནོར་གཡང་འཕེལ་ཞིང་རྒྱས་པར་མཛོད། །བསོད་
ནམས་ལོངས་སྤྱོད་རྒྱས་པར་མཛོད། །དགེ་ལེགས་བཀྲ་ཤིས་རྒྱས་པར་མཛོད། ཀྱི།



ཛམ་སེར་ནོར་སྒྲུབ་
1di
དགུང་སྔོན་མཐོན་པོའི་གཡང་ཁུ་ཡེ། །དོག་མོ་ས་ཡི་གཡང་ཁུ་ཡེ། །རི་རབ་ལྷུན་པོ་
གཡང་ཁུ་ཡེ། །རྒྱ་མཚོའི་གཏིང་ནས་གཡང་ཁུ་ཡེ། །གངས་དཀར་རྩེ་ནས་གཡང་
ཁུ་ཡེ། །སྟག་གཟིག་རྒྱལ་པོའི་གཡང་ཁུ་ཡེ། །ཧོར་གྱི་དཔའ་བོའི་གཡང་ཁུ་ཡེ། །མུ་
ཏིག་བཙན་པོའི་གཡང་ཁུ་ཡེ། །རྒྱ་མི་མང་གི་གཡང་ཁུ་ཡེ། །བོད་མི་མང་གི་གཡང་
ཁུ་ཡེ། །སུམ་པ་མཛོ་ཡི་གཡང་ཁུ་ཡི། །གྲུ་གུ་རྟ་ཡི་གཡང་ཁུ་ཡེ། །བལ་པོ་ལུག་གི་
གཡང་ཁུ་ཡེ། །འཇང་མ་དར་ཡི་གཡང་ཁུ་ཡེ། །ཟབ་མོ་འབྲི་ཡི་གཡང་ཁུ་ཡེ། །ཕུན་
སུམ་ཚོགས་པའི་གཡང་ཁུ་ཡེ། །ཡོན་ཏན་ཅན་གྱི་གཡང་ཁུ་ཡེ། །གཡང་ཅན་མི་
ནོར་གཡང་ཁུ་ཡེ། །བཅུད་ལྡན་ཟས་ཀྱི་གཡང་ཁུ་ཡེ། ། མཛེས་སྡུག་མི་ཡི་གཡང་ཁུ་
ཡེ༑ ༑བཙན་པོ་རྣམས་ཀྱི་གཡང་ཁུ་ཡེ། །འཕེན་པོ་རྣམས་ཀྱི་གཡང་ཁུ་ཡེ། །ཕྱོགས་
བཅུའི་ནོར་གྱི་གཡང་ཁུ་ཡེ། །ཕ་ཁུ་ཡེ། གཡང་ཁུ་ཡེ། ཅེས་བརྗོད་ནས་གཡང་རྟེན་གྱི་
འབྲུ་སྣ་ཟས་སྣ་རྫས་ཀྱི་ཕུད་ཐམས་ཅད་དང་འཇིག་རྟེན་གྱི་ནོར་གཡང་ཐམས་ཅད་བསྡུས་པར་བསམས་
ལ༑ གཡང་སྣོད་ནང་དུ་བླུགས་ནས། ཧཱུྃ༔ བཀྲ་ཤིས་དཔལ་མགོན་གཡང་གི་ལྷ། །གཏེར་
བདག་ཆེན་པོ་བདུན་ཅུ་བཞི། །བརྒྱ་ཁྲི་བཞི་སྟོང་འཁོར་བཅས་ཀྱིས། །འཇིག་རྟེན་
ཁམས་ཀྱི་ཕྱུག་གཡང་རྣམས། །བསྡུས་བསྡུས་དེ་ནི་ཀྱི་ལི་ལི། །ཡོན་བདག་འདི་ལ་
གཡང་གསོལ་བ། །ད་ནི་གཡང་གི་སྲུང་མ་བཙལ། །བཀྲ་ཤིས་གཡང་ལ་སྒོ་བའི་
གཡང་། །སྒོ་བཞི་བསྲུང་བའི་ལྷ་བཞི་བསྐོས། ཀྱི། ཤར་ཕྱོགས་གཡང་གི་སྲུང་མ་ནི།
།རྡོ་རྗེ་རིགས་ཀྱི་ནོར་བདག་འབུམ། །གནས་ཁང་ཕྱུ་གཡང་བསྲུང་བར་གྱིས། །རྒྱུ་
སྦྱོར་སྦྱིན་པའི་བདག་པོ་འདི། །ཇི་སྲིད་འཁོར་བ་མ་སྟོངས་བར། །ཆོས་སྲིད་མངའ་
ཐང་མ་ཉམས་ཤིག །ལོངས་སྤྱོད་དཔལ་རྒྱུན་མ་ཆད་ཅིག །རྡོ་རྗེ་འབར་བའི་རྒྱས་
བཏབ་བོ། །ཀྱི། ལྷོ་ཕྱོགས་གཡང་གི་སྲུང་མ་ནི། །རིན་ཆེན་རིགས་ཀྱི་ནོར་བདག་
འབུམ། །གནས་ཁང་ཕྱུ་གཡང་བསྲུང་བར་གྱིས། །རྒྱུ་སྦྱོར་སྦྱིན་པའི་བདག་པོ་འདི། །ཇི་
སྲིད་འཁོར་བ་མ་སྟོངས་བར། །ཆོས་སྲིད་མངའ་ཐང་མ་ཉམས་ཤིག །ལོངས་སྤྱོད་
དཔལ་རྒྱུན་མ་ཆད་ཅིག །རིན་ཆེན་འབར་བའི་རྒྱས་བཏབ་བོ། །ཀྱི། ནུབ་ཕྱོགས་



102
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
གཡང་གི་སྲུང་མ་ནི། །པདྨ་རིགས་ཀྱི་ནོར་བདག་འབུམ། །གནས་ཁང་ཕྱ་གཡང་
བསྲུང་བར་གྱིས། ། རྒྱུ་སྦྱོར་སྦྱིན་པའི་བདག་པོ་འདི། །ཇི་སྲིད་འཁོར་བ་མ་སྟོངས་
བར། །ཆོས་སྲིད་མངའ་ཐང་མ་ཉམས་ཤིག །ལོངས་སྤྱོད་དཔལ་རྒྱུན་མ་ཆད་ཅིག
།པདྨ་འབར་བའི་རྒྱས་བཏབ་བོ། ། ཀྱི། བྱང་ཕྱོགས་གཡང་གི་སྲུང་མ་ནི། །འཕྲིན་
ལས་རིགས་ཀྱི་ནོར་བདག་འབུམ། །གནས་ཁང་ཕྱ་གཡང་བསྲུང་བར་གྱིས། །རྒྱུ་
སྦྱོར་སྦྱིན་པའི་བདག་པོ་ནས། །ཇི་སྲིད་འཁོར་བ་མ་སྟོངས་བར། །ཆོས་སྲིད་མངའ་
ཐང་མ་ཉམས་ཤིག །ལོངས་སྤྱོད་དཔལ་རྒྱུན་མ་ཆད་ཅིག །འཕྲིན་ལས་འབར་བའི་
རྒྱས་བཏབ་བོ༑ ༑གཏེར་སྒྲུབ་གྲོལ་རྒྱུའི་ཐུན་སྔ་མའི་སྔ་དྲོའི་ཐུན་གྱི་མཐར་སོགས་ལ། གང་ཡང་
བདག་བློ་སོགས་དང་། མ་རྙེད་ཡོངས་སུ་སོགས་ཀྱིས་ནོངས་པ་བཟོད་པར་གསོལ། མདུན་
བསྐྱེད་ཀྱིས། འདིར་ནི་གཟུགས་དང་ལྷན་གཅིག་ཏུ། །ཞེས་པ་ནས། ཨོཾ་སུ་པྲ་ཏིཥྛ་བཛྲ་
ཡེ་སྭཱ་ཧཱ། ཞེས་པའི་བར་བརྗོད་དེ། རྟེན་ལ་བརྟན་བཞུགས་བྱ། བདག་བསྐྱེད་ཀྱི་ཡེ་ཤེས་པ་
རང་བཞིན་གྱི་གནས་སུ་གཤེགས། དམ་ཚིག་པ་ལ་སྐུའི་སྟོད་སྨད་ནས་རིམ་གྱིས་
འོད་དུ་ཞུ་སྟེ་མི་དམིགས་པར་སྟོང་པར་གྱུར། སྟོང་པའི་ངང་ལས་རང་ཉིད་འཕགས་
པ་ཛམ་བྷ་ལའི་སྐུར་བཞེངས་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་གིས་
མཚན་པར་གྱུར། ཞེས་བརྗོད། གཏེར་ཆེན་པོའི་བུམ་པའམ། གའུའམ་སྒྲོམ་བུ་རྟེན་དང་བཅས་པ་
མཛོད་ལུགས་སོགས་སུ་སྤྱན་འདྲེན་པའི་ཚེ་སྤོས་དུད་དང་རོལ་མོའི་སྒྲས་མདུན་བསུས་ཏེ། སྤྱན་དྲངས་
པ་ལ་སྐར་མ་རྒྱལ་སོགས་ཀྱི་གཟའ་སྐར་འཕྲོད་སྦྱོར་ལེགས་པའི་ཉིན་མཆོད་བསྟོད་བཟླས་པ་མདོར་
བསྡུས་གཡང་འབོད་དང་བཅས་པ་དུས་དུས་སུ་བྱ་ཞིང་རབ་གནས་དང་སྨོན་ལམ་བཀྲ་ཤིས་ཀྱི་ཚིགས་
སུ་བཅད་པས་མཐར་བརྒྱན་པར་བྱའོ། །
སྨྲས་པ། འཕྲིན་ལས་འགོག་མེད་སྟོབས་ལྡན་འདྲེན་བྱེད་རྡོའི། །དཔལ་འབྱོར་
རི་ཡི་སྙིང་པོ་སྡུད་པ་བཞིན། །རིན་ཆེན་བུམ་བརྒྱ་སྐྱེས་ཀྱི་འབར་བའི་འོད། །ལྷ་ཆེན་
ཆུ་ཡི་དབང་པོ་རྟག་ཏུ་བསྟེན། །རྒྱལ་བ་ཉི་མའི་གཉེན་དང་ཛེ་ཏ་རི། །པཎ་གྲུབ་ཆེ་



ཛམ་སེར་ནོར་སྒྲུབ་
1d
རྣམས་མཆོག་ཏུ་བསྔགས་པའི་ཡུལ། །ཛམ་ལྷའི་བུམ་པ་བཟང་པོ་སྒྲུབ་པའི་ཐབས།
།སྤེལ་བ་འདི་ཡང་དོན་དུ་ཡོད་པ་བྱས། །འདིར་འབད་ལེགས་བྱས་པདྨ་དཀར་པོའི་
ཚལ། །ཆོས་འབྱོར་བདེ་སྐྱིད་ཟེའུ་འབྲུ་སྤུངས་པ་ལ། །སྐལ་བཟང་བླ་མ་ར་ཡི་ཚོགས་
རྣམས་ཀྱིས། །བྱང་ཆེན་སྙིང་པོ་ལེགས་པའི་རྒྱུར་གྱུར་ཅིག །ཕྱི་ལ་བཀྲ་ཤིས་དགེ་
མཚན་རབ་ཏུ་དཀར། །ནང་དུ་བཀྲ་ཤིས་ཕུན་ཚོགས་གཡས་སུ་འཁྱིལ། །གསང་བ་
བཀྲ་ཤིས་ཕྱྭ་གཡང་བུས་པའི་སྒྲས། །ཀུན་ལ་བཀྲ་ཤིས་གྲགས་སྙན་ཁྱབ་གྱུར་ཅིག །
ཅེས་པ་འདི་ནི་མི་འཛད་ནམ་མཁའི་མཛོད་ལ་དབང་བསྒྱུར་པའི་ཐབས་ཟབ་མོ་འཕགས་ཆེན་
ཛམ་བྷ་ལ་སེར་པོའི་སྒོ་ནས་གཏེར་ཆེན་པོའི་བུམ་པ་སྒྲུབ་པའི་ཆོ་ག་དགའ་ལྡན་གསེར་ཁྲི་རིན་པོ་ཆེ་
སེདྷ་དྷཱ་ཛའི་གསུང་ལ་གཞིར་བྱས་ཡིག་རྙིང་གིས་ཁ་བསྐངས་ཏེ། བགྱིས་པ་འདི་ནི་འཕགས་མཆོག་
གཞོན་ནུ་ནོར་བཟང་གི་རྣམ་ཐར་ལྟར། མཚན་ལྡན་གྱི་དགེ་བའི་བཤེས་གཉེན་གཙུག་གི་ནོར་བུར་བསྟེན་
ཅིང་ལུང་རྟོགས་ཡོན་ཏན་རིན་པོ་ཆེས་ཐུགས་རྒྱུད་མངོན་པར་ཕྱུག་པའི་མཁས་གྲུབ་འཁོར་ལོས་བསྒྱུར་
བ་ཆེན་པོ་སྐུ་མདུན། མཁན་ཆེན་ངག་དབང་འཕྲིན་ལས་རྒྱ་མཚོ་དཔལ་བཟང་པོས་ནན་གྱིས་བསྐུལ་བའི་
ངོར། ཡུལ་གངས་ཅན་གྱི་ཤཱཀྱའི་དགེ་སློང་བློ་བཟང་བསྟན་པ་ཆོས་འཕེལ་ལམ། དཔལ་དབང་ཆེན་གར་
གྱི་དབང་ཕྱུག་དགྱེས་རབ་རྡོ་རྗེར་འབོད་པས། ཆོས་འབྱོར་རབ་རྒྱས་ནོར་བུའི་གླིང་དུ་སྦྱར་བའི་ཡེ་གེ་པ་
ནི༑ ཛ་ཡ་པ་ནག་ལེགས་རྡོ་རྗེས་བྲིས་པའོ།། །།



༄༅། །ཛམ་དཀར་ལྷ་ལྔའི་ནོར་སྒྲུབ་
དག་འདོན་གྱི་གོ་རིམ་བསམ་འཕེལ་
འདོད་འཇོ་ཞེས་བྱ་བ་བཞུགས་སོ། །



ཛམ་དཀར་ནོར་སྒྲུབ།
j7
༄༅། །ཛམ་དཀར་ལྷ་ལྔའི་ནོར་སྒྲུབ་ངག་འདོན་གྱི་གོ་རིམ་བསམ་འཕེལ་
འདོད་འཇོ་ཞེས་བྱ་བ་བཞུགས་སོ། །
༄༅། །ན་མོ་ཨཱརྱ་ཛམ་བྷ་ལ་ཧྲི་ད་ཡ། རབ་དཀར་ཟླ་བ་ཞུན་མའི་ཕུང་
པོའི་སྐུ། །རབ་ཡངས་ལྷ་ཡི་ལམ་བཟང་འགེངས་པའི་དཔལ། །རབ་མང་འདོད་དགུའི་
སྤྲིན་གྱི་མེ་ཏོག་འབུམ། །རབ་སྦྱིན་ནོར་གཏེར་དབང་པོས་དགེ་ལེགས་སྩོལ། །ཕྱུ་
གཡང་རྒྱ་མཚོའི་དཔལ་ལས་ལེགས་འོང་གཏེར། །དགོས་འདོད་ཅི་དགར་སྐྱེས་སུ་
སྨིན་པའི་དཔྱ། །བསོད་ནམས་གདེངས་ཅན་གནས་ལས་བསྡུས་པའི་ནོར། །སྒྲུབ་
ཐབས་འཁོར་ལོའི་རྟ་ཡིས་དྲངས་ཏེ་སྤེལ། །ཟླ་མེད་དེད་དཔོན་དཱི་པཾ་ཀ་ར་རྗེའི། །
རྣམ་དཔྱོད་གདམས་པའི་གྲུ་གཟིངས་ལ་བརྟེན་ནས། །རྒུད་ཚོགས་བ་ཚའི་རྫོང་ལ་
མི་གནས་པ། །ཡིད་ཅན་བདེ་བ་མཆོག་ནོར་ཟོང་དུ་འགྲིམས། །དེ་ལ་འདིར་མཉམ་མེད་
ཇོ་བོ་ཨ་ཏི་ཤའི་ལུགས་ཀྱི་ཛམ་དཀར་འབྲུག་ཞོན་ལྷ་ལྔའི་སྒོ་ནས་ནོར་སྒྲུབ་ཇི་ལྟར་བྱ་བའི་ཚུལ་སྦྱོར་བ་
དང་བཅའ་བཤམས་སོགས་ནི་གཞན་ལས་འབྱུང་བ་ལྟར་བྱས་ཏེ། དངོས་གཞི་ངག་འདོན་གྱི་རིམ་པ་ནི།
རྒྱལ་བ་དགེ་འདུན་རྒྱ་མཚོས་མཛད་པའི་ཇོ་བོའི་བསྟོད་པ་ཕུན་སུམ་ཚོགས་པ་དང་། དེ་ནས་སྒྲོལ་མའི་
མཎྜལ་བཞི་པ་བྱས་ན། ཇོ་བོའི་ཞལ་གཟིགས་ཀྱི་རྣམ་ཐར་དང་ཡང་མཐུན་ཞིང་འཕྲིན་ལས་ཀྱི་ལྷ་ཡིན་
པས་དངོས་གྲུབ་སྒྲུབ་པ་ཤིན་ཏུ་མྱུར་བའི་གནད་ཡོད་པ་གསུང་རྒྱུན་ཡིན་པས། ༈ ཐུན་དང་པོ་ལ་སྒྲོལ་
ཆོག་རྒྱས་པར་སྐྱིད་གྲོང་ཡོངས་འཛིན་པཎྜི་ཏའི་གསུང་ལྟར་དང་། བསྡུ་ན་ཕུར་ལྕོག་གསུང་བཞིན་གང་
རུང་བྱ། ༈ ཐུན་གཉིས་པ་ལ་བདག་བསྐྱེད་བསྒོམ་པར་བྱ་ཚུལ་ཡིག་རྙིང་དུ་ཁ་སར་པ་ཎི་བདག་བསྐྱེད་
བྱེད་པར་གསུངས་ཤིང་། བླ་མ་གཞན་མང་པོས་བདག་བསྐྱེད་གང་བྱས་ཀྱང་ཁྱད་མེད་པར་གསུངས་
ཀྱང་། འདིའི་བྱིན་རླབས་སྐབས་བདག་བསྐྱེད་ཛམ་དཀར་དགོས་པ་ཡིག་རྙིང་དུ་གསལ་བ་དང༌། ཕྱོགས་
གཅིག་པར་མ་ཟད། དངོས་གྲུབ་ཤིན་ཏུ་མྱུར་བ་བླ་མའི་གསུང་རྒྱུན་ཡིན་པས། ༈ ཐུན་གསུམ་པ་བདག་



10
108
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
བསྐྱེད་སྐྱབས་འགྲོ་སེམས་བསྐྱེད་ནས་བཟླས་པ་གཏོར་འབུལ་མཆོད་བསྟོད་བར་རྒྱ་ནག་ཁྲི་ཆེན་སྤྲུལ་
སྐུ་བློ་བཟང་བསྟན་པའི་ཉི་མའི་གསུང་བཞིན་དང་། དེ་ནས་ཆུ་སྦྱིན། མདུན་དུ་པད་ཟླ་ཛམ་ལས་
ཛམ་བྷ་ལ། །ཞེས་པ་ནས། གཤེགས་གསོལ་བགྱིས་ཏེ་དངོས་གྲུབ་ལེན་པའི་བར་དེའི་གསུང་བཞིན།
མདུན་བསྐྱེད་གའུ་སྒྲུབ་ཆོག་ནས་གཏང་རག་མཆོད་པའི་བར་འཕྱོངས་རྒྱས་མཁན་ཆེན་ངག་དབང་བློ་
བཟང་བསྟན་པའི་སྒྲོན་མེས་མཛད་པའི་བསམ་འཕེལ་འདོད་དགུའི་གཏེར་ཆེན་ལྟར་བགྱིས་ཏེ། ཆུ་སྦྱིན་
མདུན་དུ་པད་ཟླ་ཛམ་ལས་ནས་གོང་ལྟར་རྒྱ་ནག་ཁྲི་ཆེན་གསུང་ལྟར་བྱ། དེ་ནས་ཕྱྭ་གཡང་འགུགས་པ་
ངེས་ཅན་དུ་བྱ་དགོས་པ་དང་། མ་བྱས་ན་ཆོ་ག་ཆད་ལྷག་འགྲོ་བ་དེ་འདྲ་ནི་མིན་ཀྱང་། དམ་པ་རྣམས་ཀྱི་
ཕྱག་ལེན་ལ་ཆོ་ག་ཕུན་སུམ་ཚོགས་པའི་ཡན་ལག་ཏུ་གནང་གི་ཡོད་པ་དེ་ལྟར་བགྱིས་ན། ཇོ་བོ་རྗེས་
རྒྱ་བརྩོན་འགྲུས་སེང་གེ་ལ་གནང་བའི་ཆིག་བརྒྱུད་མ་གཡང་འགུགས་ཟབ་མོའི་གདམས་པ་ཞེས་བྱ་བ་
བཀའ་རྒྱ་དམ་པར་མཛད་པ། རྒྱལ་ཀུན་ཐུགས་རྗེ་གཅིག་བསྡུས་པ། །ཞེས་པ་ནས། ཁམས་
གསུམ་ཝ་ཤཾ་ཀུ་རུ་ཧོ༔ ཞེས་པའི་བར་དང་། དེ་ནས་རྒྱལ་བའི་དབང་པོ་ཀུན་གཟིགས་ལྔ་པ་ཆེན་
པོའི་གསུང་ཕུན་ཚོགས་བཀྲ་ཤིས་འཁྱིལ་བ་དང་། གཞན་ཡང་རང་ཉིད་གང་ལ་དད་པའི་བླ་མ་གཞན་
གྱིས་གསུང་གི་གཡང་འབོད་ཀྱང་བར་འདིར་འདོན། དེ་ནས་གོང་གི་ཇོ་བོ་རྗེའི་གཡང་འབོད་ཀྱི་མཇུག
ཕྱ་གཡང་བརྟན་པའི་ཤིས་བརྗོད་ནི། ཛམ་ལྷ་དཀར་པོ་འཁོར་བཅས་ལ། ནས། ལེགས་
ཚོགས་ཕུན་སུམ་ཚོགས་པར་ཤོག །གྱི་བར་བརྗོད། མཇུག་ཏུ་གཏང་རག་མཆོད་བསྟོད་བཟོད་
གསོལ་དང་བརྟན་བཞུགས་ཤིས་བརྗོད་སོགས་འཕྱོང་རྒྱས་མཁན་ཆེན་གསུང་ལྟར་བྱའོ། ། །
སྨྲས་པ། ཚུལ་ལྡན་ཆོས་བཞིན་སྤྱོད་པའི་གང་ཟག་ལ། །སྟོབས་འབྱོར་དཔལ་
གྱིས་ཕོངས་པ་སུ་ཞིག་ཡོད། །འོན་ཀྱང་སྦྱིན་པའི་བྱ་བ་མ་གོམས་པས། །འབྱོར་
མེད་རྒུད་པ་སེལ་བའི་ཐབས་འདི་མཆོག །དེ་ནས་མནོག་ཆུང་ཚེ་འདིའི་ལག་ཆ་
ཙམ༑ ༑མ་ཤོར་སྐྱེ་དགུ་མཐའ་དག་འགྲོ་བ་ལ། །མཁོ་དགུ་གང་འདོད་སྟེར་ལ་མི་
ཞུམ་པའི། །ནོར་བདག་གཏེར་གྱི་དབང་ཕྱུག་གྲུབ་པར་མཛོད། །འདིར་འབད་དགེ་བ་
ལྷ་ཡི་གཙུག་རྒྱན་བཞིན། །འཇིག་རྟེན་ཀུན་གྱི་ཕན་བདེའི་བྱེད་པོ་དེས། །ཡིད་འདོད་
དབྱིག་གི་ཆར་པ་མི་འཛད་པས། །བདེ་ལེགས་དཔལ་གྱིས་སྣོད་བཅུད་ཁེངས་པར་



ཛམ་དཀར་ནོར་སྒྲུབ་
109
ཤོག །གོང་མ་ཆེན་པོའི་ལུང་གིས་ཧོར་ཡར་ཙི་རེག་ནེ་མེག་སེན་ཧོར་ཆེན་ཆིང་ཇོ་རིག་ཐུ་དཔེ་ཏཱ་ཆི་
ཝང་ཆེན་ནས་ཛམ་དཀར་ལྷ་ལྔའི་གཏེར་སྒྲུབ་དང་ཆུ་སྦྱིན་བསྒྲགས་ནས་ངག་འདོན་ཇི་ལྟར་བྱ་བའི་ཚུལ་
ཁྲི་ཆེན་རྒྱ་ནག་པ་ཆེན་པོའི་གསུང་དང་། འཕྱོང་རྒྱས་མཁན་ཆེན་ཡིག་ཆ་དང་མཐུན་པ་ཞིག་དགོས་ཞེས་
བསྐུལ་བའི་ངོར། འཕྱོང་རྒྱས་མཁན་པོའི་གསུང་ནི་ལྕགས་ར་པཎྜིཏའི་ཡིག་ཆ་དང་ཡང་མཐུན་འདུག་
པས༑ དེ་གཉིས་ཀྱི་ཆོ་ག་གུང་བསྒྲིགས་པ་འདི་ནི། བོད་ཆོས་རྒྱལ་ལྷ་ཡི་གདུང་བརྒྱུད་རྒྱལ་དབང་སྐུ་ཕྲེང་
གསུམ་གྱི་ཉེ་རིགས་སུ་སྐྱེས་ཤིང་། རྗེ་བླ་མའི་བསྟན་པ་ཕྱོགས་མཐར་སྤེལ་བའི་དར་ཆེན་མཁན་ཆེན་
ཡོན་ཏན་དཔལ་གྱི་སྐྱེ་མིང་འཛིན་པ། ༧ ཤཱཀྱའི་དགེ་སློབ་སྲིད་གསུམ་དགྲ་ལས་རྣམ་པར་རྒྱལ་བའི་རྡོ་
རྗེས་ཤར་ཕྱོགས་རྒྱ་མཚོ་ཆེན་པོའི་ཉེ་ཟུར་གོང་མའི་ལུང་གིས་སྡེ་འདུས་གླིང་ཞེས་བསྔགས་པའི་ཆོས་གྲྭ་
ཆེན་པོར་སྦྱར་བའོ། །དགེའོ། །སརྦ་མངྒ་ལཾ། །



༄༅། །ཛམ་སེར་གྱི་ཆུ་སྦྱིན་མདོར་
བསྡུས་སྡེ་བཞིའི་དཔལ་འབྱོར་འགུག་
པའི་ལྕགས་ཀྱུ་ཞེས་བྱ་བ་བཞུགས་སོ། །



ཆུ་སྦྱིན།
113
༄༅། །ཛམ་སེར་གྱི་ཆུ་སྦྱིན་མདོར་བསྡུས་སྡེ་བཞིའི་དཔལ་འབྱོར་འགུག་
པའི་ལྕགས་ཀྱུ་ཞེས་བྱ་བ་བཞུགས་སོ། །
༄༅། །ན་མཿཤྲཱི་བཛྲ་དྷཱ་ར་ཡེ། གང་ཞིག་བསྙེན་སྒྲུབ་རྒྱལ་མཚན་རྩེར། །
ཡུད་ཙམ་མཆོད་པས་དབྱིག་གི་གཏེར། །སྦྱིན་མཛད་སྔོན་གྱི་གནོད་སྦྱིན་ཆར། །
དག་བྱེད་འབུལ་ཚུལ་མདོར་བསྡུས་འབྲི། །དེ་ཡང་བརྒྱ་རྩ་སོགས་དང་འབྲེལ་བའི་ཚེ་ཁྲུས་གསོལ་
གྱི་འོག་དང་། སྐབས་གཞན་དུ། རང་གི་མདུན་དུ་རིན་པོ་ཆེའི་སྣོད་ཆུ་གཙང་གིས་བཀང་བ་བཤམས་
ཏེ༑ སྐྱབས་སེམས་མདོར་བསྡུས་སྔོན་དུ་འགྲོ་བས། སྐད་ཅིག་གིས་རང་ཉིད་ཛམ་བྷ་ལའི་སྐུར་
གསལ་བར་མོས་ལ། ༈ མདུན་དུ་ཛམ་བུ་ན་དའི་སྣོད་ཡངས་པོའི། །ལྟེ་བར་པད་ཟླའི་
སྟེང་དུ་ཆུའི་ཐུབ་པ། །གཡས་གཡོན་ཕྱག་གིས་བི་ཛ་པུ་ར་དང་། །དཔལ་ཀུན་འདོད་
པ་འཇོ་བའི་ནེའུ་ལེ་འཛིན། །རིན་ཆེན་རྒྱན་མང་རྒྱལ་བའི་མཚན་བཟང་ཟླས། །མངོན་
སྤུད་སྒྲུབ་པོར་དགྱེས་བཞིན་བཞུགས་པ་ཡི། །སྤྱི་བོར་པཾ་ལས་ཡན་ལག་བརྒྱད་ལྡན་
གྱི༑ ༑གཞོལ་འགྲོའི་རྒྱུན་འབུལ་དབྱིག་གི་ཆར་ཕོབས་ཤིག །ཅེས་བརྗོད་ཅིང་གཏོར་སྣོད་
ཀྱི་ནང་དུ་ཛམ་བྷ་ལ་དངོས་སུ་བཞུགས་པའི་སྤྱི་བོར་ཆུ་འབུལ་བར་བསམས་ལ། ཨོཾ་ཛམ་བྷ་ལ་ཛ་
ལེནྡྲ་ཡེ་སྭཱ་ཧཱ། ཞེས་པ་བཟླ་བཞིན་ཆུ་གཙང་གི་རྒྱུན་ལེགས་པར་སྒྲེངས། མཐར། ཨོཾ་ཨཱརྱ་ཛམ་
བྷ་ལ་ཨགྷཾ་སོགས་ཀྱིས་མཆོད་ཅིང་། རིན་ཆེན་ས་ཟླའི་ལྷུན་པོའི་མཛེས་བརྗིད་ཀྱིས། །སྐྱེ་
རྒུའི་ཡིད་འཕྲོག་འཛད་མེད་ནོར་གྱི་དཔྱིད། །འགྲོ་འདིའི་ཕུན་ཚོགས་འདོད་དགུར་
འཇོ་བའི་གཞི། །དཔལ་ལྡན་རྨུགས་འཛིན་ལྷ་ཁྱོད་བསྟོད་པར་བགྱི། །བདག་དང་
རིས་བྲལ་ཡིད་ཅན་ཀུན། །ཕོངས་པའི་སྡུག་བསྔལ་ལས་གྲོལ་ནས། །ཆོས་མཐུན་
དཔལ་འབྱོར་ལོངས་སྤྱོད་ཀྱིས། །ཕྱུག་ཅིང་ཅི་བསམ་འགྲུབ་པར་མཛོད། །ཅེས་འཕྲིན་
ལས་བཅོལ་ནས་ཞལ་གྱིས་བཞེས་པར་བསམས་ལ། ཛམ་བྷ་ལ་སིདྡྷི་ཕ་ལ་ཧཱུྃ། ཞེས་བརྗོད་ཅིང་



114
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ཆུ་ཐིགས་གཅིག་དངོས་གྲུབ་ཀྱི་དོན་དུ་རང་གི་ལྕེ་ལ་བཞག་ནས། མགྲོན་དམིགས་མེད་ཀྱི་ཀློང་དུ་ཐིམ་
པར་བསམ་མོ། །ཚུལ་འདི་ཉིད་ཀུན་སློང་དག་པས་རྒྱུན་གྱི་རྣལ་འབྱོར་དུ་བྱས་ན། ཆོས་མཐུན་གྱི་འབྱོར་
བས་མི་ཕོངས་པར་མངོན་སུམ་གྱི་གྲུབ་པ་ལྟ་བུ་ཡིན་ཡང་། དེང་དུས་ཀྱི་དགེ་ཚུལ་སློང་ཕལ་མོ་ཆེ་ཞིག་
གིས། རྒྱལ་བས་རྗེས་སུ་གནང་ཞིང་ཁ་ན་མ་ཐོ་མེད་པའི་ལེགས་ཚོགས་སྒྲུབ་ཚུལ་བྱ་སླ་བ་འདི་འདྲ་བོར་
ནས༑ ཕན་བདེའི་རྩ་ལག་རྒྱལ་བའི་བཅས་པ་རིན་པོ་ཆེ་ཁྱད་དུ་བསད་དེ། ཁེ་ཚོང་དང་སོ་ནམ་སོགས་
ལ་འཇུག་པ་ནི་བདུད་ཀྱི་རྣམ་པར་བསླུས་པ་ཁོ་ནའོ། །དེས་ན་བདག་ལེགས་སུ་འདོད་པ་དག་གིས་གཡོ་
སྒྱུའི་ཁེ་ཚོང་སོགས་བོར་ནས་རང་གིས་ཁས་བླངས་པའི་བསླབ་ཁྲིམས་དག་པར་བསྲུང་བ་གཞིར་བཟུང་
ནས་ཚུལ་འདི་ལ་བརྩོན་པར་མཛོད་ཅིག ཆོས་མཐུན་གྱི་འཚོ་བས་ཕོངས་པར་མི་འགྱུར་བ་ནི། ཚད་
མའི་སྐྱེས་བུ་སྟོན་པ་བདེ་བར་གཤེགས་པས་བསླུ་བ་མེད་པའི་རྡོ་རྗེའི་ཞལ་བཞེས་ཡིན་ནོ། །
སྨྲས་པ། རྣམ་རིག་བུང་བའི་དལ་རྟེན་སྟེང་འཕྱོ་བའི། །ངེས་ལེགས་མངར་
ལྡན་གཞིབ་ལ་འཕྲལ་གང་གིས། །མཐུན་རྐྱེན་འདབ་ཕྲེང་གྲོལ་བར་དགོས་མཐོང་
ནས༑ ༑མན་ངག་རྟ་བདུན་འོད་སྣང་འདི་སྤྲོས་སོ། །གཟུགས་ཅན་ལས་བསྡུས་པའི་གཟུགས་
ཅན་ཞེས་བྱ་བ་ནི་དགོས་དོན་གྱི་ཚིགས་སུ་བཅད་པའོ། །ཞེས་པ་འདི་ནི་གམ་བཅར་རིགས་ལམ་སྨྲ་བ་
གཉེར་དགེ་ཚུལ་བློ་བཟང་ཟླ་འོད་སོགས་དོན་གཉེར་ཅན་དུ་མས་ཡང་ཡང་བསྐུལ་བ་དང༌། གཞན་ཀུན་
ལ་ཡང་ཕན་པར་མཐོང་ནས། ཆོས་སྨྲ་བ་བློ་བཟང་བསྟན་པ་ཆོས་འཕེལ་དཔལ་བཟང་པོས་ལྷག་པའི་
བསམ་པས་བགྱིས་པའོ། །དགེའོ། །སརྦ་མངྒ་ལཾ། །



༄༅། །འཕགས་ཡུལ་གྲུབ་པའི་རིག་
འཛིན་དྲང་སྲོང་ཆེན་པོའི་མན་ངག་
སྙན་རྒྱུད་བཀའ་རྒྱ་མ་བཀླག་ཆོག་ཏུ་
བཀོད་པ་དུག་རིགས་དྲི་མ་འཁྲུད་བྱེད་
བདུད་རྩིའི་ཆུ་རྒྱུན་ཞེས་བྱ་བ་
བཞུགས་སོ། །



དུག་སྦྱོང་ཆོ་ག
117
༄༅། །འཕགས་ཡུལ་གྲུབ་པའི་རིག་འཛིན་དྲང་སྲོང་ཆེན་པོའི་མན་ངག་
སྙན་རྒྱུད་བཀའ་རྒྱ་མ་བཀླག་ཆོག་ཏུ་བཀོད་པ་དུག་རིགས་དྲི་མ་འཁྲུད་བྱེད་
བདུད་རྩིའི་ཆུ་རྒྱུན་ཞེས་བྱ་བ་བཞུགས་སོ། །
༄༅། །ན་མོ་གུ་རུ་བུདྡྷ་བོདྷི་ས་ཏྭ་ཡེ། ཐུགས་བསྐྱེད་གདུགས་བཟང་དཀར་
པོས་བསིལ་བའི་རེག །སྲིད་ཁམས་གདུང་བའི་ངལ་གསོའི་སྨན་པའི་ཕུལ། །མཚན་
དཔེའི་བཀྲགས་མདངས་འཚེར་བའི་ཡེ་ཤེས་སྐུའི། །བཻཌཱུར་མདངས་འཛིན་བདེ་
གཤེགས་དེ་ལ་འདུད། །འཆི་མེད་གྲུབ་པའི་བཅུད་ལེན་གསེར་འགྱུར་རྩིས། །རགས་
པའི་ལུས་ལ་རྡོ་རྗེའི་སྲོག་བསྒྲུབས་ནས། །བདེ་སྟོང་དབྱིངས་ལ་འདོད་དགུར་རོལ་
མཛད་པའི། །གྲུབ་པའི་དཔལ་འཛིན་གོ་རཀྵ་དེ་རྒྱལ། །སྔོན་ལས་འཕྲལ་རྐྱེན་ལྟོ་
འགྲོའི་ལྕེས་ཟིན་པའི། །གདུག་པའི་དུག་རེག་གཉེན་པོ་མ་ཀི་ཏ། །ཀུན་ལ་གབ་པའི་
གདམས་ཟབ་བདུད་རྩིའི་སྐྱེས། །བརྩེ་བའི་བློ་ཡིས་འདི་ན་སྤེལ་ལ་སྤྲོ། །
དེ་ལ་འདིར་འཕགས་པའི་ཡུལ་དུ་གསང་ཆེན་བླ་ན་མེད་པའི་གདམས་པའི་ཚུལ་མ་ལུས་པ་
བཀའ་བབས་བདུན་གྱི་སྒོ་ནས་དར་བ་ལས་མན་ངག་སྣ་ཚོགས་པའི་བཀའ་བབས། གྲུབ་པའི་དབང་
ཕྱུག་ཆེན་པོ་དཔལ་གོ་རཀྵ་ཞེས་བྱ་བ་ལས་བརྒྱུད་པའི་གདམས་པ་ཟབ་ཅིང་ངོ་མཚར་བ། དུག་བཅོས་
པུ་རི་སྒྲ་གཅན་གྱི་གདམས་པ་ཟབ་མོ་ལག་ཏུ་ལེན་པའི་ཆོ་ག་འདོན་བསྒྲིགས་བཀླག་ཆོག་ནག་འགྲོས་
སུ་བཀོད་པ་ལ་སྦྱོར་བ་ཡོ་བྱད་ཀྱི་བཅའ་གཤོམ་བཀོད་པ་དང་། དངོས་གཞི་དུག་སྦྱོང་གི་ཆོ་ག་བྱེད་པའི་
ཚུལ་དང་། མཇུག་ཏུ་བསྲུང་བའི་ཆོ་ག་བཀྲ་ཤིས་དང་བཅས་པ་སྟེ་གསུམ་མོ། །དང་པོ་ནི་གནས་ཁང་
གཙང་མ་བྱི་དོར་བྱས་པའི་ནང་། སྟེགས་མཐོ་བའི་ཁར་གཞི་མ་དཀར་པོ་གཙང་བ་བཏིང་པའི་སྟེང་ནས་
འབྲས་སོགས་ཀྱི་གཡུང་དྲུང་བཀོད་པའི་དབུས་སུ་པུ་རི་མཆོད་རྟེན་ལྕགས་ལྟེམ་ཞབས་ལྡན་གཙོ་བོར་



11
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་པ།
གྱུར་པའི་རྟེན་གསུམ་གང་འཛོམས་ཐམས་ཅད་ལེགས་པར་བཤམ་མོ། །དེའི་མདུན་དུ་མཆོད་པ་རྣམ་ལྔ་
སོགས་མཆོད་པ་བཤམ། བུམ་པ་ཆུས་བཀང་བ་རྨ་བྱའི་སྒྲོ་ཆུན་གྱིས་བརྒྱན་པ་དང་། རིན་པོ་ཆེའི་སྣོད་དུ་
འབྲུ་དཀར་གྱི་བཀང་པའི་ཁར་མདའ་དར་དཀར་སེར་དམར་ལྗང་སྔོན་པོ་ནག་པོ་དྲུག་འཇོག དེའི་མདུན་
དུ་སྣམ་བུའམ་རས་སོགས་དཀར་པོ་དྲི་མ་མེད་པའི་གདན་ཤར་རིང་པ་གཅིག་བཏིང་ལ། དེའི་གཡས་
སུ་མཐིལ་དུ་འབྲུ་དཀར་པོའི་གཡུང་དྲུང་བྲིས་པའི་སྟེང་དུ་སྨན་པ་ཁ་ཤར་དུ་བལྟས་ལ་གནས། གདན་
དེའི་སྐེད་པའི་དཀྱིལ་དུ་བ་དམར་ཟལ་གྱི་ལྕི་བ་དང་གཅིན་གྱིས་སྦྲུས་པའི་མི་གཟུགས་སྦྲུལ་གྱི་མགོ་ཅན་
བཅོས་ལ་གན་རྒྱལ་དུ་བཞག་པའམ། མ་འཛོམས་ན་རྡོ་དཀར་གོང་ལ་མི་ལུས་སྦྲུལ་མགོ་ཅན་བྲིས་ཀྱང་
རུང་ངོ༌། །དེའི་སྟེང་དུ་བྲིས་སྐུ་འགོད་པར་བྱ་སྟེ། བྲིས་སྐུ་རས་སམ་ཤོག་བུའི་གཞི་ལ་དྲང་སྲོང་ཆེན་པོ་
པུ་རི་སྐུ་མདོག་སྨུག་པོ་དབུ་སྐྲ་སྤྱི་བོ་བཅིངས་པ་ཨག་ཚོམ་བྲང་གི་རྒྱ་མདོར་སླེབས་པ། རིན་པོ་ཆེའི་
དབུ་རྒྱན། མགུལ་བརྒྱན། ཕྱག་གདུབ། ཞབས་གདུབ་ཀྱིས་བརྒྱན་པ། རས་གཟན་དཀར་པོས་སྟོད་
གཡོགས་པའི་སྐུ་གཅེར་བུ་དྲང་པོར་བཞེངས་སྟབས་སུ་བཞུགས་པའི་ཞབས་གཉིས་ཀྱི་སེངྒེ་ནག་པོ་
གཉིས་ཁ་ཕྱིར་ཕྱོགས་པའི་གདན་ལ་གནོན་པ། གསེར་གྱི་སྙན་ཆ་དང་ཚངས་པའི་སྐུད་པས་དཀྲིས་པ།
ཕྱག་གཉིས་འཁར་དཀྲོལ་བསྣམས་པ། སྐུའི་གཡས་གཡོན་དུ་སྦྲུལ་སྔོ་ལྗང་གཉིས་གྱེན་དུ་ལངས་པའི་
གདོང་དྲང་སྲོང་གི་གཙུག་རྒྱན་གྱི་གོང་དུ་འཛོམས་པ། དྲང་སྲོང་མཆན་གཡས་གཡོན་ནས་འོག་ཏུ་རིམ་
པས་རྨ་བྱ་མདངས་བཀྲ་གཉིས་ཁ་ནང་དུ་བལྟ་བ། སྦལ་བ་སེར་པོ་གཉིས་གྱེན་དུ་ཕྱོགས་པ། ལྕགས་
སྤྱང་གཉིས་གཡོན་དུ་བལྟ་བ། ཟངས་འཕར་གཉིས་གཡས་སུ་བལྟ་བ། ཉ་སྔོན་གཉིས་ནང་དུ་བལྟ་བ།
ཉ་རོ་ཏི་ཧི་ཏ་དང་སྡིག་པ་སྔོན་པོ་ནང་དུ་བལྟ་བ། པདྨ་དཀར་པོའི་སྡོང་པོ་གཉིས་གྱེན་དུ་ཕྱེས་པ་རྣམས་
བྲིས་པ་མདུན་ཤར་དུ་བསྟན་ལ་བཀོད་པར་བྱའོ། །གདན་དཀར་དེའི་གཡོན་ཕྱོགས་སུ་འབྲུ་དཀར་གྱི་སྣ་
ཚོགས་རྡོ་རྗེ་བྲིས་པའི་ལྟེ་བར་འབྲུ་སྣ་ཚོགས་ཀྱི་ཁར་བཀྲ་ཤིས་རྫས་རྟགས་བཀོད་པ་བཞག དེའི་ཁར་
སྟོང་སྐུད་སྣ་ལྔའི་འཁྲིལ་ཐག་འདོམ་གང་དང་ཁྲུ་གསུམ་པ་འཁྲིལ་ཐབས་སུ་བཞག་པའི་སྣེར། མཆོད་རྟེན་
གྱི་མགུལ་དུ་བཏོགས་པ་ལ་བཞག དེ་དག་གི་མདུན་དུ་སྔ་མ་ལྟ་བུའི་གདན་ནག་ཤར་རིང་བཀོད། གདན་
དཀར་ནག་དེ་གཉིས་འཛོམས་པའི་བར་དྲང་སྲོང་གི་སྐུ་གཟུགས་ཀྱི་མདུན་ཐད་དུ་མཁར་གཞོང་ངམ་ཀ་
ཏོ་རའི་ནང་དུ་རྒྱུན་འབབས་ཀྱི་ཆུ་གཙང་བ་རྡུལ་སོགས་མེད་པ་རས་དཀར་པོ་དྲི་མེད་ཚགས་བཟང་བ་



དུག་སྦྱོང་ཆོ་ག་
ལ་བཙག་ནས་བླུགས་པས་སུམ་ཆ་ཙམ་བཀང༌། གདན་ནག་ཤར་རིང་གི་སྟེང་དེར་ནད་པ་དེ་ཉིད་ཁ་ནུབ་
སྟེ་སྨན་པ་ཕྱོགས་ལ་རྒྱུ་ནས་ལག་པའི་ངར་གདོང་ཕྱེད་མན་ཆད་དག་པར་བཀྲུས་པ་སེན་མོའི་བར་གྱི་
ནག་དྲི་སོགས་མེད་པར་བྱས་པ་འདུག་ཚུལ་ལྷོད་ངེར་གནས་པའི་ལག་སོར་བཅུའི་བར་དུ་སྨྱུག་སྦུབས་
ཧ་ཅང་སྦོམ་པ་མ་ཡིན་པ་ཚིགས་སོགས་མེད་པའི་ཁོང་སྟོང་མཐོ་གང་རེའི་ཚད་ཙམ་སོར་མོའི་བར་ནས་
མངོན་ཐུབ་ཙམ་གྱི་ཚད་བརྒྱད་དང་། རྐང་སོར་བཅུའི་བར་དུའང་དེ་བཞིན་སྨྱུག་སྦུབས་བརྒྱད་དང་། རྣ་
བ་གཉིས་ཀྱི་ནང་དུའང་དེ་འདྲའི་སྨྱུག་སྦུབས་རེ་རེ་བརྩིར་བའི་རྩེ་རྣམས་མགོ་མཇུག་ཆུ་རྒྱུན་དང་མཐུན་
པར་ཀ་ཏོ་རའི་ཆུའི་ནང་དུ་ཐམས་ཅད་ཀྱི་རྩེ་ནུབ་པར་བྱས་ནས་ཆུ་སྣོད་ཀྱི་ཁར་སྒྱུར་ཐབས་སུ་འདུག་གོ
།ཆུ་སྣོད་དེའི་གཡས་སྨན་པའི་མདུན་དུ། ས་སེར། དུག་ཤིང༌། མེ་སྒྲོན། རླུང་གཡབ། ཁྲོ་ལྕགས་རྣམས་
ཀྱང་འདུ་བྱ་བ་དང་། ཡུངས་ཐུན་འཐོར་ནས་སྤོས་སོགས་ཀྱང་བཤམ། སྨན་པས་སྐྱབས་འགྲོ་སེམས་
བསྐྱེད་བྱས་ནས་ཁྲུས་ལྷ་གང་རུང་ངམ། ཁྱད་པར་དུ་རིག་སྔགས་ཀྱི་རྒྱལ་མོ་རྨ་བྱ་ཆེན་མོ་དུག་སེལ་
མའི་བདག་བསྐྱེད་བསྙེན་པ་དང་། རྨ་བྱ་ཆེན་མོའི་བུམ་བསྐྱེད་སྒྲུབ་པར་བྱའོ། ། །
གཉིས་པ་དངོས་གཞི་དུག་སྦྱོང་གི་ཆོ་ག་བྱེད་པའི་ཚུལ་ནི། སྨན་པས་མདའ་དར་སེར་པོ་
ཐོགས་ལ་གཡོབ་ཅིང་འདི་སྐད་དོ། །ཀྱེ་ཧོ། སྔོན་ཚེ་རྫོགས་སངས་རྒྱས་ཀུན་གྱི། །རང་དོན་
སྤངས་ནས་ཐུགས་བསྐྱེད་བརྟན། །སེམས་ཅན་དོན་ཕྱིར་མངོན་སངས་རྒྱས། །དེ་
ཕྱིར་རང་སངས་རྒྱས་ལས་འདས། །སླར་ཡང་རང་བདེ་དག་པའི་ཞིང་། །སྤངས་ནས་
སྙིགས་ལྔའི་འགྲོ་དོན་དུ། །གནས་ངན་འཁོར་བའི་འདབ་ཁྲོད་འདིར། །སྤྲུལ་པའི་པདྨོ་
ཅིར་ཡང་བསྐྲུན། །ཁྱད་པར་དུག་ནད་གདུག་པའི་གཟེར། །འགྲོ་བ་ཀུན་ལ་ཐེབས་པ་
ལ༑ ༑དྲང་སྲོང་ཆེན་པོ་པུ་རི་རུ། །སྤྲུལ་ནས་དུག་འཇོམས་ཆོ་ག་བརྩམས། །དུག་ནུས་
བཅོམ་དང་དུག་ལེན་པའི། །སྐུ་གསུང་ཐུགས་སྤྲུལ་ཅིར་ཡང་བསྟན། །དེང་འདིར་དུག་
ནད་བསལ་བའི་ཕྱིར། །སངས་རྒྱས་སྤྲུལ་པ་དྲང་སྲོང་མཆོག །པུ་རི་དཀོན་མཆོག་
རྩ་གསུམ་དང་། །རྟེན་གསུམ་མ་ལུས་གཤེགས་སུ་གསོལ། ། ཧཱུྃ་བཾ་ཧོ༔ གཉིས་
མེད་བཞུགས། །དེ་ཡི་ཐུགས་འོད་འཕྲོ་བ་ཡིས། །དུག་འཇོམས་གཟིར་བའི་མ་ཡུ་ར།



12
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
།དུག་གཞི་ས་སྦལ་སེར་པོ་དང༌། །དུག་མཆེ་དཔལ་ལྡན་ལྕགས་སྤྱང་དང༌། །ཟངས་
འཕར་ལྕགས་སྡིག་རྭ་ཅན་དང་། །དུག་མཚོ་བདག་པོ་ཆུ་ཁམས་ཉ། །མེ་ལས་གྲུབ་
པའི་རོ་ཧི་ཏ། །རང་དུག་རང་གིས་ལེན་པ་དང༌། །འགྲོ་བའི་གཟུགས་ཀྱི་ཕུང་པོ་
ལ༑ ༑ཞུགས་པའི་དུག་ནད་མ་ལུས་པ། །དྲུངས་ནས་འབྱིན་ཕྱིར་འདིར་གཤེགས་ལ།།
རང་རང་གཟུགས་ལ་བརྟན་པར་མཛོད། །དུག་གསུམ་རྩ་བ་ཞེ་སྡང་གི །ངོ་བོ་དུག་
སེང་ནག་པོ་ཡི། །གདན་ལ་བཞུགས་པའི་པུ་རི་ལ། །དུག་འཇོམས་རྨ་བྱའི་བཀའ་
བཞིན་དུ། །རང་རང་དུག་ལ་ངོས་ལེན་མཛོད། །རྟེན་གྱི་ངོ་བོ་རང་གི་གཟུགས་ལ་བསྟིམས་
ཏེ༑ དར་གཡབ། དེ་ནས། ཇི་སྙེད་སུ་དག་སོགས་ཡན་ལག་བདུན་པ་འབུལ། དེ་ནས་འདི་ལྟར་བརྗོད།
ཨོཾ་ན་མོ་པོ་ན་བྷིར་དྷི་ཙ་ཧཱུཾ། འདི་གོང་བསྙེན་ཁྲི་འགྲོ་ངེས་བཟླ། ཧུ་རུ་རུ་ཏ། རུ་བས་བྷི་ཥ
ཝ། མི་ཤེས་གྲ་ཧོ། གོན་དྡྷི་ཤ བྷ་རུ་ད་ཡོ། བྷི་སརྦ་མ། བོལ་བྷི་ཥཔོ་ལ་གུལ། མ་ཧཱ་
རི་བ་རྩལ། པྲ་མ་རི་རྩལ། སྔགས་འདི་བརྟགས་དགོས། དྷ་རི་རྩལ། ཤི་འགག་མུ་རྩལ། ནཱ་
ཤི་རྩ་ལཱ། ཏེ་ཤེ་རྩལ། ཨུ་རུ་པ་ཏི་ནི་རྩལ། ལན་གསུམ། སྔགས་རྣམས་ཚར་གྲངས་སྟོང་གསུམ་
སོགས་དང་བསྟུན། དེ་ནས། དེ་ནས་རྒྱལ་བ་སྲས་བཅས་རྩ་གསུམ་རྒྱ་མཚོའི་སྐུ་གསུང་
ཐུགས་ཡོན་ཏན་འཕྲིན་ལས། ཡེ་ཤེས་ལྔ་ཡི་འོད་ཀྱི་རང་བཞིན་གྱི་ཟེར་ཐག་པུ་རིའི་
རྟེན་ལས་འཕྲོས་པས་ཞུགས་པ་རིང་པོར་བརྐྱངས་པས་དམིགས་བྱའི་སྐྲ་མཚམས་
ནས་བཅིངས་པས་ལུས་ཀྱི་ཕྱི་ནང་བར་གསུམ་ལ་ཞུགས་ཤིང་གནས་པའི་ནད་
གདོན་སྡིག་སྒྲིབ་རྐྱེན་ངན་དུག་ལྔ་དུག་ནད་ཉེས་གསུམ་ཐམས་ཅད་ཆུ་སྣོད་ཀྱི་རྐྱལ་
བ་བཙིར་བ་བཞིན་དུ་དབང་པོའི་སྒོ་བ་སྤུའི་བུ་ག་སེན་མོའི་རྩ་སྦུབས་རྣམས་ནས་
རྣག་ཁྲག་ཆུ་སེར་གྱི་རང་བཞིན་སོལ་ཁུའི་རྣམ་པར་ཕྱི་རུ་ནག་ཞོམ་མེར་ཐོན་ནས་
མཐའི་རྒྱ་མཚོ་ལ་རོ་གཅིག་པར་ཐིམ་པའི་མོས་པ་གྱིས། བྱས་ལ་འཁྲིལ་ཐག་གིས་སློབ་
མའི་སྐྲ་མཚམས་ནས་བཅིངས་ལ། ཀྱེ་ཧོ། སྔོན་ཚེ་དྲང་སྲོང་པུ་རི་ཡིས། །བདེ་གཤེགས་སྐུ་
གསུང་ཐུགས་ཀྱི་རྟེན། །གཅིག་ཏུ་འདུས་པར་མཛད་པ་ནི། །སྐུ་ཡི་སྤྱན་དང་གསུང་
པདྨ། །ཐུགས་ཀྱི་བང་རིམ་ཚང་བ་ལ། །རིང་བསྲེལ་གསུམ་གྱི་སྙིང་པོ་ཅན། །དུག་



དུག་སྦྱོང་ཆོ་ག
121
འཇོམས་ལྕགས་ཀྱི་སྲོག་ཤིང་དང་། །ཉེས་པ་གསུམ་གསལ་མེ་ལོང་བཞུག །དུག་
ཀུན་འཇོམས་པའི་ཆེད་དུ་བཞེངས། །པུ་རི་མཆོད་རྟེན་ཞེས་སུ་གྲགས། །དེ་རིང་
རྟེན་འདུས་གཙོ་བོར་བཞུགས། །དེ་ཡི་བྱིན་རླབས་ཡེ་ཤེས་ལྔའི། །འོད་ཟེར་ཞགས་རིང་
བརྐྱངས་པ་ཡིས། །བུ་ཁྱོད་དུག་གིས་གཟིར་བ་ལ། །སྤྱི་བོའི་གཙུག་ནས་རབ་བཅིངས་
པས། །བྱིན་རླབས་ངོ་བོ་བདུད་རྩིའི་རྒྱུན། །དྷཱ་ཏི་ཡེ་ཤེས་ལམ་ཞུགས་ནས། །ཉི་
མ་རཱ་ས་ནཱ་ཊི་དང༌། ། ཟླ་བ་ལཱ་ལ་ནཱ་ཊི་བཏུད། །ཡན་ལག་ཉིང་ལག་རྩ་རྒྱུས་དང་།
།བ་སྤུའི་ཁུང་བརྒྱུད་སོར་སྦུབས་ནས། །དུག་ནུས་རྒྱ་མཚོ་ཆེན་པོ་ཡི། །སྟེང་དུ་མ་
ལུས་འབྱིན་གྱུར་ཅིག །ཅེས་དམིགས་པ་བཅས་བུམ་པའི་ཆུའི་ཕྱི་ནང་གཉིས་ཀ་བཀྲུས་བཞིན་དུ་
ཁྲུས་བྱ་བ་ནི། ཇི་ལྟར་བལྟམས་པར་གྱུར་མ་ཐག །ལྷ་རྣམས་རྒྱལ་བར་ཁྲུས་གསོལ་
ལྟར། །དེ་བཞིན་དག་བྱེད་ལྷ་ཡི་ཆུས། །ཉེས་ཀུན་སྦྱང་ཕྱིར་ཁྲུས་བགྱིའོ། །ཨོཾ་སརྦ་
ཏ་ཐཱ་ག་ཏ་ཀཱ་ཡ་ཝཀྐ་ཙིཏྟ་ཨ་བྷི་ཥེ་ཀ་ཏེ་ས་མ་ཡ་ཤྲཱི་ཡེ་ཧཱུྃ། དུམྦྷི་བྷི་ཤ་ཙལཱ། རི་ཥ་བི་
ཤ་ཙལཱ། དུམྦྷེ་བི་ཤ་ཙལཱ། ཉེ་རེ་བི་ཤ་ཙལཱ། དུམྦྷེ་བི་ཤ་ཙལཱ། མོ་ཧཱ་བི་ཤ་ཙལཱ། དུམྦྷེ་བི་
ཤ་ཙལཱ། མ་ཧཱ་བི་ཤ་ཙལཱ། དུམྦྷེ་བི་ཤ་ཙལཱ། དུམྦྷེ་བི་ཤ་ཙལཱ། སྣེ་ཡེ་བི་ཤ་ཙལཱ། དུམྦྷ་
བི་ཤ་ཙལཱ། བྷི་ཤན་བི་ཤ་ཙལཱ། གུ་རུ་ཙ་མོནྡྷ། གུ་རུ་མོན། གུ་རུ་ཧཱ་ཙོན་ཙ། ཨོཾ་ཀཾ་
ཀ་རི། ཀཾ་ཀ་རི། ཨ་གྲེ་ཀ་རེ། མེ་གྲེ་ཀ་རེ། ཀ་རི་ལྕེ་ཀ་རི། བྷི་ལྕེ་ཀ་རི། གུ་རུ་ཙ་གྲ་
ན་ཀ སིནྡྷན་ཏེ། ཨོཾ་ལྷ་རེ་ལྕེ། སརྒ་རོལ་རྟེ། བྷི་ཏ་ནུ། སུ་རུ་སརྒ་ཙ་ཀ་ན། ཙནྡྲ་
སུ་རུ་ཙུ་བྷུ་རྟི། ཧི་མ་ནུ། བྷནྡྷ་མུ་ཁ་ལ། ཨ་པར་བྷི་ཤི་ཥ། ས་སྲིང་ཁ་སུ་ཏོ། བྷ་བེ་ཁ་
ས་ན་ན། ས་མ་རི་ཏི་བྷ། ས་མ་རི་ཨརྒྱུ། ས་མ་རི་བྷ་ཤོ། ས་མ་རི་འགྱུར་ཀ་རེ། བྷ་ཏེ་
ནི། ཛིནྡྷེ་ཁ་ལ། ཛིནྡྷཱ་སུ་ཏོ། བྷནྡྷ་ཐེ་ལོ། བླ་མ་ཧ་ཙ་མུ་ཥ༠། གྲོ་ཧ་ཙ་མུ་ཁེ། བྷི་མ་དྷརྨ་
ཙ་མུ་ཁེ། སྔགས་ཕུ་དག་དགོས། ཀོར་ཏོར་ཧ་ཙ་མུ་ཏེ་ཁནྟུ། བྷནྡྷ་ཐེ་ཙེ་མུ་ཁེ་ཥ། ཧོལ་
བྷི་དང་། དང་ཀ་བྷོལཱ་གུལཱ་ཁེ་གུལཱ། མ་ཧཱ་རི་ཙལ། བླ་མ་རི་ཙལ། དྷ་རི་ཙལ། འགྱུར་
རེ་ཙལ། ཤྲཱི་ག་མུ་ཙལ། ན་སེ་ཙལཱ། ཀཱི་ཤི་ཙལ། ཨུ་རུ་པ་ཏི་ཙལ། མདའ་དར་ལྗང་སྔོན་
གསུམ་ཐོགས་ལ་རྩ་གསུམ་འཁོར་ལོ་རྐྱང་པ་ལྔ་ཟུང་ལྡན་བཞི་སྟེ་བཅུ་གསུམ་གྱི་ཕྱི་ཐད་ནས་བརྡེག་ཅིང་



12
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
སྔགས་དེ་བརྗོད་དེ། དང་པོ་མདའ་དར་གདེངས་ལ། སུ་བྷན་དྷུ་ཐེ་ལོ། བྷ་མ་ར་བྷནྡྷ་ཐེ་ལོ། ལན་
གསུམ་བརྗོད། དེ་ནས་བརྡེག་ཅིང་། ཨེ་ཀ་བྷནྡྷ་ཐེ་ལོ། མེ་རོ་བྷནྡྷ་ཐེ་ལོ། མེ་རེ་བྷནྡྷ། ཨརྦ་ཥ།
དྷི་ལུ་ཁ། ཤརྟ་བ་ཏེ། ཨེ་ཤ་བྷནྡ། ཨ་མུར་སུ་ནི། ཀ་མུར་ས་ནི། ཀ་ལ་ས་ནི། གྷི་ཛུ་རུ་
ནི། བྷི་མེ་ཀ་སེ་གུ་རུ་ཧེ། ཤམྦྷེ་ཏི་གུ་རུ་ཧེ། བྷ་ཡེ་ཤེ་རྐ་མུ། ཡ་ཤབྷནྡ། སེར་ཛ་ས་ནི།
ཁྲ་ཁྲ་ཉ་རག་ག་ཏི། མི་མེ་ཙནྟ། སེ་རི་རི་ཀར། སར་མི་སེ་རི་སར་མི་སེར། ཛ་ས་ནི།
ས་མ་རི་ཏི་ཧྥུ། པུཾ་ཨརྒྱུ་སཱ། སྨིགཱུ་ཤོ། སྤྱི་འགྱུར་ཀ་ཏི། བྷི་ཏི་ནི། ཛིན་དྷི་ཁ་ལ། ཛིན་
སུ་ཏོ། བྷནྡྷ་ཐེ་ལོ། ཧཱུཾ་ཧ་ཙ་མུ་ཁེ། བྷེ་ཧ་ཙ་མུ་ཁེ། བྷིར་མ་དྷི་ར་ཧ་ཙ་མུ་ཁེ། ཀོ་ཏོར་
དྷ་ཙ་མུ་ཁེ། བྷན་དྷུ་བྷན་དྷུ་ཐེ། ཙེ་ཧ་ཙ་མུ་ཁེ། བྷོལ་ཁི་དང་ག་བྷོ་ལ། གུལ་ཁེ་གུལ་མ་
ཧཱ་རི་ཙལཱ། བླ་མ་རི་ཙལཱ། དྷ་རི་ཙལ། འགྱུར་རེ་ཙལ། ཤྲི་འགག་མུ་ཁ་ཙལ། ན་ཤི་
ཙལ། ཀླུ་ཤ་ཙལ། ཡང་མདའ་དཀར་སེར་དམར་ལྗང་བས་གོང་བཞིན་དུ། ཨུ་རུ་པ་ཏི་ནི་ཙལ།
ཨུ་རུ་པ་ཏི་ནི་ཙལ། སོ་སྣམ་བྷི་ནི་རྣན། ལན་གསུམ་བརྗོད།
དེ་ནས་རིམ་པས་དུག་ཕྱུང་བ་དང་། དང་པོ་ས་སེར་ཐོགས་ལ་ཕྱི་བའི་ཚུལ་གྱིས། ཀྱེ་ཧོ།
སྔོན་ཚེ་དུག་ཁྱོད་ལྡིང་བའི་ཚེ། །ཚངས་པ་ཆེན་པོས་རབ་གཟིར་བའི། །མི་རུས་ས་
ལ་ཐིམ་པ་ལས། །དུག་ཁྱོད་ས་ཡི་གཞི་ལ་གནས། །ཅིའི་ཕྱིར་ཁྱོད་ཀྱི་རྒྱ་ནི་ས། །མི་
ཡི་ཤ་དང་པགས་པ་སོགས། །ཕྱི་ནང་བར་བརྟེན་ལྡང་བ་རྣམས། །དཀོན་མཆོག་རྩ་
གསུམ་ཐུགས་རྗེ་དང་། །དྲང་སྲོང་དམོད་པའི་བདེན་ཚིག་མཐུས། །དུག་ཁྱོད་རང་
གནས་ས་ལ་སོང་། །འདི་སོགས་ཀུན་ལ་གཡས་སྐོར་གསུམ་གཡོན་སྐོར་གསུམ་བྱའོ། །སྦལ་བའི་
སྟེན་དུ་བཞག་ཐུན་དང་ཡུངས་ཀར་གྱིས་བྲབ། ཧཱུྃ་ཧཱུྃ་ཧཱུྃ། སྔོན་དུས་དུག་ཁྱོད་ལྡིང་བའི་ཚེ། །
སྐྱེ་དགུའི་བདག་པོས་གཟིར་བ་བཞིན། །དེ་རིང་དུག་འཇོམས་པུ་རི་དང༌། །སྨན་རྒྱལ་
བདག་གིས་བཅིངས་གཟིར་བས། །ནམ་ཡང་མ་ལྡང་མ་ལྡོག་དེངས། །ཨོཾ་བཛྲ་ཨ་མྲྀ་
ཏ་ཧི་དམ་སྱ་སྲ་བྷ་ལཱ་བྷཱི་བི་༩ཙཱ་བྷུ་མི་སྭཱ་ཡ་ཨཙྪ་སྦལ། ཞེས་གཟིར་དར་སེར་གྱིས་ཕྱི་
བཞིན་དུ། གཙང་ལ་དྲི་རབ་ལྡན་པ་ཡི། །རེག་འཇམ་ས་དར་སེར་པོ་འདིས། །འབྱུང་



དུག་སྦྱོང་ཆོ་ག་
123
བ་ས་ཡི་དུག་ཕྱི་བས། །ས་བདག་སྦལ་བའི་དུག་ལོངས་ཤིག །ཨོཾ་སརྦ་བི་ཤོ་
དྷ་ན་ཡེ་སྭཱ་ཧཱ། །རྨ་བྱའི་སྒྲོ་མདོངས་ཀྱིས་བྱབ་ཅིང་། ཧཱུྃ། དུག་ཀུན་བདུད་རྩིའི་ལོངས་སྤྱོད་
པས། །ཞི་ནས་ཡེ་ཤེས་ལྔ་མདངས་འོད། །རབ་འབར་རྨ་བྱའི་སྒྲོས་བྱབ་པས། །དུག་
འཇོམས་རྨ་བྱའི་དུག་བཞེས་ཤིག །སརྦ་བི་ ཨ་པ་ན་ཡེ་སྭཱ་ཧཱ། ཨོཾ་མ་ཡུ་ར་བི་
ཨེ་དཾ་ཁ་ཧི། ཤིནྟཾ་ཀུརྔན་ཏུ་ཡེ་སྭཱ་ཧཱ།
གཉིས་པ་དུག་ཤིང་ཐོགས་ལ་བྱབ་པའི་ཚུལ་དང་བཅས། ཀྱེ་ཧོ། དུག་ཁྱོད་མེས་པོས་
གཟིར་བའི་ཚེ། །མི་རྒྱུད་རྩ་ལྡུམ་ཤིང་གྱུར་ནས། །ཁྱོད་ནི་ཤིང་གི་རང་བཞིན་ཏེ། །མི་
ཡི་རྩ་རྒྱུས་ཆུ་བ་ལ། །བརྟེན་ནས་ལྡང་བྱེད་དུག་རིགས་རྣམས། །སྐྱེས་པ་དུག་ཤིང་
གིས་བྱབ་པས། །དཀོན་མཆོག་རྩ་གསུམ་ཐུགས་རྗེ་དང་། །དྲང་སྲོང་དམོད་པའི་
བདེན་ཚིག་མཐུས། །དུག་ཁྱོད་རང་གནས་ཤིང་ལ་སོང་། །སྦྲུལ་སྟེང་དུ་བཞག་ལ། ཐུན་
བྲབ་ལ། ཧཱུཾ་ཧཱུཾ་ཧཱུཾ། སྔོན་དུས་ x ། །སྐྱེ་རྒུའི་x། །དེ་རིང༌ x། །སྨན་རྒྱལ་ x ། །ནམ་
ཡང༌ x ། །ཨོཾ་བཛྲ་ཨ་མྲྀ་ཏ་ཧི་དཾ་སྱ་སྲ་བྷ་ལཱ་བྷཱ་བི་ཥཙཱ་དཱ་རུ་སྭཱ་ཡ་གཙྪ། ཞེས་གཟིར་
དར་ལྗང་གིས་བྱབ་ཅིང་། གཙང་ལ་དྲི་རབ་x ། །རེག་འཇམ་ཤིང་དར་ལྗང་གུ་འདིས། །འབྱུང་བ་ཤིང་གི་
དུག་ཕྱི་བས། །ཤིང་བདག་སྦྲུལ་ལྗང་དུག་ལོངས་ཤིག །ཨོཾ་སརྦ་བི་ཌཤོ་དྷ་ན་ཡེ་སྭཱ་ཧཱ། སྒྲོ་མདོངས་
ཀྱིས་བྱབ་ཅིང་། ཧཱུྃ། དུག་ཀུན་བདུད་x། །ཞི་ནས་x། །རབ་འབར་x། །དུག་འཇོམས་
x ། ཨོཾ་སརྦx ། ཨོཾ་མ་ཡུ་ར་x ། གོང་བཞིན་བྱ།
གསུམ་པ་སྒྲོན་མེ་ཐོགས་ལ་སྲེག་ཚུལ་བཅས། ཀྱི་ཧོ། དུག་ཁྱོད་དང་པོ་ལྡིང་བའི་དུས།
།ཉི་མའི་དཀྱིལ་འཁོར་དང་འགྲོགས་ཤིང་། །ཁ་སྣ་མིག་སྨིན་སྨར་མེ་འབར། །དེ་ཕྱིར་
ཁྱོད་རླུང་མེ་ལས་བྱུང་། །མེ་ཡི་དྲོད་བསྲེག་གཟི་མདངས་དང་། །དོན་ལ་བརྟེན་ནས་
ལྡང་བ་རྣམས། །འབར་བྱེད་ཡེ་ཤེས་མེས་བསྲེགས་པས། །དཀོན་མཆོག་རྩ་x ། །
དྲང་སྲོང་དམོད་x ། །དུག་ཁྱོད་རང་གནས་མེ་ལ་སོང་། །ཉ་རོ་ཧི་ཏི་སྟེང་དུ་བཞག །ཐུན་
གྱིས་བྲབ། ཡུངས་ཀར་ཡང་བྲབ། ཧཱུྃ་ཧཱུྃ་ཧཱུྃ། སྔོན་དུས་x། ཨོཾ་བཛྲ་ཨ་མྲྀ་ཏ་ཧི་དཾ་སུ་བྷ་བ་



14
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་པ།
ཧཱུཾ་བི་ཥ སྟེ་ཨཀྵེ་སྣ་ཡགཙྪ། ཞེས་བསྐྲད། དར་དམར། གཙང་ལ་དྲི་x ། རེག་འཇམ་མེ་
དར་དམར་པོ་འདིས། །འབྱུང་བ་མེ་ཡི་དུག་ཕྱིས་པས། །མེ་བདག་འཕར་ཉེས་དུག་
ལོངས་ཤིག །ཨོཾ་སརྦ་བི་ཥཤོ་དྷ་ན་ཡེ་སྭཱ་ཧཱ། སྒྲོ་མདོངས་ཀྱིས་བྱབ་ཅིང་། ཧཱུྃ། དུག་ཀུན་
5555 x 1 TVBTV5555
བཞི་པ་རླུང་གཡབ་ཀྱིས་གཡབས་ཤིང་བསྒྲེང་གཡབ་ཐོགས་ལ། ཀྱི་ཧོ། དུག་ཁྱོད་གདུང་
བཞིས་གཟིར་བའི་ཚེ། །རྒྱུ་བ་རླུང་གི་རྟར་ཞོན་ནས། །སྲོག་ཆགས་སོ་དུག་ཅན་དུ་
སྤྲུལ། །དེས་ན་ཁྱོད་རྒྱུ་རླུང་ཡིན་པས། །མི་ཡི་དབུགས་དང་ཡན་ལག་ལ། །བརྟེན་
ནས་ལྡང་བའི་དུག་རིགས་རྣམས། །གཡབ་མོ་རླུང་གི་རབ་གཏོར་བས། །དཀོན་
མཆོག་x ། །དྲང་སྲོང་དམོད་x ། །དུག་ཁྱོད་རང་གནས་རླུང་ལ་སོང་། ། སེངྒེའི་སྟེང་
དུ་བཞག་ལ་ཐུན་གྱིས་བྲབ་ལ། ཧཱུྃ་ཧཱུྃ་ཧཱུྃ། སྔོན་དུས་x ། ། སྔགས་དང་། ས་ཡུ་སྨཱ་ཡ་གཙྪ།
ཞེས་གཟེར་ལ་མདའ་དར་ནག་པོས་ཕྱི་ཞིང་། གཙང་ལ་རེག་འཇམ་རླུང་དར་ནག་པོ་འདིས། །
འབྱུང་བ་རླུང་གིས་དུག་ཕྱིས་པས། ། རླུང་བདག་སེང་ནག་དུག་ལོངས་ཤིག །ཨོཾ་སརྦ་
བི་ཥཤོ་དྷ་ན་ཡེ་སྭཱ་ཧཱ། སྒྲོ་མདོངས་ཀྱིས་བྱབ་ཅིང་། ཧཱུྃ། དུག་ཀུན་བདུད་རྩིར་x ། སོགས་
སྔགས་བཅས་བྱ།
ལྔ་པ་ཁྲོ་ལྕགས་ཀྱིས་བཞར་ཚུལ་བཅས། ཀྱི་ཧོ། དུག་ཁྱོད་སྤྲུལ་པས་བཞུར་བའི་
ཚེ༑ ༑རྒྱུ་བའི་སེམས་ཅན་མི་རྒྱུ་བ། །རྡོ་སོགས་ལྕགས་ཀྱི་རྒྱུ་གྱུར་ནས། །དུག་ཁྱོད་
ལྕགས་ཀྱི་རང་བཞིན་ཏེ། །མི་ཡི་སོ་སེན་རུས་པ་སོགས། །སྲ་མཁྲེགས་ཁམས་ལ་
ཕོག་པ་རྣམས། །གཅོད་བྱེད་ཁྲོ་ལྕགས་ཀྱིས་བཞར་བས། །དུག་ཁྱོད་རང་གནས་
ལྕགས་ལ་སོང་། ། ལྕགས་སྡིག་ཐོག་ཏུ་བཞག་ནས་ཐུན་དང་ཡུངས་ཀར་གྱིས་བྲབ་ལ། ཧཱུཾ་ཧཱུཾ་ཧཱུཾ།
སྔོན་དུས་དུག་x ། ཁྱོད་དང་x ། སྔགས་x ། ཥ ཨ་ཏ་ཀ་རི་ཁྲ་ཁེ་རེ། ཨ་མུ་རུ་ཀ་རི་
ཁ་ཁྲེ་བྷི་ཤ་མ་ནེ། བྷུ་ལུ་མུ་ཧུ་ན་བྷོ། ཨུན་གྲ་ཨནྡྷ། གཾ་ཛ་ཏི། སོ་ཏ་མ་ནུ་པ་ཧོ། གྲུ་
ཁ་ཡོ་དྷ་ནུ་ན་བྷ། ཏི་ན་ཙལ། མ་ཤེས་རུ་པ་ཏེ་བྷ་ཡེ། རོབྷི་ན་བྷ་བླ་ན། ཀ་ན་ལེ་བྷ་



དུག་སྦྱོང་ཆོ་ག་
125
ཤེ། ཨོཾནྡྲི་། ཀླུ་ལ་ཁ་རེ་ཧ། རོལ་དྷེ་ན། བྷ་བྷ་བྷན། མཆོད་རྟེན་ལག་ཏུ་ཐོགས་ལ། ཧཱུྃ།
རྩ་བ་དུག་གསུམ་ཉེས་གསུམ་རྒྱུ། །ཆགས་སྡང་རྨོངས་དྲེགས་ཕྲག་དོག་ལྔ། ། འདི་
ལྔ་འཇིག་རྟེན་ཕུང་བྱེད་དུག །སངས་རྒྱས་སྐུ་ལ་འདི་མི་མངའ། །སྐུ་གསུམ་བདེན་
པས་དུག་འཇོམས་མཛོད། །ཚོགས་མཆོད་སྐུ་ཡི་རྟེན་འདི་ཡི། ། ལུས་ཀྱི་ཉེས་གསུམ་
ཞི་གྱུར་ཅིག །སྤྲུལ་སྐུའི་འགྲོ་དོན་མཐར་ཕྱིན་ཤོག །བརྗོད་ཅིང་། ཀ་ན་ལེ་བྷ་ཤེ མ་
ཤེ་རུ་པ་ཏི་བྷ་ཡི། རོལ་དྷེ་ན། བྷ་བྷ་ན། ཀ་ན་ལེ་བྷ་ཤེ བྷ་ཧུ་རུ་བྷདྷི། ཀླུ་ལ་ཁི་རོ་ཧོ།
རྩ་བ་གསུམ་དང་ཉེས་གསུམ་རྒྱུ། །ཆགས་སྡང་རྨོངས་དྲེགས་ཕྲག་དོག་ལྔ། །འདི་
ལྔ་འཇིག་རྟེན་ཕུང་བྱེད་དུག །སངས་རྒྱས་གསུང་ལ་འདི་མི་མངའ། །ཆགས་བྲལ་
བདེན་པས་དུག་འཇོམས་མཛོད། །དམ་ཆོས་གསུང་གི་རྟེན་འདི་ཡིས། །ངག་གི་
འཛེར་འགག་ཞི་གྱུར་ཅིག །ལོངས་སྐུ་མཚན་དཔེའི་སྐུ་ཐོབ་ཤོག ། བརྡེག་ཅིང་། ཀ་ན་
ལེ་བྷ་ཤེ་སོགས། གོང་གི་སྔགས་བརྗོད། ཧཱུྃ། རྩ་བ་དུག་x ། ཆགས་སྡང་རྨོངས་X ། འདི་
ལྔ་འཇིག་རྟེན་x ། སངས་རྒྱས་ཐུགས་ལ་འདི་མི་མངའ། །ཆོས་ཉིད་བདེན་པསx །
སངས་རྒྱས་ཐུགས་ཀྱི་རྟེན་འདི་ཡིས། །ཡིད་ཀྱི་སྡུག་བསྔལ་དག་གྱུར་ཅིག །ཆོས་
སྐུ་སྐྱེ་མེད་མངོན་གྱུར་ཤོག ། བརྡེག་ཅིང་། ཀ་ན་ལེ་x ། སོགས་གོང་བཞིན་བརྗོད། དེ་ནས་
སྣམ་དཀར་རམ་རས་དཀར་གཙང་མས་ལུས་ཕྱི་བའི་ཚུལ་གྱིས། ཕྱི་འོ་ལུས་ཀྱི་ལས་བསགས་
པ༑ ༑སྲོག་གཅོད་མི་ཚངས་སྤྱོད་པ་དང་། །མ་བྱིན་ལེན་པའི་འབྲས་བུ་ལས། ། ལུས་
ཀྱི་ན་ཚ་བསྒྲེས་རྒུད་ཕྱི། །གུ་རུ་ཧ། སྔགས་འདི་ལན་གསུམ་གྱིས་ཕྱི། ཕྱི་འོ་ངག་གི་ལས་
བསགས་པ། །རྫུན་དང་ཕྲ་མོ་ཚིག་རྩུབ་མནའ། ། ངག་འཁྱལ་བརྗོད་པའི་འབྲས་བུ་
ལས༑ ༑ངག་གི་འགག་འཛེར་དིག་ལྐུག་ཕྱི། །གུ་རུ་ཧ། སྔགས་འདི་གསུམ། ཕྱི་འོ་ཡིད་
ཀྱི་ལས་བསགས་པས། ། བརྣབ་སེམས་གནོད་སེམས་གདུག་རྩུབ་སོགས། །དུག་
ལྔས་བསགས་པའི་འབྲས་བུ་ལས། །ཡིད་ཀྱི་སྡུག་བསྔལ་རྨོངས་འཁྲུལ་ཕྱི། །གུ་རུ་
ཧ༑ སྔགས་ལན་གསུམ་བཅས་ཀྱིས་ཕྱིས། དེ་ནས་ནད་པ་ལུས་དྲང་པོར་བསྲངས་ལ་འདུག་བཅུག
སོར་མོའི་བར་གྱི་གདུ་གུ་རྣམས་ལེན། སྒྲ་བཅིངས་པ་བཀྲོལ་ལ་ས་སེར་དང་དུག་ཤིང་སོགས་དུག་



16
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་པ།
དབྱུང་གི་རྫས་དེ་དག་ཆུ་སྣོད་དུ་འདོར་ཞིང་སྔགས་འདི་བརྗོད། ཨོཾ་ཧུཾ་ཐཾ། མེ་ཧུཾ་ཐཾ། རླུང་བྱ་བྱ།
ས་བྱི་ཧུཾ། ཤིང་བྱི་ཧུཾ། ལྕགས་བྱི་ཧུཾ། ཆུ་བྱི་ཧུཾ། ཨཧྥེ་བ་ཡུ་བྷུ་མཱི་དཱ་རུ། ལོ་ཧ་ཛ་ལན་
སརྦ་བི་ཥ ཨ་པ་ན་ཡེ་སྭཱ་ཧཱ། ཀ་ཀི་དྷི། ཀ་ཀི་དྷི། ས་ན་སེ་ལ་ཀ་རེ་བྷི་ཤ་བྷི་ཀི་ཏ་ན་
མ༑ སྡོམ་སྡོམ། ཧ་རི་སོ། ན་མ་ཕ་རོད་ཅན། ཛྷ་ལུ་ས་ནི། མ་ཤི་ཀ་པ་ཏི་ཀ་སུ་རོ། བླ་
མེ་ཀ་སིནྡྷཱ་ན། ས་མ་ཏི་བྷ་བུ་ས་མ་རི་ཨོད། ས་མ་རི་བྷུ་ཤེ་ས་མ་རི་འགྱུར་གྷ་རེ། བྷ་
ཏི་ནི། ཛིནྟི་པ་ལ་ཛནྟ་བུ་ཏོ། བྷནྡཱ་ཐེ་ལོ། སྦྲ་མ་ཧཱ་ཙ་མུ་ཁེ། གྷོ་ཧ་ཙ་མུ་ཁེ། བྷི་མ་དྷ་
དྷ་ཙ་མུ་ཁེ། ཀ་རོ་ཧ་ཙ་མུ་ཁེ། དྷུ་ན་བནྡྷ་བནྡྷ། ཐེ་ཙི་ཧ་ཙ་མུ་ཁེ། བྷོ་ལ་བྷེ་དངྒཱ་བྷོ་ལ་
ཁུ་གེ་ཁུལ། མ་ཧཱ་རི་ཙལ། བླ་མ་རི་ཙལ། དྷ་རི་ཙལ། འགྱུར་རེ་ཙལ། ཤྲཱི་གྷ་མུ་ཙལ།
ན་ཤོ་ཙལ། ཀྵེ་ཤེ་ཙལ། ཨུ་ཏི་པ་ཏི་ཙལ། དེ་ནས་རས་ཀྱི་བང་ཁེབ་དཀར་པོས་ནད་པ་བརྡེག་
ལ། ཨོཾ་ན་མོ་བྷ་ག་ཝ་ཏེ། བྷ་ཕུ་རུ་བྷེ། སོ་ར་ཙ་ཏེ། ན་མ་ཧོ་ཏི་བྷུ་རུ་བྷ་སེ། བྷི་ཤ་བི་
» འབྱོང་ཐོ། ཏི་རེ་མུ་བ་སི་ཏི་བུ་ཆ་། གད་པ་སུ་ཏྲ་མོ་ཏྭ་ཞི་བ་ཏི་སྭཱ་ཧཱ། ཁར་མ་པ་
དྷད་ཐེ་རྒྱུ་ཅུ། ན་མོ་ཏེ་ཏཱི་བྷུ་རུ་བྷ་སེ། ཀ་ཀི་དྷི་པ་ན་སེལ། ན་མོ་ཏོ་ཏི་བྷུ་རུ་བྷ་སེལཱ།
ཤདྨ་ར་བྷི་ཏ། ཛྷེ་ཧ་ས་ནི་ཏ་ནི་ཏ་ནི། དྷེ་ཧ་ཀ་རོདྡྷི་ཀི། རོདྡྷི་སུར་བཛྲ། ཐ་ཀོར་མ་ཧཱ་
ན་དྲི་ཁ་ཡོད། ན་མ་མི་ཁ་ཡོད། ན་མ་སི་རི། རི་བྷི་ཥ། གྷོར་ནཱ་བྷི་ཤ བྷི་སུ་ཁ་མོ། དྷི་
ས་ར་བྷོ་ལ། བྷོ་ལ་བྷེ་དདྨ་བྷོ་ལ། གུ་ལ་ཁེ་གུལ། མ་ཧཱ་རི་ཙལ། བླ་མ་རི་ཙལ། དྷ་རི་
ཙལ། འགྱུར་རེ་ཙལ། ཤྲཱི་གྷ་མུ་ཙལ། ན་ཤེ་ཙལ། ཁྱི་ཤེ་ཙལ། གུ་རུ་པ་ཏི་ཙལ། བུ་
རི་ཐོང་ལ་ཛ་གུ་རུ་ཧེ། ཇེ་གུ་རུ་ཧེ། བརྡེག་ཅིང་། དྷིཏུ་ཀ་སུ་རི་ཀ །ལན་གསུམ་བརྗོད། དེ་
ནས་སློབ་དཔོན་གྱིས་མི་འཇིགས་པའི་ཕྱག་རྒྱས་རྡོ་རྗེ་གདེངས་ཤིང་འདི་སྐད་བརྗོད། ཧཱུྃ། སྨན་ཞིང་
སྤྲུལ་པའི་ཕོ་བྲང་འདི། །ཕྱི་ནང་འབྱུང་ལྔ་ཁམས་དྲུག་ལ། །བརྟེན་ནས་ལྡང་གསོག་
བྱེད་པའི་དུག །རྒྱབ་བརྟེན་བགེགས་རིགས་ཕྲ་མོ་ཡན། །གང་ཡང་གནས་པར་མི་
རུང་བས། །འབྱུང་པོ་མི་མིན་རྒྱ་མཚོ་ཆེར། །མྱུར་དུ་ཕྱིར་དེངས་མ་ལྡོབ་ཅིག །གལ་
ཏེ་མི་འགྲོ་འཚེ་བ་ན། །བཅོམ་ལྡན་སངས་རྒྱས་གསེར་ཐུབ་དང་། །ཚངས་སོགས་
རིག་བྱེད་ལྷ་དྲང་སྲོང་། །དཀོན་མཆོག་རྩ་གསུམ་བདེན་པ་དང་། །རིག་འཛིན་དྲང་



དུག་སྦྱོང་ཆོ་ག་
27
སྲོང་རྣལ་འབྱོར་ངས། །ལྷ་སྔགས་ཏིང་འཛིན་ཆོས་ཉིད་མཐུས། །རྡུལ་ཕྲན་བཞིན་དུ་
བརླགས་པར་གྱུར། །ནམ་ཡང་བཀའ་ལས་མ་འདའ་བར། །མྱུར་བ་ཉིད་དུ་ད་སོངས་
ཤིག །ཨོཾ་སུམྦྷ་ནི་སུམྦྷ་སོགས་བརྗོད། ཡུངས་ཀར་གྱིས་བྲབ། ཁྲུས་ཁུ་དང་རྫས་སོགས་བཏབ་
པའི་ཆུ། བྲིས་སྐུའི་ཞབས་ཀྱི་མི་ལུས་སྦྲུལ་མགོ་ཅན་དང་བཅས་པ་མཚོ་ཆེན་པོའམ། ཆུ་གཙང་ཆེན་རྒྱུན་
འབབ་སུ་དོར་བར་བྱའོ། །
གསུམ་པ་མཇུག་སྲུང་བའི་ཆོ་ག་བཀྲ་ཤིས་དང་བཅས་པ་ནི། དེ་རྗེས་མཚམས་གཅོད་པ་ནི།
ཧཱུྃ། དུག་གསུམ་རྣམ་དག་སྐུ་གསུམ་ལྷུན་གྲུབ་ལ། ། གློ་བུར་རྣམ་རྟོག་གདོན་བགེགས་
མ་མཆིས་ཀྱང་། །རྟེན་འབྱུང་སྣོད་བཅུད་གཞལ་ཡས་བསྲུང་བའི་ལྷ། །ཕྱོགས་བཅུར་
བར་མེད་མེ་མཚོན་རྡོ་རྗེས་གཏམས། །ཨོཾ་བཛྲ་ཏིག་ཎ་ཛྭ་ལ་རཾ། གནས་ཀུན་ཏུ་བསྲུང་
ཕྱིར་རྡོ་རྗེའི་རྒྱས་བཏབས་ལ། ཨོཾ་སརྦ་པཱ་པཾ་རཀྵ། ཨོཾ་སརྦ་ཛྭ་ལ་རཀྵ། ཨོཾ་སརྦ་ཡུངས་ཏྲ་
ཧེ་རཀྵ། ཨོཾ་སརྦ་བི་ཥརཀཱ། ཨོཾ་སརྦ་བིགྷན་རཀྵ། ཨོཾ་སརྦ་བྱ་གྲ་རཀྵ། ཨོཾ་སརྦ་ཨ་ཀ་
ལ་སྲི་རུ་ཏ་རཀྵ། ཨོཾ་སརྦ་དུ་སྟིཏི་རཀྵ། ཨོཾ་སརྦ་དུརྦ་བོ་རཀྵ། ཨོཾ་སརྦ་ཀུ་ལ་བྷེ་རཀྵ
རྡོ་རྗེ་སྤྱི་བོར་བཞག་ལ། ཧཱུྃ། དཀོན་མཆོག་རྩ་གསུམ་དྲང་སྲོང་ལ་སོགས་པ། །རིག་འཛིན་
བརྒྱུད་བཅས་ལྷ་སྔགས་ཏིང་འཛིན་མཐུ། །རྟེན་འབྲེལ་རྒྱུ་འབྲས་བསླུ་མེད་བདེན་པ་
ཡིས། །བསྲུངས་ཟིན་འདི་ལ་སུས་ཀྱང་མ་གནོད་ཅིག །ཨོཾ་བཛྲ་རཀྵ་རཀྵ་རཀྵནྟུ། དེ་
ནས་སློབ་དཔོན་གྱི་ཕྱག་གི་རྡོ་རྗེ་ལ་ནད་པར་འཛིན་བཅུག་ལ། ཧཱུྃ། བུ་ཁྱོད་སངས་རྒྱས་ཐམས་
ཅད་ཀྱི། །སྐུ་གསུང་ཐུགས་ཀྱིས་རྗེས་བཟུང་བས། །ཉོན་མོངས་དུག་གསུམ་རིང་
མཛད་ནས། །སྐུ་གསུམ་རྡོ་རྗེའི་ས་ཐོབ་པས། །རབ་དཀར་འགྱུར་མེད་རྡོ་རྗེ་ཡི། །
ཐར་པ་མཆོག་གི་གདན་སྟེང་དུ། །ཐུགས་ཀྱི་ཕྱག་མཚན་འདི་འཆང་ལ། །རིག་པའི་
གཟུངས་མཆོག་འདི་ཟློས་ཤིག །ཅེས་གདན་དཀར་གྱི་སྟེང་སྣ་ཚོགས་རྡོ་རྗེའི་གདན་ལ་ཁ་ཤར་
དུ་བལྟ་བའི་སྐྱིལ་ཀྲུང་གིས་འཁོད། གཡས་རྡོ་རྗེ་དང་གཡོན་བཀྲ་ཤིས་ཀྱི་རྫས་དང་བུམ་པ་བཅས་འཛིན་
ལ། སྔགས་འདིའི་རྗེས་ཟློས་ལན་གསུམ་དུ་བྱེད་དུ་གཞུག་གོ །ཨོཾ་ཀ་ལི། ཀུ་ཀུ་རུ་ཧང་འུང་།



12
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
L
|
འབུ་འཛུ་བྷ་ཏི་སེ་དྷ་ན་དྷ་བྷི་བ་བྷི་གང་འུང་། ཨ་ན་བྷིས། རྗེས་གང་འུང་། བྷིས་བྷིས་
པ་རི་ཀ་འུང་། བྷིས་གང་བྷི་བས། ཧ་ར་ཧ་ར་མེ་ཧཱུཾ་ཁྱི་སྭཱ་ཧཱ། སྲབ་བྷ་ར་བྷིས། ལ་ཧཱི་
ཀ་ར་ཨ་མྲྀ་ཏ་ཀ་རི་ས་རིན་ཧོ། མ་ཧཱ་དེ་རོ། ནི་ལན་ཀན་དྷ་ཧོ་ཧོ་ཙ། ཧིར་གྷོ་ས་ནན་
རི་བྷིས། ཨོཾ་ཤད་དེ་ཤད་དེ་སྭཱ་ཧཱ། ཨོཾ་ཤད་ཤད་བ་ཤེ་སྭཱ་ཧཱ། ཨོཾ་ཀྲུག་ལེ་ཧྲི་ཨ་ཧྲི་ཁ།
ཅེས་སོ། །དེ་མས་མེ་ཏོག་འཐོར་ཞིང་། ཏམྦུ་ར་ཡི་སྒྲ་ལ་བསྐྱོན་ནས་སྔགས་འདི་གྱེར་རོ། །དུམྦྷི་བྷི་ཤ་
ཙལ། ཀ་རེ་བྷེ་ཤ་ཙལ། དུམ་བྷི་བྷི་ཤ་ཙལ། ཉེ་རེ་བྷི་ཤ་ཙལ། དུམ་བྷི་བྷི་ཤ་ཙལ། ལོ་
ཧ་བྷི་ཤ་ཙལ། དུམ་བྷི་བྷི་ཤ་ཙལ། སེ་ཡེ་བྷི་ཤ་ཙལ། དུམ་བྷི་བྷི་ཤ་ཙལ། བྷི་ཤིན་བྷི་ཤ་
ཙལ། ཨོཾ་མ་ཧཱ་བྷིས། དམ་བྷིས། ཁོ་ར་བྷིས། ཨ་ན་བྷིས། དུ་མན་བྷིས། བི་ཥ༩ མ་ར་
ཡ་བྷིས། མ་ར་ར་བྷིས། ཟ་ར་བྷིས། ཁྲ་མ་ར་ཡ་བྷིས། བྷུ་མི་བི་མར་ཡ་བྷིས། ཛ་
ལ་བྷ་༩ མ་ར་ཡ་བྷིས། ཨབྷེ་བི་མ་ར་ཡ་བྷིས། བ་ཡུ་བི་ཥ༩ མ་ར་ཡ་བྷིས། བྲིཀཱ་བི་ཥ༩
མ་ར་ཡ་བྷིས། ལོ་ཧ་བི་ཥ མ་ར་ཡ་བྷིས། ཁཾ་བི་མ་ར་ཡ་བྷིས། སརྦ་བི་ཥམ་ར་
ཡ་བྷིས། གཞན་ཡང་བཀྲ་ཤིས་པའི་ཚིག་ཅི་རིགས་བརྗོད་ལ། ཨ་ཨཱ་སོགས་དབྱངས་བཅུ་དྲུག་
ལན་གསུམ། ཀ་ཁ་ག་གྷ་ང་སོགས་གསལ་བྱེད་ལན་གསུམ། ཡེ་དྷརྨ་སོགས། རྟེན་འབྲེལ་སྙིང་པོ་
ལན་གསུམ། དཀོན་མཆོག་གསུམ་གྱི་བདེན་པ་དང་། ཞེས་སོགས་བདེན་སྟོབས་བརྗོད། དེ་
ནས། ཡེ་ཤེས་པར་རང་གནས་སུ་གཤེགས། དམ་ཚིག་པ་རྟེན་ལ་ཐིམ། དཀོན་མཆོག་
རྩ་གསུམ་སློབ་དཔོན་དང༌། །དྲང་སྲོང་མ་ལག་འཁོར་དང་བཅས། །དམིགས་ཡུལ་
སྤྲུལ་པ་རྟེན་ལ་བསྡུས། །དགེ་བ་འདི་ཡི་མྱུར་དུ་བདག །སྤྲུལ་པའི་དྲང་སྲོང་འགྲུབ་
གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག །ཅེས་བསྔོ་
སྨོན་བྱའོ། །དེ་ལྟར་དྲང་སྲོང་ཆེན་པོ་པུ་རི་ལའི་སྒོ་ནས་དུག་བཅོས་པའི་རིག་སྔགས་ཀྱི་ཆོ་ག་འདི་ཚུལ་
བཞིན་དུ་བགྱིས་ན། དུག་རིགས་མཐའ་དག་གི་ནུས་པ་བཅོམ་ཞིང་། གསལ་བར་དུག་ལམ་ནས་ལྡོག་པ་
དང་༑ དུག་ཡུན་ཡོན་ལ་རྒྱས་པ་ལུས་དང་ངག་སེམས་ཉམས་པའི་དུག་གི་སྟོབས་ཆོ་ག་འདིའི་མཐུས་སྒོ་
གསུམ་སོར་ཆུད་པར་བྱང་དེ། དེ་ནས་སྨན་གྱི་ནུས་པ་མཆོག་ཏུ་འཇུག་པར་བྱེད་པའི་གདམས་པ་ཟབ་མོ་
སྙིང་དང་འདྲ་བ་འདིས་ནི། སྤྱིར་སྦྱར་དུག་སོགས་བཅོས་པ་དང་། ཁྱད་པར་དུ་རིན་པོ་ཆེ་ཚ་གྲང་བསྟེན་



དུག་སྦྱོང་ཆོ་ག
12
པ་རྣམས་ཀྱི་དུག་བསལ་བའི་གདམས་པ་འདི་མི་ཤེས་པ་མཐུ་མེད་པ་དང་། གཞན་ཡང་དུག་གི་སྦྱོར་ངན་
འདི་ལ་བསྡོངས་ཟླ་གདོན་བགེགས་མ་མོ་རྒྱལ་པོ་སོགས་སྡེ་བརྒྱད་པོ་ཡོད་པའི་རྟགས་སྣ་ཚོགས་སྟོན་
པ་རྩ་ཆུ་མི་གསལ་འགྱུར་ལྡོག་མང་བས་ངོས་འཛིན་ཐོག་ཏུ་མི་ཁེལ་ཚེ། ཆོ་ག་ཟབ་མོ་འདི་བགྱིས་པས་
གདོན་དང་བྲལ་ནས་ངོས་ཟིན་སླ། གསོ་དཔྱད་མྱུར་དུ་ཐེབས་སོགས་ཡོན་ཏན་དཔག་ཏུ་མེད་པ་ཡོད་དོ། །
སྨྲས་པ། ཆེས་ཆེར་ཟབ་པའི་མན་ངག་རོ་བརྒྱའི་དཔལ། །ཉམ་ཐག་འགྲོ་ལ་
བརྩེ་བའི་སེམས་ཀྱིས་སྦྱིན། །དེ་ཡི་གང་འདོད་ཡིད་ཀྱི་ཤིང་རྟའི་ཁྱོགས། །བརྒྱ་ཕྲག་
བསོད་ནམས་ཟོང་འདིས་བདེ་བར་འགངས། །འདི་ན་སྐྱེས་ཐོབ་བློ་གྲོས་དབང་གི་
རྒྱལ། །སྦྱངས་བརྩོན་ལྷ་ཡི་རེག་བྱས་བྱི་དོར་བྱས། །ད་ནི་མཁས་མང་རྒྱལ་མཚན་
རྩེ་མོ་ན། །གང་འདོད་དབྱིག་ཆར་འབེབ་པ་ཉམས་རེ་དགའ། །འཆི་མེད་གྲུབ་པའི་
རིག་འཛིན་གོ་རཀཱའི། །མཁྱེན་ནུས་ལམ་གསུམ་ལས་འོངས་གདམས་པའི་རྒྱུན། །བློ་
གྲོས་བུམ་པར་འཁྱིལ་བའི་དགའ་སྟོན་འདི། ། སྙིགས་དུས་འགྲོ་ལ་ཕན་པའི་སེམས་
ཀྱིས་སྟེར། །ལྷག་བསམ་གསེར་འཛིན་དགའ་མའི་ཐ་གྲུ་ན། །ལེགས་བཤད་དཔལ་
གྱི་ལྗོན་པའི་རྩེར་འཁྲུངས་པའི། །ཡང་ཟབ་རོ་བརྒྱའི་སྙིང་པོ་སྨིན་པ་འདིས། །ཡིད་
ཅན་ཟུག་རྔུའི་དབུལ་བ་དྲུངས་འབྱིན་ཤོག །
ཞེས་དྲང་སྲོང་པུ་རིའི་གདམས་ངག་དུག་བཅོས་ཀྱི་ཆོ་ག་འདི་ཉིད་ནི་ཡིག་རྙིང་ཁུངས་བཙན་
དུ་མའི་དགོངས་པ་སོར་བཞག་ལ། བླ་མའི་ཞལ་རྒྱུན་གྱིས་ལེགས་པར་བརྒྱན་ཏེ་གཞུང་འདི་སྐོར་གྱི་
གདམས་པའི་ཡིག་རྙིང་ཐམས་ཅད་ཁྲིད་རྒྱུན་ཚིག་བརྒྱུད་དུ་ནོད་པ་དང་ཕྱག་ལེན་མ་ལུས་ཆུད་པར་བྱས་
ཏེ་ལག་ཏུ་བླངས་པས་མན་ངག་ལ་མྱོང་གྲུབ་ཀྱི་ངེས་པ་ཐོབ་པར་གྱུར་པ་ངོ་མཚར་གྱི་གནས་མཐོང་ནས།
ཆོས་གྲྭ་ཆེན་པོ་དཔལ་ལྡན་བཀྲ་ཤིས་འཁྱིལ་གྱི་སྨན་པ་གྲྭ་ཚང་འཚོ་བྱེད་གཞན་ཕན་གླིང་གི་འདུས་སྡེ་
རྣམས་ཀྱི་དབུས་ན་མཁས་བཙུན་བཟང་པོའི་ཡོན་ཏན་གྱིས་ཕྱུག་ཅིང་འགྲོ་ཕན་གྱི་འཕྲིན་ལས་མཆོག་ཏུ་
རྒྱས་པའི་སྨན་རམས་པ་ཆེན་པོ་མཐའ་ཡས་རྒྱ་མཚོ་ལགས་ནས་དོན་གཉེར་ཆེན་པོས་བསྐུལ་བ་དང་། ཉེ་
ཆར་ཀུན་མཁྱེན་འཇམ་དབྱངས་བཞད་པའི་མཆོག་གི་སྤྲུལ་སྐུའི་ཡབ་རྒྱལ་པོ་གསོ་རིག་འཚོ་བྱེད་ཆེན་



130
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
པོ་གཞན་ཕན་བདེ་ལེགས་འབྱུང་གནས་ཀྱིས་ཀྱང་བསྐུལ་ཅིང་སླད་ཀྱང་ཆང་གར་སེར་ཤིང་གི་དགོན་
པའི་སྨན་རམས་པ་མཁས་ཤིང་ཕན་ཐོགས་པའི་ཡོན་ཏན་གྱིས་མངོན་པར་མཐོ་བ་སྐལ་བཟང་རྒྱ་མཚོ་
སྦྱིན་པ་རབ་རྒྱས་ནས་བསྐུལ་བའི་ངོར། མདོ་ཁམས་ཀྱི་རིག་པ་འཛིན་པ་དྲང་སྲོང་མཐའ་ཡས་གཞན་
ཕན་འཕྲིན་ལས་དཔལ་གྱི་གོ་ཆ་ཞེས་འབོད་ཅིང་གཞན་དུ་ ༧ དབང་ཆེན་དགྱེས་རབ་རྡོ་རྗེར་ཞེས་བགྱི་
བས་སྨན་ལྗོངས་ལྷ་ཡི་དགའ་ཚལ་ནས་བྲིས་པ་དགེ་བར་གྱུར་ཅིག །དགེའོ། །ཤུ་བྷཾ། སརྦ་མངྒལཾ།།



༄༅། །དུག་བཅོས་ཀྱི་མན་ངག་གོ་
རཀའི་གསུང་རྒྱུན་ཟུར་འདེབས་དངུལ་
དཀར་དྭངས་པའི་ཨཱ་དར་ཞེས་བྱ་བ་
བཞུགས་སོ། །



དུག་བཅོས།
124
༄༅། །དུག་བཅོས་ཀྱི་མན་ངག་གོ་རཀྱུའི་གསུང་རྒྱུན་ཟུར་འདེབས་
དངུལ་དཀར་དྭངས་པའི་ཨཱ་དན་ཞེས་བྱ་བ་བཞུགས་སོ། །
༄༅། །ཁྱབ་བདག་རིག་སྟོང་སྒྱུ་འཕྲུལ་རྡོ་རྗེའི་གར། །མཚན་དཔེའི་དཔྱིད་
དུ་ཉེར་བཞེངས་སྨན་གྱི་བླ། །གྲུབ་པའི་འཁོར་ལོའི་བསྒྱུར་རྒྱལ་གོ་རཀྵ། །དབྱེར་མེད་
དཔལ་ལྡན་བླ་མར་གུས་བཏུད་ནས། །པུ་རི་སྐྲ་བཅིང་མན་ངག་མེ་ལོང་དུ། །ལག་
ལེན་སྣང་བརྙན་རི་མོ་བཀྲ་བའི་སླད། །ཟུར་འདེབས་ཡིག་ཆུང་དར་གྱི་བྱི་དོར་འདི། །
བློ་གྲོས་འཐག་མཁན་གཞོན་ནུའི་སོར་རྩེས་བསྐྲུན། །དེ་ལ་དུག་བཅོས་ཀྱི་གདམས་
པ་ཟབ་མོ་འདི་ཉམས་སུ་ལེན་པ་ལ། དེ་ཡང་དང་པོ་ཉམས་སུ་ལེན་པ་པོས་ཀྱང་
གདམས་པ་འདི་ཉིད་ལྷན་ཐབས་སོགས་དང་སྦྱར་དགོས་སྟབས། མན་ངག་རྒྱུད་དང་
བྱེ་བ་རིང་བསྲེལ་སོགས་ནས་འབྱུང་བའི་གསེར་གཟུང་སྙན་བརྒྱུད་སོགས་ནི་དུག་
བཅོས་ཀྱི་ཟབ་གནད་ཡིན་པས་འབུམ་ཕྲག་སོགས་བསྙེན་བཟླས་འགྲོ་ངེས་བྱེད།
འདིའི་གོང་བསྙེན་བཏང་ན་ལེགས་པས་དེ་བཞིན་བྱེད་ན་བསྙེན་པའི་རིང་ལ་བ་ལང་
གི་ཤ་དང་འོ་མ་བསྟེན་པ་སོགས་སྤངས། དྲང་སྲོང་གི་བྲིས་ཐང་དེ་ཉིད་བཤམས་ནས་
ངག་བཅད་ནས། ཨོཾ་ན་མོ་སོན་བྷི་དྷི་ཙ་ཧཱུྃ། ཞེས་པ་འདི་ལ་ཁྲི་འགྲོ་ངེས་གསུངས་
ཀྱང་འབུམ་སོགས་བཟླ་དགོས་སོ། །དེ་ནས་འདིའི་འཕྲོ་ཡོད་པའི་གཟུངས་རིང་
ལའང་ཁྲི་འགྲོ་ངེས་བཟླའོ། །དེས་ནི་གཞན་ལ་བྱེད་དུས་ནུས་པ་ཤིན་ཏུ་ཆེའོ། །
དངོས་གཞི་ནད་པ་ལ་དུག་བཅོས་བྱེད་དུས། ནད་པའི་མཐོང་ས་དེར་བྲིས་སྐུ་ཐང་ཀ་
དེ་ཉིད་མདའ་དར་སྣ་ལྔ་ཞིག་ལ་བཏགས་ནས་ཀ་བ་ལྟ་བུ་ལ་བསྡམས་ནས་བཀྲམ་པ་
དེ་ལ་ནད་པས་སེམས་གཏད་ནས་མ་ཡེངས་པར་བྱའོ། །ནད་པའི་འདུག་ཀུ་རྒེ་ཞེས་
སྔགས་ལྟར་ཀློག་གོ་མ་སྙམ། ཙེའི་ཞེས་སྨན་པས་ནས་ཕུད། གཏེར། ནས་ལ་ཕུ་རྒྱབ་



134
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ཟླ་བ།
ནས་གཏོར་མིན་མ་ངེས། འཛའ་ཞེས་པ་མགོ་བོད་ལྟར། དེ་བ་ཞེས་པར་འདེ་བ་ལྟ་བུ།
ཀ་པུ་དང་ཕུ་གང་རུང་ལས་ཕལ་ཆེར་བུ་ཞེས་འདོན་འདྲ་འབུ་ཞེས་རྒྱ་ཀློག་ལྟར་ནི་མི་
བྱེད་འཇའ་ས་རེ་བོད་ལྟར། སྔགས་འདི་བཏོན་ནས་པུ་རི་སྟེ་རྐང་ལག་རྣ་བ་བཅས་ཀྱི་
སྨྱུག་མ་འཇུག་རྒྱུ་འདྲ་ཡང་། འདི་དང་པོ་ནས་བཅུག་སྟེ་བཞག ཡང་སྔགས་འདིས་
སྨྱུག་མའི་ནུས་པ་འབྱིན་བྱེད་ཡིན་སྙམ། སྔགས་འདིས་སྨྱུག་མར་ཕུ་རྒྱག་པ་སོགས་
ནི་མི་བྱེད་འདུག དེ་རྗེས་ཀྱི་སྔགས་བི་འོང་ཟེར་བ་འབི་འོང་ལྟ་བུ་ཟེར་བ་འདྲ། རོ་
དྷ་འདོག་དང་། རོ་སྡ་འདོག་གང་ཟེར་ལས་ཕལ་ཆེར་སྔ་མ་ལྟར་འདྲ། ལྟ་ཏམ་བྷནྡྷ་
སོགས་ལ་དད་ཏ་མི་ཕྲལ་བོད་བཞིན་འདོན་འདྲ། འཇོ་ཡི་རྐང་སྟེ་ཅེས་འདོན། མ་
བྷ་ཡང་བོད་ལྟར། བྷི་ཤ་རྟ་ཡང་ར་མ་ལ་བོད་བཞིན། གོང་འདིར་སྨུག་རྒྱུ་བྷ་སོང་།
ཤམ་དུ་བྷ་སེ་ཟེར་བ། པེ་མ་དག་རང་བསམ། གྱུར་གྱིས་བོད་ལྟར། བྷ་ཏྲེ་ལྔ་ལྡེ་ཟེར་
འདྲ་ལ། ལྔ་ལྡེ་ཞེས་བོད་ལྟར་འབོད་སྣང་། ཀུར་རྐོར་བོད་བཞིན་འཇབས་པ་རི་འདི།
འཇབ་མིན་ནམ་ཐེ་ཚོམ། གང་ལྟར་ཡང་རྫབ་ལྟ་བུ། འཛབ་ལྟ་བུ་དབྱེ་བ་མི་ཕྱེད་
གཅིག་འདོན་འདུག །སོན་ཏི་སི་ལྕི་ཞིས་ལ་དགོས་ལ་ཡང་སྦྱོར་རམ་སེམས། བླ་རེ་
སེ་བྷེ་གོ་ཟེར་འདྲ་དེ། སླར་དེ་ཡིན་ཞེས་འབོད་ལུགས་བོད་ལྟར། ལ་རྟ་རེ་ཞེས་ཚག་
ཡང་གླིང་བུ་འབུད་པ་དང་རོལ་མོ་དཀྲོལ་བ་སོགས་སྔགས་མི་འཚོར་བ་དང་སེམས་
ཡེངས་ཐབས་དགོས་སོ། །དེ་ནས་སྨན་པས་ཆོག་ནས་བཟུང་། ཨོཾ་ཀཾ་ཀ་རི་སོགས་
སྔར་སྐད་གསང་མཐོན་པོས་བརྗོད་པ་དང་མཉམ་དུ་སྟོང་སྐུད་སྣ་ལྔས་སྐྲ་ནས་འཐེན་
པ་སོགས་བྱ། ས་ཆུ་མེ་རླུང་དུག་ཤིང་ཁྲོ་ལྕགས་ཀྱི་དུམ་བུ་རྣམས་ཀྱང་རང་རང་གི་
འདོན་ཚིག་དང་བསྟུན་ནས་ཐང་ཀའི་ནང་གི་སྲོག་ཆགས་སོ་སོའི་གཟུགས་རིས་ཀྱི་
སྟེང་དུ་བཞག །འབར་རྒྱག་ཞེས་པ་རས་དཀར་པོ་དྲི་མ་མེད་པ་ཞིག་ལ་སྦྱར་བའི་
རྨ་བྱའི་སྒྲོ་མདོངས་ཚོན་བཀྲ་བ་ཆེ་བ་ཞིག་སྨན་པས་ལག་གཉིས་ཀྱིས་འཕྱར་སྟབས་
སུ་བཟུང་བ་ནད་པའི་པང་དུ་ཤུགས་ཆེན་པོས་བཀབ་པས་ནད་པ་ལ་སྐྲག་དངངས་སྐྱེ་
བ་ཞིག་དགོས་པ་མན་ངག་གི་གཙོ་བོ་ཡིན། ཏམ་བུར་ཞེས་པའི་དུས་སྒྲ་སྙན་བཏང་



དུག་བཅོས།
135
བ་ཡིན། སྒྲ་སྙན་ནད་པས་ཐོས་པ་ལས་མི་མཐོང་བར་བྱའོ། །དད་ཀ་རི་སོགས་ཀྱི་
དུས་སྐྲ་འཐེན་སོགས་བྱས་ནས། རྗེས་ཀྱི་ན་མོ་བྷ་གར་ཞེས་འདོན་པ་དང་ལྷན་ཅིག་
ཏུ་སྨན་པས་པང་ཁེབས་ཀྱི་རས་རྨ་བྱའི་སྒྲོ་ཅན་དེ་ལག་པ་གཉིས་ཀྱིས་ཡར་འཕྱར་
སྟབས་སུ་བཟུང་ནས་བརྡེག་ཙམ་རེ་བྱེད་པ་ཡིན་ལ། ར་ལོ་སོགས་ཀྱི་སྔགས་འདི་
འདོན་དུས་ནད་པའི་སྤྱི་བོའི་སྐྲ་ནས་འཐེན་པ་ལན་གསུམ་རེ་བྱེད། དེ་ཕྱིན་གྱི་སྔགས་
རྣམས་མ་རྫོགས་པར་ཆེན་པོ་བྱ་རྒྱུ་མེད། དེ་ཡང་ནད་པ་ལ་བྱེད་ཐང་རེར་སྔགས་
མང་བ་དེ་ལན་བརྒྱད་རེ་བཟླ་ཞིང་ནས་གཏོར། བུ་རི་འབར་རྒྱག་སོགས་ལན་དང་
པོ་ལ་རིམ་པར་བྱེད་པ་དེ་མ་གཏོགས་ཚར་གཉིས་པ་ནས་སྔགས་འདོན་ཁོ་ན་ལས་
གཞན་གང་ཡང་བྱེད་མི་དགོས། དེ་ལྟར་བྱས་པས་རྟགས་འབྱུང་ལ། རྟགས་བྱུང་ནས་
ཀྱང་དུག་མེད་ཐག་ཆོད་ཀྱི་བར་བྱ་དགོས་པས། ཚར་རེ་རེ་བཞིན་སྔགས་ཀྱང་བརྒྱད་
རེ་རྒྱས་པར་འདོན། ཡང་སྔགས་བསྡུས་པ་འདི་བྱེད་ན་ཡང་དང་པོ་སྔགས་རྒྱས་པ།
ཀཾ་ཀ་རི་ནས་ཁྱེལ་ཀར་ཞེས་པའི་བར་འདོན་པས་ནས་འཐོར། སུ་རི་འབར་རྒྱག་སྐྲ་
འཐེན་རྣམས་གོང་བཞིན་བྱས། དེ་ནས་ཨོར་གླུ་སོགས་དེ་འཕྲོ་བོར་ཏི་སྔགས་ཉུང་
བ༑ ན་མོ་བྷ་གྷ་དི་པུ་པེ་ཧ་སོགས་འདོན། སྔགས་འདི་ལན་བརྒྱད་འདོན་འདི་ལ་བྱ་
རྒྱུ་ཅང་མེད། སྔགས་མང་ཉུང་གཉིས་ལ་མང་བ་དེ་ལེགས་པར་བྱེད། ཉུང་བ་ཡང་
རྟགས་ཡོང་ལུགས་མང་བ་དང་འདྲ། དེ་ལྟར་བྱས་པས་རིན་པོ་ཆེའི་དུག་ཡིན་ན། ཆུ་
སྟེང་དུ་འཇའ་དང་། གཏིང་དུ་མཐིང་མ་བརྟུལ་བ་ལྟ་བུའི་གཡའ་ཞིག་འོང་། སྦྱར་དུག་
གཞན་ལ་ཡང་སྟེང་དུ་འཇའ་ཆུ་ནག་པོ་སོགས་འོང་ཟེར། རིན་པོ་ཆེའི་དབྱིག་དུག་ལ་
གཡའ་སེར་པོ་འོང་ཞེས་ཀྱང་ཟེར། བད་སྨུག་ལ་རྡུལ་དང་ལྗན་ལྗིན་ལྟ་བུ་འོང་ཟེར།
སྤྱིར་ཐབས་འདིས་དུག་ནད་ལ་སྨན་གཏོང་མི་དགོས་པར་ཐོན། གཞན་ཡང་བད་ཀན་
སྨུག་པོ། ལྷག་པར་སྨུག་པོར་བྱེར་བ། མཁྲིས་པ་བྱེར་བ། ཚ་བ་བྱེར་བ་འགའ་རེ་ལ་
འདི་འགའ་རེ་བྱས། དེ་ནས་སྨན་བཏང་བ་ན་སྨན་སྐྱེད་ལེན་པ་ཡོང་ཟེར། རླུང་ནད་
དང་རྩ་སྐྱོན་བྱུང་བ་སོགས་ལ་ནི་མི་ཕན་ཞེས་ཟེར་སྐད། རླུང་བྱེར་བ་ལ་གནོད་པས་



136
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
བྱ་མི་རུང་ངོ༌། །ཆོ་ག་འདི་ལན་བརྒྱད་བྱས་པས་ཆུ་ནང་དུ་གཡའ་སོགས་གང་ཡང་
མ་བྱུང་ན་སང་གནང་གཉིས་པོར་རེ་རེ་སྟེ་ལན་གསུམ་བྱེད། དེ་དག་ལའང་རྟགས་
གང་ཡང་མ་བྱུང་ན་དུག་མིན་པའི་རྟགས་ཡིན། གཞན་ཡང་ནད་གསར་བ་ཚོ་ལ་ཐོག་
མའི་ཉིན་གཡའ་འོང་། ནད་རྙིང་པར་ཉིན་གཉིས་པ་དང་གསུམ་པ་མ་གཏོགས་གཡའ་
འོང་དཀའོ། །ཉིན་གསུམ་པོ་གང་རུང་ལ་གཡའ་དང་འཇའ་ཚོན་སོགས་ཤར་ན་དེ་
ནས་བརྩམས་གཡའ་ཡོང་རྒྱུ་མེད་པ་ལ་ཐུག་གི་བར་བྱེད་དགོས། དེ་ཡང་ཞག་བདུན་
རེ་ཙམ་ལ་བྱེད་གསུངས་ཀྱང་གཡའ་བྱུང་ནས་གཡའ་དག་མ་སོང་གི་བར་དུ་ཉིན་རེ་
བཞིན་བྱེད་དགོས་སོ། །དེ་ལྟར་བྱས་པའི་ནད་པ་ལ་འཕྲལ་དུ་རླུང་ལངས་ན་རྩི་བུར་
རི་སྤང་མའི་ཕྱིའི་དུད་པ་གཏོང་། བཅོས་ཀ་བྱས་པའི་སྟབས་ཀྱིས་རླུང་ཆེ་བར་འོང་ན་
རུས་གསར་གྱི་ཐུག་པའམ། ཟན་སྐམ་གྱི་ཐུག་པ་གཏོང་བར་གསུངས་སོ། །སྔགས་
འདི་འདྲའི་རིགས་ཀྱི་ག་དང་ད་ཕལ་ལ་འགའ་དང་མདའ་དང་ཟེར་བ་འདུག །འདུ་སྡེ་
སོགས་ཀྱང་བོད་བཞིན་དྷ་ཀི་ནི། དྷ་ཀ་སྡོམ་པ་ཧོ་ས་ཡང་བོད་བཞིན། མུ་རྒུར་དང་
མུར་ཇེ་ཡང་བོད་ལྟར། རི་ཀི་སོགས་ཀྱང་ལ་ཏ་མ་ཕྲལ་བར་འོང་བཞིན་འདོན་ནམ་
ཆོད་ཆོད་གླུ་རུ་ཟེར་བ་རྣམས། སྒུར་རུ་ལྟ་བུར་ཆོག་ལག་པ་དག་པར་བཀྲུ། སེན་
མོའི་བར་ཚུན་ཆད་ཀྱི་ནག་དྲི་མེད་པར་བྱའོ། །སྨྱུག་སྦུབས་ནི་དངུལ་ལས་བརྡུང་
བའི་ཕྲ་མོའམ། སྨྱུག་སྦུབས་ཕྲ་སེ་བ་ཞིག་དགོས་ཏེ་སོར་མོའི་བར་བཅུག་དུས་སྨྱུག་
སྦུབས་ཁོ་རང་སོར་མོའི་བར་ནས་མངོན་ཐུབ་ཙམ་ལས་ཧ་ཅང་སྦོམ་པོ་མིན་ན་དགའ་
ཞེས་བཤད་དོ། །ཟངས་སྦུབས་སོགས་མི་རུང་ཞིང་སྨྱུག་སྦུབས་ཀྱང་མགོ་མཇུག་
ཆུ་རྒྱུན་དང་བསྟུན་ན་ལེགས། དེ་ཡང་སྒྲུབས་ཀྱི་ཡ་མཐའ་དེ་སོར་མོའི་བར་གྱི་ཤ་
ལ་ཐུག་ན་ལེགས། རྣ་བའི་ཐུ་རུ་ནི་རྣ་བའི་བུ་གའི་ནང་དུ་ཚུད་ཙམ་མ་མཏོགས་རྣ་
སྦུབས་ཕྲ་སར་སླེབས་པ་མི་དགོས། རྐང་པ་གཉིས་ཀྱི་སོར་མོའི་བར་རྣམས་སུ་སྨྱུག་
སྦུགས་བཅུག་རྗེས་ཅི་བདེ་བར་ལྷོད་དེ་ཆུ་སྣོད་ཀྱི་ནང་དུ་སྨྱུག་སྦུབས་རྣམས་བཅུག་
ནས་འཇོག འདི་སྣོད་ཀ་ཏོར་ལྟ་བུར་དྭངས་བ་བྱི་དོར་བྱས་པའི་ནང་ཆུ་གཙང་རས་



དུག་བཅོས་
137
ཚགས་ལ་བཙག་པ་རྡུལ་སོགས་ལྗན་ལྗིན་གཏན་ནས་ཡོད་མི་ཉན། དེ་དག་ཡོད་ན་
ཕྱི་ནས་ནད་རླུང་དང་བད་ཀན་སྙིགས་མ་སོགས་མི་འབྱེད་དོ། །དེ་ནས་ནད་པ་དང་
སྨན་པ་ཁ་སྤྲོད་དུ་བསྡད་ནས། ནད་པའི་ལག་པ་ཆུ་ནང་དུ་བཅུག་པའི་རྗེས་ཆུ་སྣོད་
ལག་པ་དང་བཅས་པའི་སེང་རས་དཀར་པོ་ཞིག་གིས་མི་མཐོང་བར་བཀབ། ནད་
པའི་འཁྲིས་སུ་མི་ཞིག་གིས་ལི་ཏིང་སྐད་ཤིན་ཏུ་ཆེན་པོ་ཞིག་སྔགས་འདོན་པ་མི་
ཚོར་བར་རྡུང་དགོས། དེའི་སྒྲ་ལ་ནད་པའི་སེམས་ཡེངས་པས་ནད་ལ་ཐོན་ཁྱད་ཡོད།
གཞན་མེད་ཀྱང་སོ་སོར་འདོན་དགོས་འདྲ། འ་ཛ་དྷ་ནུ་ཞེས་པ་རྣམས་སོ་སོར་འདོན་
དགོས་འདྲ་བ་བསམ་མོ། ། སྔགས་རྗེས་མ་ཉུང་ངུ་བ་ཁོ་ན་བྱེད་ན། ཚར་གཅིག་བརྗོད་
ལ་ནས་གཏོར། གཉིས་པ་བརྗོད་ནས་འབར་རྒྱག་ཞེས་པ་རས་ཀྱི་སེང་ཁེབས་དེ་
རྒྱག་དོན་ཡིན། གསུམ་པ་བརྐོ་བ་ལྟ་བུ་བྱེད། བཞི་པའི་ཚེ་རས་སྐུད་ཀྱིས་སྐྲ་བཅིང་།
ལྔ་པས་དུག་འདོན་ནུས། དྲུག་པའི་ཚེ་སྨྱུག་སྦུགས་རྐང་ལག་ལ་འཛུག་ཟེར་ཀྱང་གོ་
རིམ་ནོར་བ་འདྲ། བདུན་པ་དོན་ཟེར། ཟེར་བ་ཡང་ཚར་བདུན་པའི་དུས་དུག་འདོན་
འགྲོ་ཞེས་ཟེར་རམ་སྙམ། ཚར་བརྒྱད་པ་རྫོགས་ནས་བསྔོ་བ་སྨོན་ལམ་བྱའོ། །སྨྲས་
པ༑ དཔལ་ལྡན་དྲང་སྲོང་བླ་མའི་ཞལ་སྒོ་ལས། །ཐོན་པའི་མན་ངག་ཟབ་མོའི་ལག་
ལེན་འགའ། །སྐལ་ལྡན་ལས་ཅན་དག་གིས་གསོས་སྨན་དུ། །བསམ་ནས་ཡི་གེར་
བཀོད་པའི་དོན་ཡོད་བྱོས། །
ཞེས་ཟིན་བྲིས་འདི་ཉིད་ཀྱང་དུག་བཅོས་བདུད་རྩིའི་ཆུ་རྒྱུན་གྱི་ལག་ལེན་ལ་གལ་ཆེ་བའི་
གནད་ཀྱིས་རཱག་ཉག་ཁམས་འཇོ་གྲུབ་ཆེན་གྱི་གདུང་སྲས་འཚོ་བྱེད་པ་ཆེན་པོ། གསང་བདག་ལྕགས་
རྭ་སྤྲུལ་པའི་སྐུ་རིན་པོ་ཆེའི་བླ་སྨན་པ་རིག་སྔགས་འཆང་བ་དཔལ་ལྡན་ཚུལ་ཁྲིམས་ཀྱིས་བསྐུལ་ཞིང་།
གམ་ཅར་ཚེ་ཡི་རིག་བྱེད་པ་ཆེན་པོ་འགྲོ་ཕན་གྱི་འཕྲིན་ལས་རབ་ཏུ་དཀར་བ་མདོག་ཚང་སྨན་རམས་
པ་ཆེན་པོ་ཡེ་ཤེས་བློ་བཟང་ནས་བསྐུལ་བའི་ངོར་༧བོད་ཀྱི་སྔགས་སྨོན་གར་གྱི་དབང་པོས་བྲིས་པ་ཛ་
ཡནྟུ། དགེའོ། སརྦ་མངྒལཾ། །



༄༅། །བདུད་རྩི་སྙིང་པོ་ཡན་ལག་
བརྒྱད་པ་གསང་བ་མན་ངག་གི་རྒྱུད་
ལས་དུམ་བུ་བཞི་པ་ཕྱི་མ་འཕྲིན་ལས་
ཀྱི་ལྷན་ཐབས་དཔལ་གྲུབ་དབང་
གུ་ཎའི་ཞལ་ལུད་འཆི་མེད་ཚེ་ཡི་
བདུད་རྩིའི་ཟིལ་མདར་ཞེས་བྱ་བ་
བཞུགས་སོ། །



ལྷན་ཐབས།
141
༄༅། །བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་
རྒྱུད་ལས་དུམ་བུ་བཞི་པ་ཕྱི་མ་འཕྲིན་ལས་ཀྱི་ལྷན་ཐབས་དཔལ་གྲུབ་
དབང་གུ་ཎའི་ཞལ་ལུང་འཆི་མེད་ཚེ་ཡི་བདུད་རྩིའི་ཟིལ་མངར་
ཞེས་བྱ་བ་བཞུགས་སོ། །
༄༅། །ན་མོ༔ ཤྲཱི་གུ་ཎ་ན་ཐཱ་། བདུད་རྩི་སྙིང་པོ་ཡན་ལག་བརྒྱད་པ་གསང་
བ་མན་ངག་གི་རྒྱུད་ལས་དུམ་བུ་བཞི་པ། ཕྱི་མ་འཕྲིན་ལས་རྒྱུད་ཀྱི་ལྷན་ཐབས་
དཔལ་གྲུབ་དབང་གུ་ཎའི་ཞལ་ལུང་འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་
བ༑ བླ་མ་དང་བཅོམ་ལྡན་འདས་བདེ་གཤེགས་སྨན་པའི་རྒྱལ་པོ་དབྱེར་མ་མཆིས་པའི་
ཞབས་ལ་གུས་པ་ཆེན་པོས་ཕྱག་འཚལ་ཞིང་སྐྱབས་སུ་མཆིའོ། །མ་རིག་ཞེན་ཡུལ་
ལ་མེ་གྷ་མ་ལ་དོན་དམ་རིག་ཤེས་བྷེ་རམ་བྷ་ཡིས་རྣམ་ཀུན་གཟུགས་ཡུལ་སྣང་བའི་
ལམ་ལས་དམིགས་མེད་ཀུན་བཟང་བྷིས་དར་རབ་ཕྱེ་སྟེ། འགྲོ་ལ་རྗེས་བརྩེ་སཱུ་ར་སཱུ་
ཏས་ ཉི་འདྲེན་ ལེགས་བྱས་ཅན་ཞིང་གོ་རྣམས་འབྱེད་པར་ཡོལ་མེད་དོན་འགྱུར་མུན་
བསལ་ཐོག་མར་མངོན་དྲངས་གཟུགས་སྐུ་རབ་རིབ་འཇོམས་པས་མཛེས་པ་ཅན། །
གཅིག་ཏུ་རབ་དཀར་རྒྱ་ཆེན་འཕྲིན་ལས་སྲིན་བུའི་གཉེན་པོ་འགག་མེད་རབ་འཕྲོ་ངོ་
མཚར་དཔལ་ཐོབ་འདོད་འཆིད་ མེ་བཅུད་ ཀྱིས་དུད་སྐལ་ལྡན་ཡང་དག་ཆགས་བློའི་
སིམ་པའི་རྒྱ་གྲོལ་ཞིང་། །རྩོལ་མེད་ཆོས་ཚུལ་ཡོངས་ལྷུང་ཕྱོགས་འགྲེམ་ངེས་དོན་སྐྱེ་
ལྡན་མཆོག་ཏུ་རབ་རྩེན་ངན་འཐུང་ཏ་མ་སི་ མུན་པའི་མཚན། ཡི་འགལ་ཟླ་འདོར་མོད་
དུས་དཔྱིད་སྨན་པའི་རྒྱལ་པོར་སྙིང་ནས་འདུད། །འཇིག་མེད་རྟེན་འབྱུང་མེ་གྷ་ནི་གྷོ་
ཁང་གང་མངོན་པར་འཇེབ། །ཕུལ་བྱུང་གྲུབ་མཚན་ཆུ་སྐྱེས་ཅན་གྱི་ཞགས་པ་རིང་དུ་



142
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
འཁྱུག །འཕྲིན་ལས་དྷཱ་ར་ས་པཱ་ཏ་ཡིས་ཐུབ་གསུང་སྟེང་འཕྱོ་སྐྱོངས། །མ་སྨད་གཤེར་
འཛིན་ན་ག་ཛུ་ནའི་ས་དགའི་དཔྱིད་སྩོལ་ཅིག །རྒྱ་ཆེན་ཚོགས་གཉིས་རྩེ་དགའི་སྤོ་
མཐོ་ལས། །མངོན་འཕགས་བསྟན་པའི་སྣང་བྱེད་བྷ་བྷི་ལྷ། །གང་དེའི་རྗེས་བཟུང་
ཟླ་བ་མངོན་དགའ་ཟུང༌། །འཇིག་རྟེན་མུན་པ་སེལ་བའི་སྒྲོན་མེར་ངེས། ། འཕགས་
བོད་སྐད་ཟུང་ཉི་ཟླའི་རྣ་ཆ་ཅན། །ངོ་མཚར་ལྷུན་པོ་ལོ་ཆེན་བཻ་རོའི་ཞབས། ། ཤུད་
བུའི་ཡང་སྲིད་སྤྲུལ་པའི་གཏེར་སྟོན་བཅས། །འདི་ན་སྲོག་འཚོའི་བྱེད་པོ་ལས་གཞན་
ཅི༑ ༑བགྲང་ཡས་དཔལ་ཐོབ་གསེར་ལྡན་བུ་མོ་ལས། །མངོན་འཁྲུངས་དགེ་ལེགས་
ཡལ་འདབ་གཡུར་ཟ་བའི། །སྔོན་མེད་ལྗོན་པ་དྲང་སྲོང་གཡུ་ཐོག་ཞབས། ། ལུགས་
འདིའི་ཤིང་རྟ་ཆེན་པོ་མིན་ན་སུ། །གཞན་ཕན་རབ་ཏུ་དཀར་བའི་ཆུ་ཁུར་ཅན། །
བྱང་ཟུར་སྙན་པའི་དབྱར་རྔ་རྒོད་པའི་ཚེ། །བདག་བློ་བཀྲ་བའི་འོག་པགས་སེམས་
མངལ་གྱིས། །སྦྲུམ་སྟེ་དགའ་བའི་ཟློས་གར་ཅིར་ཡང་བསྒྱུར། །གྲོང་པའི་ཚིག་དང་
བརྡ་ཆད་དམ་དུམ་འགའ། །བསྲེས་ལ་ལེགས་བཤད་བསྒྲིགས་པར་རློམས་མཐོང་
ཚེ༑ ༑ཕྱག་ན་པདྨོ་བློ་བཟང་རྒྱ་མཚོའི་སྡེ། །ལྔ་རིག་བསྟན་པའི་བདག་པོར་ངེས་པ་
རྙེད། །བསོད་ནམས་ས་ཡི་ཟླ་བའི་འཁོར་ལོ་ཡིས། །གངས་ཁྲོད་ཆོས་སྲིད་གླིང་བཞིར་
དབང་བསྒྱུར་བ། །མི་དབང་གདོང་དྲུག་སྙེམས་པའི་ལང་ཚོ་གང་། །སྟོན་མཆོག་དྲང་
སྲོང་རིག་པའི་ཡེ་ཤེས་དངོས། །གཞན་ཡང་ལུང་རྟོགས་གོ་ལར་མངོན་འཛེགས་ཏེ།
།འགྲོ་ཕན་ལྷུན་པོར་བསྐོར་བའི་སྨོན་ལམ་ཅན། །བསྟན་པའི་རྩ་ལག་མཁས་གྲུབ་རྒྱུ་
སྐར་ཕྲེང་། །ཇི་སྙེད་བྱོན་ཀུན་འགྲོ་འདིའི་ཕན་བདེའི་གསོས། །དངོས་འཛིན་ཞེན་
ཡུལ་ཕྲ་རགས་དགག་བྱའི་གནས་དག་པའི་ཟབ་མོའི་དེ་ཉིད་རྗེན་པར་ལེགས་རྟོགས་
ཤེས་རབ་མཐར་ཐུག་ཕུལ་བྱུང་ལྷན་ཅིག་སྐྱེས་དངོས་བདེ་བ་ཆེན་པོ་ཉིད། །རྣམ་
མང་ཚོན་དང་ཉེ་བར་ཕྲད་པའི་དྭངས་ཤེལ་ཁམས་བཞིན་སྣ་ཚོགས་མཛད་པས་སྤྲུལ་
པའི་ཟློས་གར་ཅིར་ཡང་བསྒྱུར་ལས་གནས་ལྔ་ཡོངས་རྫོགས་མཚན་ལྡན་བཤེས་སུ་
རབ་བཞེངས་པ། །གསལ་སྒོའི་ཁྱུ་མཆོག་དོན་གྱི་པཎ་ཆེན་འཇིགས་བྲལ་ལྔ་རིག་སྨྲ་



ལྷན་ཐབས།
14?
བའི་སེང་གེའི་ཕྱོགས་ལས་རྣམ་པར་རྒྱལ་བའི་སྡེ་ཞེས་གྲགས་དཀར་མགྲིན་སྐྱེས་
ཕྱོགས་ཀྱི་མཁས་པས་སྒྲེང་བ་དེའི། །གཞལ་ཡས་བཀའ་དྲིན་གཟུགས་སུ་མཆིས་ཚེ་
གོ་འབྱེད་ཐ་གྲུར་ཤོང་མིན་དེ་ཕྱིར་ཀུན་མཁྱེན་སྲང་ལས་ཅི་ཡིས་གཞལ་སྙམ་ལག་
པད་མ་ཏ་ཀ་ཡི་རྩེ་མོར་ལན་བརྒྱར་ཟུམ། །མང་མང་ཚོགས་གཉིས་གསེར་ལྡན་ལས་
འཁྲུངས་དྲན་དབང་དཔལ་གྱི་ཁང་པ་དེས། །འཛུམ་འཛུམ་ཞལ་སྒོའི་ས་བོན་མཛོད་
ལས་ཉེར་སོན་ལེགས་བཤད་འདོད་འཆིང་རྒྱུན། །ཡང་ཡང་སྤྱད་པས་ཉལ་སློང་ལུས་
སྟོབས་མཆོག་ཏུ་ཉེ་བར་བརྟས་པའི་མཐུས། །འགྲིག་འགྲིག་སྙན་འགྱུར་གླུ་ཆུང་དང་
བཅས་ལེགས་བཤད་ཟློས་གར་ཅིས་མི་བསྒྱུར། །འོན་ཏེ་ཆོས་བརྒྱད་ཁུང་བུར་ཕྲག་
དོག་ལུས། །འཁྱིལ་ཞིང་ཚུལ་འཆོས་འཁྱོག་སྤྱོད་གཞན་སྨོད་ཀྱི། །རོ་འཛིན་གཉིས་
བརྐྱངས་བཤེས་གཉེན་ལྟོ་འགྲོ་ཡི། །རྣ་བར་མཁས་པའི་ལེགས་བཤད་མི་འཕྲོད་
ཀྱང༌། །དྲན་དབང་བྷ་ར་ཏ་སྐད་སྣང་བའི་དཔྱ། །བློ་གསལ་བློ་ཡི་པདྨོའི་གཉེན་ཡིན་
ཕྱིར། །འདི་ན་འཕགས་བོད་གསོ་རིག་གཞུང་བརྒྱའི་ཕུལ། །དཔལ་ལྡན་རྒྱུད་བཞིར་
བླང་བའི་ལེགས་བཤད་ལས། །ཕུལ་བྱུང་ཕྱི་རྒྱུད་མཆོག་གི་སྨྱུག་མ་ལ། །མཁས་
རྣམས་དགོངས་འགྲེལ་ཀུན་དགའི་གོས་སྤུད་ཀྱང་། །ལྷན་ཐབས་གསེར་གྱི་རྣ་ཆ་
མ་མཐོང་བས། །ཚུལ་དེ་བདག་ཡིད་སོར་མོས་བསྐྲུན་པ་ལ། །སྨན་གྱི་བླ་དང་སྤྲུལ་
པའི་དྲང་སྲོང་མཆེད། །གཡུ་ཐོག་ཞབས་སོགས་མཁས་གྲུབ་རིམ་བྱོན་དང་། །ཁྱད་
པར་དམ་ཅན་ཞང་བློན་སྡེ་དགུ་ཡིས། ། འགྲོ་འདིའི་ཕན་བདེའི་གསོས་སུ་སྐབས་ཕྱེས་
ཤིག །ཅེས་སྨན་བླ་དྲང་སྲོང་རིག་འཛིན་བརྒྱུད་པར་བསྟོད་ཕྱག་དང་། དངོས་པོ་ངེས་
བསྟེན། ཆོས་སྲུང་ལ་འཕྲིན་བཅོལ་བཅས་སྔོན་དུ་བཏང་ནས། སྐབས་སུ་གླེང་བར་བྱ་
བ་ནི། མདོ་ལས། གལ་ཏེ་བྱང་ཆུབ་སེམས་དཔའ་རིག་པའི་གནས་ལྔ་ལ་མ་བསླབས་
ན༑ ནམ་དུ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཐམས་ཅད་མཁྱེན་
པའི་ཡེ་ཤེས་ཐོབ་པར་མི་ནུས་སོ། །དེ་བས་ན་བླ་ན་མེད་པའི་བྱང་ཆུབ་ཐོབ་པའི་ཕྱིར།
རིག་པའི་དངོས་པོ་ལྔ་ལ་བསླབ་པར་བྱའོ། །ཞེས་དང་། ཐེག་པ་ཆེན་པོའི་མདོ་སྡེ་རྒྱན་



144
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ལས༑ རིག་པའི་གནས་ལྔ་དག་ལ་མཁས་པར་མ་བྱས་ན། །འཕགས་མཆོག་གིས་
ཀྱང་ཐམས་ཅད་མཁྱེན་ཉིད་མི་འགྱུར་བས། །དེ་ལྟ་བས་ན་གཞན་དག་ཚར་གཅོད་
རྗེས་གཟུང་དང་། །བདག་ཉིད་ཀུན་ཤེས་བྱ་ཕྱིར་དེ་ལ་དེར་བརྩོན་བྱ། ། ཞེས་དང་།
རྣལ་འབྱོར་སྤྱོད་པའི་ས་ལས། ཐོས་པ་ལས་བྱུང་བའི་ས་གང་ཞེ་ན། དེ་ཡང་མདོར་
བསྡུ་ན། རིག་པའི་གནས་ལྔ་གང་ཡིན་པ་དེ་དག་མིང་དང་། ཚིག་དང་། ཡི་གེ་ལ་
བློ་སྔོན་དུ་བཏང་སྟེ། ཉན་པ་དང་། འཛིན་པ་དང་། འཆང་བ་དང་། ཁ་བཏོན་བྱེད་པ་
དང་༑ རྗེས་སུ་དྲན་པ། མིང་གི་ཚོགས་དང་། ཚིག་གི་ཚོགས་དང་། ཡི་གེའི་ཚོགས་
ལ་བརྟེན་པས་དོན་རྟོགས་པ་འདི་ཐོས་པ་ལས་བྱུང་བ་ཞེས་བྱའོ། །རིག་པའི་གནས་
ལྔ་གང་ཞེ་ན། འདི་ལྟ་སྟེ། ནང་རིག་པ་དང་། གསོ་བ་རིག་པ། གཏན་ཚིགས་རིག་
པ༑ སྒྲ་རིག་པ། བཟོ་བའི་ལས་ཀྱི་གནས་ལྔ་ལ་རིག་པའོ། །ཞེས་དང་། བྱང་ས་ལས།
མདོར་བསྡུས་ན། བྱང་ཆུབ་སེམས་དཔའ་ནི། བྱང་ཆུབ་སེམས་དཔའི་སྡེ་སྣོད་འཚོལ་
ལོ༑ ༑་ཉན་ཐོས་ཀྱི་སྡེ་སྣོད་དང་། ཕྱི་རོལ་པའི་བསྟན་བཅོས་རྣམས་དང༌། འཇིག་རྟེན་
པའི་བཟོ་དང་ལས་ཀྱི་གནས་རྣམས་འཚོལ་ལོ། །ཞེས་སོགས་རྒྱ་ཆེར་གསུངས་པ་
ལྟར། སྤྱིར་བྱང་ཆུབ་བསྒྲུབ་པར་འདོད་པ་དག་གིས་གང་ལ་བསླབ་པར་བྱ་བའི་གཞི་
ནི༑ ནང་རིག་པ་ལ་སོགས་པ་རིག་པའི་གནས་ལྔའོ། །དེ་དག་ལས་འདིར་རེ་ཞིག་
གསོ་བ་རིག་པའི་གཞུང་ལུགས་ཀུན་གྱི་ཡང་རྩེ་དཔལ་ལྡན་རྒྱུད་བཞིའི་ཡ་གྱལ་ཕྱི་
མ་འཕྲིན་ལས་རྒྱུད་ཀྱི་ལྷན་ཐབས་རྒྱས་བསྡུས་འཚམ་པ་ཞིག་འགོད་པར་འདོད་དོ། །
དེ་ལ་གཞུང་འདིའི་ཐོག་མའི་ཆོས་འབྱུང་ནི། གཞུང་འདི་བཀར་འདོད་པ་དག་
གི་དབང་དུ་བགྱིས་ན། བདག་ཅག་གི་སྟོན་པའི་སྐུ་ཚེའི་སྨད་ཀྱི་ཆར་གསུངས་ཏེ།
གནས་ནི་ཨོ་ཌི་ཡ་ནར་རྣམ་འདྲེན་ལྔ་པ་སོགས་བཞེད་དོ། །ཟུར་མཁར་པ་སོགས་
འདི་འགོག་མོད་ཀྱི། འོན་ཀྱང་སྒྲུབ་བྱེད་ལ་སོམ་ཉིར་མཆིས་ཏེ། སྟོན་པ་རྡོ་རྗེ་འཆང་
གིས་རྒྱུད་ཕལ་ཆེར་ཨོ་རྒྱན་གྱི་གནས་ཁོ་ནར་གསུངས་པར་མ་ངེས་པའི་ཕྱིར་རོ། །



ལྷན་ཐབས།
145
བློན་པོ་བཀའ་ཐང་ལས། ནད་ཀྱིས་ཟིན་པ་སྨན་གྱིས་གསོ་བ་ལ། །སངས་རྒྱས་སྨན་
བླ་འཚོ་བྱེད་གཞོན་ནུ་ཡིས། །རྒྱ་གར་པདྨ་ཅན་གྱི་ཡུལ་ཁམས་ནས། །བདུད་རྩི་སྙིང་
པོའི་རྒྱུད་དང་མན་ངག་རྒྱུད། །ཅེས་རྒྱུད་བཞི་འདི་ཉིད་རྒྱ་གར་པདྨ་ཅན་གྱི་ཡུལ་དུ་
གསུངས་པར་བཤད་དོ། །འདིར་བདུད་རྩི་སྙིང་པོའི་རྒྱུད་དང་མན་ངག་རྒྱུད། ཅེས་པ་
ཙམ་ལས་རྒྱུད་བཞི་གསུངས་པའི་གསལ་ཁ་མི་སྣང་སྙམ་ན། བདུད་རྩི་སྙིང་པོ་ཞེས་
པ་རྒྱུད་བཞི་སྤྱིའི་མིང་དང་། དེ་ལས་ཀྱང་གཉེན་པོ་ཡོངས་སུ་རྫོགས་པ་སྟོན་པའི་མན་
ངག་རྒྱུད་ཀྱི་མིང་བྱེ་བྲག་ཏུ་སྨོས་པ་ནི་གཉིས་ཀས་ཤིན་ཏུ་གསལ་བར་བྱས་སོ་སྙམ་
པ་ནི་ཁོ་བོའི་རྣམ་རྟོག་གོ །འོན་ཏེ་བྱེ་བྲག་ཏུ་བཤད་པ་ལས། ཉི་ཤུ་རྩ་གསུམ་མཉན་
ཡོད་དུ། །སྨན་གྱི་ནགས་སུ་ལོ་བཞི་སྟེ། །ཞེས་པའི་སྨན་གྱི་ནགས་འདིར་གསུངས་
པ་ཡིན་ནོ། །ཞེས་ཀྱང་ཕལ་ཆེར་བཞེད་དོ། །འདིའི་སྨན་གྱི་ནགས་ལ། དྲང་སྲོང་གི་
གནས་སྨན་གྱི་ནགས་ཞེས་འགའ་ཞིག་བསྣོན་ཏེ་དེ་ལྟར་ན། ཡུལ་ཝ་ན་ཎ་སིའི་དྲང་
སྲོང་ལྷུང་བ་རི་དྭགས་རྒྱུ་བའི་ནགས་སུ་བྱས་ཀྱང་རུང་བར་མངོན་ཡང་། སྡེ་སྲིད་པས་
ཨོ་རྒྱན་གྱི་ཡུལ་བྱེ་བྲག་པ་ཞིག་ཏུ་བཞེད་དོ། །སྙིགས་དུས་ཀྱི་ཀུན་མཁྱེན་གཉིས་པ་
ཆོས་རྗེ་བུ་སྟོན་རིན་པོ་ཆེ་སོགས་སྔ་ཕྱིའི་མཁས་པ་དུ་མ་ཞིག རྒྱུད་བཞི་འདི་ཉིད།
དྲང་སྲོང་གཡུ་ཐོག་པས་བརྩམས་པའི་བསྟན་བཅོས་རྣམ་དག་ཡིན་གྱི། བཀའ་མིན་
ནོ་ཞེས་བཞེད་དོ། །འོན་ཀྱང་ལྗོངས་འདིར་སྒེར་ཆོས་སུ་ངེས་པར་དགོས་པ་འགའ་
ཞིག མཁས་གྲུབ་གཡུ་ཐོག་པས་གསར་དུ་བསྣན་པ་མ་གཏོགས། དེ་བས་རང་རྐང་
བཙུགས་ཏེ་བརྩམས་པ་མིན་པས། རྒྱལ་བའི་བཀར་བཞེད་པའི་ཕྱོགས་ཉིད་འཐད་
ལྡན་ཁོ་ནའོ། །ཀེ་ལ་ཤའི་ཕྲེང་བའི་མུ་ཁྱུད་ཅན་གྱི་ལྗོངས་འདིར། སྤྱིར་ཤེས་བྱའི་
གནས་ཕུན་སུམ་ཚོགས་པ་འདི་ཉིད་ཇི་ཙམ་ན་དར་བ་སོགས་ནི། ལྷ་ཐོ་ཐོ་རིའི་སྙན་
ཤལ་གྱི་རིང་ལ་དར་ཚུལ་གྱི་སྒྲོས་ཀྱང་མཆིས་ལ། འོན་ཏེ་སྟག་རི་གཉན་གཟིགས་ཀྱི་
སྐུ་རིང་ལ་དར་བ་ནི། ཁོ་རང་གི་སྤྱན་འགྲིབ་པ། རྒྱལ་ཕྲན་འ་ཞ་རྗེ་བྱ་བས། གསེར་
གྱི་ཐུར་མ་འཕངས་ཏེ་ཕྱེས་པའི་ལོ་རྒྱུས་ཀྱིས་ཤེས་སོ། །དེ་ནས་གྲུ་འཛིན་བདག་པོ་



146
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
མི་རྗེའི་གཟུགས་སུ་སྤྲུལ་པ། ཆོས་རྒྱལ་སྲོང་བཙན་སྒམ་པོའི་སྐུའི་རིང་རྒྱ་མོ་བཟའ་
ཀོང་ཇོས་བསྣམས་ནས་བྱོན་པ་སོགས། རྒྱ་དཀར་ནག སྟག་གཟིག་གམ་ཁྲོད་ཀྱི་
སྨན་དཔྱད་འགའ་ཞིག་ཀྱང་འགྱུར་བར་བཤད་དེ། དེ་ལྟར་ན་རྒྱལ་པོ་འདིའི་སྐུའི་རིང་
ལ༑ གསོ་དཔྱད་ཀྱི་ཚུལ་རྒྱ་ཆེར་དར་བར་མངོན་ནོ། ། །
གངས་ཁྲོད་པའི་ཚེ་གསོས་ཀྱི་ནོར་ཕུལ་དུ་བྱུང་བ། དཔལ་བདུད་རྩི་སྙིང་པོ་
ཡན་ལག་བརྒྱད་པ་གསང་བ་མན་ངག་གི་རྒྱུད་ཡིད་བཞིན་གྱི་ནོར་བུ་ལྟ་བུ་འདི་ནི།
ཁ་ཆེའི་པཎྜི་ཏ་ཟླ་བ་མངོན་པར་དགའ་བ་དང་སྐད་གཉིས་སྨྲ་བ་རྗེ་བཙུན་བཻ་རོའི་ཞལ་
སྔ་ནས་ཟུང་གིས། ལེགས་སྦྱར་གྱི་སྐད་ལས་བོད་སྐད་དུ་བསྒྱུར་ཏེ། བོད་ཀྱི་ལྷ་མངའ་
བདག་ཚངས་པ་ལྷའི་མེ་ཏོག་གི་སྐུ་ཚེའི་སྟོད་ཀྱི་ཆར་གཏོགས་རུང་གི་དུས་ཤིག་
ཡིན་ནོ། །ལོ་ཙཱ་བ་ཆེན་པོ་ལྗོངས་འདིར་བྱོན་ནས། ཐོག་མར་ཡང་། རྒྱུད་འདི་བོད་ཀྱི་
མངའ་བདག་ཆེན་པོ་ལ་འབུལ་བར་མཛད་པ། རྒྱལ་པོས་ཀྱང་ཐུག་གཙིགས་ཤིན་ཏུ་
ཆེ་བར་གནང་ནའང་། རེ་ཞིག་སྤེལ་བའི་སྐབས་སུ་མ་བབ་ཀྱང་། མ་འོངས་པ་ན་ཆོས་
རྒྱུད་འཛིན་པའི་སྐལ་ལྡན་འབྱུང་བར་མཁྱེན་ནས། དཔལ་བསམ་ཡས་ཟན་གཡང་མི་
འགྱུར་ལྷུན་གྱིས་གྲུབ་པའི་གནྡྷོ་ལ་ཆེན་པོའི་བར་ཁང་གི་ཀ་བའི་ནང་དུ་སྦས་ནས།
གཏེར་སྲུང་ཤིང་བྱ་ཅན་ལ་བཅོལ་ལོ། །དེ་ནས་རེ་ཞིག་ན་ལྷ་སྲས་མུ་ནི་བཙན་པོའི་
ཡབ་ཀྱིས་ཐུགས་གཙིགས་ཆེ་བའི་སྨན་དཔྱད་ཀྱི་གཞུང་དེ་ཉིད་སློབ་དཔོན་ཆེན་པོས་
གནང་ཡོད་སྙམ་ནས་ཞུས་པར། དཔལ་གྲུབ་དབང་པདྨ་ཀ་རའི་ཞལ་ནས། ཁྱེད་ཀྱི་
ཡབ་ལ་ངས་ཕུལ་བ་མིན་རུང་། ཁྱེད་གཞན་ཕན་གྱི་བསམ་པ་རྒྱ་ཆེ་བས་ཅིས་ཀྱང་
བཤད་དོ་གསུངས་ནས། རང་འགྱུར་མཛད་དེ་གནང་ངོ༌། །སླར་ཡབ་དང་བཻ་རོས་
ཀྱང་བརྒྱུད་པ་འདི། ལྷ་སྲས་ལས་བཞེས་ཏེ། སྣོད་དང་ལྡན་པ་འགའ་ལའང་ཅི་རིགས་
པར་བཤད་དོ། །དེ་ལས་རིམ་པར་འཆད་པ་ལ་དེང་སང་རྒྱུད་བཞི་བཀའ་མའི་བརྒྱུད་
པར་གྲགས་པ་འདི་བྱུང་སྟེ། ཤིན་ཏུ་རྣམ་པར་དག་པའི་བརྒྱུད་པར་ཟུངས་ཤིག །



ལྷན་ཐབས།
147
གཏེར་མ་ནི། དཔལ་ཨོ་རྒྱན་ཆེན་པོས་ཟན་གཡང་གི་གནྡྷོ་ལའི་བར་ཁང་
གི་ཀ་བར་ལ་གཏེར་དུ་རྒྱས་བཏབ་པ། ཕྱིས་སྤྲུལ་པའི་གཏེར་སྟོན་གྲྭ་པ་མངོན་ཤེས་
ཀྱིས་བཏོན་ནས་བཤད་པ་ལས་འཕྲོས་སོ། །དེའི་ཕྱིར་བེ་རོའི་གོང་དུ་ཨོ་རྒྱན་ཆེན་
པོ་འཇུག་པའི་བརྒྱུད་པ་ནི། བཀའ་མའི་དབང་དུ་བྱས་ཀྱི། གཏེར་མ་ལ་དེ་བཞུགས་
མི་དགོས་སོ། །འོན་ཏེ་རྒྱུད་འདི་ཉིད་གངས་རིའི་ཁྲོད་དུ་རྒྱ་ཆེར་སྤེལ་བ་པོ་ནི། བདེ་
གཤེགས་སྨན་རྒྱལ་ཞབས་མི་ཡི་གར་གྱིས་རྣམ་པར་རོལ་པ། རྗེ་བཙུན་གུ་ཎ་ན་ཐ་
མེས་དབོན་དང་། དེ་དག་གི་རྗེས་འབྲང་བྱང་ཟུར་གྱི་མཁས་པ་ཆེན་པོ་རྣམས་དང་།
དེ་ལས་ཀྱང་མཁས་གྲུབ་ཟུར་མཁར་བ་མེས་དབོན་རྗེས་འབྲང་དང་བཅས་པ་རྣམས་
སོ༑ ༑དུས་གསུམ་མཁྱེན་པ་རྣམ་འདྲེན་ལྔ་པ་ཡབ་སྲས་ནི། ལྗོངས་འདིར་དར་བའི་
རིག་པའི་གནས་མཐའ་དག་གི་བདག་པོར་སྣང་ཞིང་། ལུགས་འདི་ལའང༌། དྲང་སྲོང་
ཡིད་ལས་སྐྱེས་དང་མཚུངས་པའི་བཀའ་དྲིན་གྱིས་ཁྱབ་པར་མཛད་དོ། །རྒྱུད་འདིའི་
བཀླག་ལུགས་མཛུབ་ཁྲིད་དང་བཅས་པའི་བརྒྱུད་པ་ནི། བདེ་གཤེགས་སྨན་རྒྱལ་
ཞབས་ནས། བདག་གི་སློབ་དཔོན་བཀའ་དྲིན་མཚུངས་ཟླ་མེད་པ། གནས་ལྔ་ཡོངས་
སུ་རྫོགས་པའི་མཁས་པ་ཆེན་པོ་རྗེ་བཙུན་ཛྙཱ་ནའི་མཚན་ཅན་རྣམ་གཉིས་ཀྱི་ཞལ་སྔ་
ནས་ཀྱི་བར་དུ་མཐར་གྱིས་ལེགས་པར་བྱོན་པ་སྟེ། ཁོ་བོའི་ཐོབ་ཡིག་ཏུ་གསལ་བ་
ལྟར་རོ། །དེ་དག་ནི་ལུགས་འདིའི་ཆོས་འབྱུང་འགག་དོན་བསྡུས་པ་སྟེ། ཞིབ་པར་
གཞན་ལས་བཤད་པའི་ཕྱིར། འདིར་ཚིག་ཚོགས་ཉུང་ངུས་བྱས་པ་ཡིན་ནོ། །
ད་ནི་འདི་ལྟར་བཤད་པར་བྱ་སྟེ། གསོ་དཔྱད་ཀུན་གྱི་རྒྱལ་པོ་འདིའི་ལག་
ལེན་གསལ་བར་སྟོན་པའི་རྒྱུད་ཕྱི་མ་ཉིད་ལས། མན་ངག་རྒྱུད་ལ། མཁས་དབང་
སྡེ་སྲིད་རིན་པོ་ཆེས། ལྷན་ཐབས་ཕུལ་དུ་བྱུང་བ་སྩལ་མོད་ཀྱི། ཕྱི་མ་རྒྱུད་འདི་ལ་
སྔ་མ་རྣམས་ལྷན་ཐབས་ཚད་ཐུབ་བསྒྲིགས་པ་མི་སྣང་ཞིང༌། རྒྱས་བསྡུས་འཚམ་
ཞིང་གོ་བདེ་བའི་ལྷན་ཐབས་ཤིག་བྱུང་ན་ཀུན་ལ་ཉེ་བར་མཁོ་བར་མཐོང་ནས་འདིར་



14
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
དེ་འཆད་པ་ལ་ཞུགས་པ་ཡིན་ཀྱང་། འགའ་ཞིག་རྒྱུད་འདི་ཤིན་ཏུ་གོ་སླ་བས། ལྷན་
ཐབས་བྱེད་པ་དོན་མེད་དོ་ཞེས་སྨྲ་བའང་སྲིད་དོ། །དེ་ནི་ཤིན་ཏུ་མ་བརྟགས་པའི་བབ་
ཅོལ་ཏེ། དེ་ལྟར་ན་ཚིག་གཅིག་ཀྱང་མ་ལུས་པར་འཆད་པའི་སྔོན་གྱི་དགོངས་འགྲེལ་
མཁན་པོ་རྣམས་དེ་བས་ཀྱང་ཆེས་འཁྲུལ་བར་འགྱུར་ཏེ། མི་དགོས་བཞིན་དུ་རྒྱས་
པར་བཀྲལ་བའི་ཕྱིར་རོ། །རྟགས་ཁྱབ་གཉིས་ཀ་དངོས་སུ་ཁས་བླངས་པའི་ཕྱིར།
བཟློག་ཏུ་མེད་པའི་ཐལ་འགྱུར་དུ་ཤེས་པར་གྱིས་ལ། ཕྱིན་ཆད་ཁ་བེམ་པོའི་ཁུད་
དུ་དྲིལ་ཤིག ཡང་འགའ་ཞིག་གིས་སྔོན་གྱི་དགོངས་འགྲེལ་མཁན་པོ་རྣམས་ཀྱིས་
ལེགས་པར་བཀྲལ་ཟིན་གྱིས། ཁྱེད་ཀྱི་ལྷན་ཐབས་བྱེད་དོན་མེད་དོ་ཞེ་ན། དེ་ཡང་
འདི་ལྟར་ཤེས་པར་བྱ་སྟེ། འགྲེལ་པ་ཤིན་ཏུ་རྒྱས་པ་རྣམས་ནི། རྨོངས་པ་དག་གི་
བློས་འཆུན་དཀའ་ལ། ཧ་ཅང་བསྡུས་དྲག་པ་དག་གིས་ཀྱང་ཐེ་ཚོམ་གྱི་མཐའ་དཔྱད་
པར་མི་ནུས་པས་ལྷན་ཐབས་རྒྱས་བསྡུས་འཚམས་པ་ཞིག་མེད་མི་རུང་ལྟ་བུར་སྣང་
ངོ་༔ ༈་ཡང་འདི་དང་གཞན་དུའང་འདྲ་སྟེ། ཕྱིས་ཀྱི་འགྲེལ་བ་ཕལ་ཆེར་ཞིག་དཀའ་
སར་བྱོལ་ཞིང་སླ་སར་ནས་མང་དུ་སྤྲོ་བའི་འཁྱོག་པོར་སྤྲོད་པ་མང་མོད། དེ་འདྲ་བ་
ནི་མཁས་རྨོངས་གཉིས་ཀའང་དགོས་པ་ཆུང་ངོ་། །དེའི་ཕྱིར་ཁོ་བོས་དཀའ་གནས་
གཙོ་བོར་འགྲེལ་བའི་ལྷན་ཐབས་རྒྱས་བསྡུས་འཚམས་པ་ཞིག་བྱེད་པ་ནི། བློ་དམན་
དུ་མ་ཟད་མཁས་པ་རྣམས་ལ་ཡང་ཉེ་བར་མཁོའོ། །དེ་བས་ན་འདིར་ལྷན་ཐབས་བྱེད་
པ་དོན་མེད་པ་མིན་ལ། འོན་ཀྱང་ཚིག་ཚོགས་ཆེས་ལྕི་བ་ནི་སུག་པ་ན་ཞིང་རྨོངས་པ་
རྣམས་མགོ་འཁོར་བའི་རྒྱུར་སྣང་བས། ཉུང་ངུའི་ཚིག་གིས་དཀའ་བའི་གནས་རྣམས་
གཙོ་བོར་འགྲེལ་བར་བྱའོ། །



ལྷན་ཐབས།
14
རྩ་དཔྱད་ཀྱི་དོན་རྣམ་པར་བཤད་པའི་ལེའུ།
དེ་ལ་ཐོག་མར་རེག་པ་རྩ་ལ་ཇི་ལྟར་བརྟགས་པའི་སྐབས་ཀྱི་ལྷན་ཐབས་
ནི༑ ཀ་ཡེ་གསོ་རིག་སྨྲ་བའི་དྲང་སྲོང་རྣམས། །ནད་པ་ནད་མེད་གང་ལ་རྩ་བལྟ་
ཡང་། །ལོང་སྐབས་བྱུང་ན་སྔོན་འགྲོའི་ཟས་སྤྱོད་ལ། །གཞུང་བཞིན་སློབ་པ་གནད་
ཀྱི་དོན་པོར་ཟུངས། །སྔོན་འགྲོའི་ལོང་སྐབས་མེད་ཀྱང་བལྟ་ཡུལ་དེའི། །ལྕིད་ཅན་
ཁུར་དང་རྒྱུད་དང་དྲག་ཤུལ་སོགས། །རྩ་སྤང་འདེགས་པའི་རྐྱེན་རྣམས་སྤང་དགོས་
ལ༑ ༑སྨན་པའི་དབུགས་ཀྱང་མལ་དུ་ཚུད་པ་དགོས། །དུས་ཀྱང་ནད་པ་ནད་མེད་གང་
ལའང་། ། རླུང་ལ་ཉི་ཟེར་ཕོག་ལ་ཁད་པ་ཡིས། །མལ་ནས་མ་བསྐྱོད་བཟའ་བཏུང་མ་
བྱས་པའི། །སྐབས་དེར་བལྟས་ན་ཤིན་ཏུ་གསལ་བ་ཡིན། །གནས་ནི་ལག་མགུལ་
གཉེར་མ་ཕྱི་མ་ནས། །བལྟ་ཡུལ་རང་གི་ཚོན་གང་ནང་བཅལ་བའི། །རུས་པ་འབུར་
པོ་ཟད་མཚམས་སྡེབས་དེ་ཡིན། །མཛུབ་གུང་སྲིན་གསུམ་ཚོན་ཀན་ཆག་གསུམ་
དུ༑ ༑འབོད་པ་ཙི་ནའི་ཁབ་ཀྱི་བརྡར་འཁུམ་ལ། །རྒྱང་གྲགས་དབྱར་སྐད་དཔེ་དོན་
འགྲེལ་ཚུལ་ནི། །ཕུ་ཆུ་གྲུབ་པའི་དྲུང་ནས་མི་འགའ་ཡིས། །སྐད་གསང་མཐོན་པོའི་
གླེང་མོ་བྱེད་པ་དེ། །དབྱར་དུས་རྒྱང་གྲགས་མཚམས་ནས་ཉན་པ་ན། །གསལ་
བར་ཐོས་དེ་ལག་པའི་བལྟ་རྩ་འདི། །དོན་སྣོད་སོགས་ལ་ཉེ་རིང་མཚམས་སོགས་
དཔེར། །བྱས་མོད་ཚུལ་དེ་མ་ཤེས་ཐ་ཆད་འགས། །ཚངས་པའི་རྒྱང་གྲགས་ཞེས་
པ་ངོ་ཚའི་གནས། །འོན་ཏེ་ལག་པའི་བལྟ་རྩ་འདི་ཉིད་དུ། །དོན་སྣོད་ཀུན་གྱི་རླུང་
ཁྲག་རྒྱུ་མིན་ཡང་། །དེ་ཡི་ནད་རྟགས་རྒྱུ་བ་མི་འགལ་ལ། །ཕ་རྩིའི་རེ་སོ་སླེའུའི་སྐན་
ལ་ཟེར། །མནན་ཚད་ཚོན་ཀན་ཆག་གིས་ཤ་སྤགས་རུས། །རིམ་པར་ནོན་ཙམ་བྱས་
པས་ཕལ་ཆེར་གསལ། །མདོར་ན་རྩ་ཡི་འཕར་ཚུལ་གསལ་གྱུར་ན། །གནོན་ཚུལ་ཇི་
ལྟར་བྱས་ཀྱང་མི་འགལ་གསུངས། །བལྟ་ཚུལ་ཕོ་ལ་དང་པོ་བལྟ་ཡུལ་དེའི། །ལག་



154
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
གཡོན་བལྟ་རྩར་སྨན་པའི་ལག་གཡས་ཀྱི། །ཚོན་གྱིས་སྙིང་རྒྱུ་ཀན་གྱིས་མཚེར་
ཕོ་དང༌། །ཆག་གིས་མཁལ་གཡོན་བསམ་སེའི་ནད་རྣམས་བརྟག །ནད་པའི་ལག་
གཡས་སྨན་པའི་གཡོན་པ་ཡིས། །བལྟ་ཞིང་དེ་ཡང་ཚོན་འོག་གློ་ལོང་དང༌། །ཀན་
འོག་མཆིན་མཁྲིས་ཆག་འོག་མཁལ་ལྒང་བརྟག །བལྟ་ཡུལ་མོ་ལ་རྩ་རྒྱུད་གཞན་
འདྲ་ཡང་། །གཡས་གཡོན་ཚོན་རྩ་འདི་ལས་གོ་བཟློག་ཅིང་། །དང་པོ་ནད་པའི་ལག་
གཡོན་སྨན་པ་ཡི། །གཡས་པས་བལྟ་བ་འདི་ཡི་ཁྱད་པར་ཡིན། །དེ་ནས་ཐ་མ་རྒྱུན་
རྩ་རྣམ་གསུམ་ནི། །རྒྱུད་སྦོམ་འཕར་ཚུར་རགས་པ་ཕོ་རྩདང༌། །ཕྲ་ལ་མྱུར་བར་
འཕར་བ་མོ་རྩ་ཡིན། །འཕར་སྣ་རིང་འཇམ་ཤུགས་ཆུང་མ་ནིང་རྩ། །ཕོ་རྩ་མོ་རྩ་བྱང་
ཆུབ་སེམས་རྩ་གསུམ། །ཕོ་མོ་མ་ནིང་གསུམ་ལ་ལུགས་འབྱུང་དུ། །འཆར་བའི་ངེས་
མེད་འོན་ཏེ་ཅིར་ཡང་སྲིད། །དུས་བཞི་ཁམས་ལྔ་དབྱེ་བའི་ཚུལ་སོགས་ནི། །མཆུ་
ཟླའི་ཚེས་གཅིག་ནས་བཟུང་ནག་ཟླ་ཡི། །བཅུ་གཉིས་ཡར་བཅད་བདུན་ཅུ་རྩ་གཉིས་
ཞིག །དཔྱད་དུས་ཤིང་ཁམས་མཆིན་རྩ་དར་བ་སྟེ། །ཅོ་ཀའི་སྐད་དམ་ཡང་ན་པི་
ཝང་གི །རྒྱུད་ལྟར་ཕྲ་ལ་གྲིམ་པར་འཕར་བ་ཡིན། །ས་ཟླའི་ཡར་ངོའི་དགའ་བ་དང་པོ་
ནས༑ རྣ་དྲུག་པའི་བཅུ་གཉིས་བར་གྱི་བདུན་ཅུ་གཉིས། །དབྱར་དུས་མེ་ཁམས་སྙིང་
རྩ་དར་བ་སྟེ། །དཔྱིད་ཀྱི་ཕོ་ཉའི་སྐད་དམ་བལ་སྐུད་ལྟར། །སྦོམ་ལ་རིང་བའི་ཚུལ་
གྱིས་འཕར་བ་ཡིན། །གྲོ་ཞུན་ཚེས་གཅིག་ནས་བཟུང་དགུ་པ་ཡི། །བཅུ་གཉིས་ཡར་
བཅད་ཞག་པོ་བདུན་ཅུ་གཉིས། །སྟོན་ཀ་ལྕགས་ཁམས་གློ་རྩ་དར་དུས་ཏེ། །བྱིའུ་རྒྱ་
མཆིལ་མགོ་དམར་སྐད་ལྟར་དུ། །ཐུང་ལ་རྩུབ་པའི་རྣམ་པར་འཕར་བ་གསུངས། །
སྨིན་དྲུག་ཟླ་བའི་ཡར་ངོའི་ཚེས་གཅིག་ནས། །རྒྱལ་ཟླའི་བཅུ་གཉིས་བར་གྱི་བདུན་
ཅུ་གཉིས། །དགུན་དུས་ཆུ་ཁམས་མཁལ་རྩ་དར་དུས་ཏེ། །མཐིང་རིལ་སྐད་ལྟར་
ལྷང་ལྷང་འཕར་བ་ཡིན། །ནག་ཟླ་ཆུ་སྟོད་དབྱུག་པ་རྒྱལ་ཟླ་བཞིའི། །བཅུ་གསུམ་
མན་གྱི་བཅོ་བརྒྱད་ཕྲག་བཞི་པོ། །བསྡོམས་པས་བདུན་ཅུ་རྩ་གཉིས་དུས་མཚམས་
ཏེ༑ ༑ས་ཁམས་མཚེར་རྩ་རྒྱུ་ཞིང་དར་དུས་ཏེ། །བོད་མཆིལ་སྐད་ལྟར་ཐུང་ལ་འཇམ་



ལྷན་ཐབས།
151
པར་འཕར། །དེ་ནས་མ་བུ་དགྲ་གྲོགས་སྐོར་མགོ་ནི། །ཤིང་མེ་ས་ལྕགས་ཆུ་ལྔའི་གོ་
རིམ་ལ། །ཡར་འདེད་མ་དང་མར་འདེད་བུ་རུ་བརྩི། །མེ་ཆུ་ས་ཤིང་ལྕགས་ལྔའི་སྐོར་
མགོ་ལ། །ཡར་དེད་གྲོགས་ལ་མར་དེད་དགྲ་རུ་འཆར། །དེ་ནས་ངོ་མཚར་རྩ་བདུན་
བལྟ་ཚུལ་ནི། །གངས་ཁྲོད་སྨན་པ་ཕལ་གྱིས་མ་རྟོགས་པའི། །དྲང་སྲོང་གུ་ཎ་ན་ཐའི་
དགོངས་པའི་དོན། །མཁས་གྲུབ་དྷརྨ་སྭ་མིས་བཀྲལ་བ་ལྟར། །བདུན་པོ་རེ་ལ་བརྟག་
ཚུལ་གཉིས་གཉིས་ཏེ། །སྔ་མ་ལ་ཉའི་སྒོ་ནས་བརྟག་པ་དང་། །ཕྱི་མ་དགྲ་གྲོགས་སྒོ་
ནས་བརྟག་པ་ཡིན། །དེ་ལས་བརྟག་ཚུལ་དང་པོ་གོ་སླ་ལ། །ཕྱི་མ་འདིར་རྩ་སྐབས་
ཀྱི་དུས་རྩ་དང༌། །མ་དང་བུ་དང་དགྲ་དང་གྲོགས་ཀྱི་རྩ། །དུས་རྩ་ལྟོས་ནས་བརྩི་བ་
སྤྱིར་བཏང་ཡིན། །གྲོགས་ཕྱར་དུས་རྩའི་གྲོགས་རྩ་གཞིར་བཞག་སྟེ། །དེར་ལྟོས་མ་
བུ་དགྲ་གྲོགས་རྩི་ཚུལ་སོགས། །དམིགས་བསལ་འགའ་ཡོད་གཞུང་ཉིད་བཀླགས་
པས་ཤེས། །འཕར་གྲགས་སྨན་པའི་ཕྱི་ནད་དབུགས་རིའི་རིང༌། །ལྔ་ལྔ་སྙོམས་
པར་འཕར་བས་ལན་བརྒྱ་ཡི། །བར་དུ་བརྟག་པ་ནད་མེད་ཐ་མལ་རྩ། །དེ་ལས་མང་
འཕར་ཚ་བ་ཉུང་འཕར་གྲང་། །དེ་བཟློག་སྡོད་དམ་སྡོད་ལ་ཁད་ཀྱིས་འཐེན། །འཕར་
བ་ཆེ་ཆུང་སྟོད་སྨད་ཕྲ་སྦོམ་དང་། །དྲག་དལ་མི་སྙོམས་རེས་བྱིང་རེས་རྒྱས་དང་།
།སྐབས་སུ་འབྲེང་ཞིང་རེས་འགའ་སྡོད་སོགས་དང་། །རྩ་རྒྱུད་གཉིས་གཤིབ་ལྕམ་
དྲལ་བྱེད་པ་དང༌། །རྒྱས་པར་འཕར་འཕྲོར་བྱིང་བར་གཅིག་འཕར་གཅོད། །རུས་པ་
འབུར་པོའི་རྒྱབ་ཏུ་གོང་བརྒལ་སོགས། །རྩ་སྐྱོན་ཡིན་མོད་འོན་ཀྱང་འགའ་ཞིག་གི །
ཐ་མལ་རྒྱུན་རྩ་ལ་ཡང་འདི་དག་ལས། །གང་ཡང་འོང་བ་སྲིད་པས་འདྲི་བ་གཅེས། །
ནད་ངོས་བཟུང་ལ་ཚ་བའི་སྤྱི་རྩ་ནི། །དྲག་རྒྱས་འགྲིལ་མགྱོགས་གྲིམ་འཁྲང་དྲུག་
ཡིན་ཏེ། །དྲུག་པོ་འདི་ལས་གང་རུང་ཡོད་པའི་ཁར། །རྩ་སྤང་མཐོ་དང་འཕར་གྲངས་
མང་བ་གཉིས། །འཁྲུགས་རིམས་གསར་པའི་རྩ་རུ་ཤེས་དགོས་ལ། །སྙུགས་ཞེས་
གཏིང་ན་སྙན་པར་འཕར་བ་དེ། ། རྙིང་པའི་ཚ་བར་མཁས་རྣམས་རིག་པར་གྱིས། །དེ་
བཟློག་ཞན་བྱིང་གུད་བུལ་ལྷོ་སྟོང་དྲུག །གྲང་བའི་སྤྱི་རྩ་ཡིན་ལ་དྲུག་པོ་དེའི། །གང་



15
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རུང་དང་བཅས་སྙུགས་རེ་གཏིང་ཞིག་ན། །འཕར་གྲངས་ཉུང་བ་གྲང་བ་གསར་པ་
སྟེ༑ །སྐབས་འདིར་བད་ཀན་ཤས་ཆེས་གནད་ཀྱིས་སོ། །སྤྱི་རྩའི་མཚན་ཉིད་དྲུག་
པོ་གང་རུང་དང༌། །ལྡན་ཕྱིར་འཕར་གྲངས་མང་དང་རྩ་ཡི་སྤང་། །མཐོ་ཡང་གྲང་བ་
རྙིང་པའི་ངེས་རྙེད་དེ། །སྐབས་འདིར་ཆུ་ཡི་ནུས་པ་རིམ་བྲི་སྟེ། ། རླུང་གིས་རྩ་དབང་
འདེགས་སོགས་བྱེད་ཕྱིར་རོ། །དེས་ན་འགྲེལ་བྱེད་གཞན་གྱིས་མ་ཐོན་པས། །གྲང་
དང་སྤངས་ཀྱི་གྲང་བའི་ངོས་འཛིན་ཚུལ། །ཁོ་བོའི་འཁྲུལ་མེད་ལེགས་བཤད་ཉུང་ངུ་
འདི། །སྐལ་མཉམ་བློ་གསལ་རྣམས་ཀྱི་དགའ་སྟོན་གྱིས། །དེ་ན་འདུ་བ་གསུམ་གྱི་རྩ་
རྒྱུད་ནི། ། རླུང་རྩ་ཁང་སྐྱལ་སྟོང་ཞིང་སྐབས་སུ་སྡོད། །མཁྲིས་པ་རྐྱང་པའི་རྩ་ནི་ཕྲ་ལ་
གྲིམ། །བད་ཀན་སྐྱ་བོའི་རྩ་ནི་བྱིང་ལ་གུད། །ལྡན་པ་ནད་ལ་རླུང་མཁྲིས་གཉིས་ལྡན་
རྩ༑ །ཁ་རུ་རྐྱལ་ཞིང་གྲིམ་ལ་ཕྲ་སྦོམ་རན། །བད་རླུང་གཉིས་ལྡན་རྩ་ནི་སྟོང་ལ་དལ།
།བད་མཁྲིས་ཁ་བྱིང་གཏིང་ནས་གྲིམ་པར་འཕར། །འདྲེས་པའི་ནད་ལས་བད་ཀན་
སྨུག་པོ་ནི། །རྩ་རྒྱུད་སྦོམ་ཁེང་མཆིན་པར་ནད་ཞུགས་ཕྱིར། །ཀན་གཡོན་ཡར་ཟུར་
རྩ་ཉིད་ལེབ་ཆགས་འཕར། །མགོ་ཆག་ཤ་ལ་ཚོན་དང་རུས་ལ་ཀན། །ཀླད་པར་སྐྱོན་
ཞུགས་ཆག་རྩ་དྲག་གྲིམ་འདར། །མུག་རྔུ་ཁུང་ལུས་ཞར་ཅིང་ལྕམ་དྲལ་བྱེད། །སྟོབས་
ཆེན་སྲིན་རྩལ་ཕྱིག་ཅིར་ལེབ་ཆག་འཕར། །སྦྱར་དུག་རྩུབ་སྤུན་འཆོལ་ཞིང་མི་མངོན་
གསུངས། །རྣག་རྩ་འདར་རམ་རིག་བྱ་ཚེ་ལ་སྦྱིན། །སྐྲན་ལ་ཞན་ཅིང་ཞར་འཕར་ཆུ་
སེར་རྩ། །འདར་ལ་རྒྱུ་དཀའ་འགྲམ་ཚད་ཕྲ་མཁྲང་གྲིམ། །རྩ་དཔང་དམའ་ཡང་གྲིམ་ན་
གབ་ཚད་དང༌། །ཤ་དུག་ཞན་བྱིང་ཕྲ་ཡང་མགྱོགས་པར་རྒྱུ། ༈ །དེས་ན་རྩ་ཡི་ནོར་
འཕྲང་བསལ་བ་ནི། །མ་རྙིང་ཁྲག་གི་རྩ་དང་རླུང་རྩ་གཉིས། ། རྒྱལ་བར་མཚུངས་ཀྱང་
བརྟགས་ན་ཁྲག་རྩ་ནི། །གྲིམ་ལ་མནན་བཟོད་ཅིག་ཤོས་དེ་ལས་ཟློག ། རྒྱས་ཚད་སྟོང་
ཚད་རྒྱུག་པར་མཚུངས་ནའང་། །སྔ་མ་དྲག་འགྲིལ་མནན་བཟོད་ཅིག་ཤོས་སྟོང་། །བད་
ཀན་ཁྲག་རྒན་བྱིང་བར་མཚུངས་མོད་ཀྱང་། །ཁྲག་རྒན་ཤེད་ཆེ་བད་ཀན་གུད་ལ་དལ།
།ཁྲག་གི་རྩ་དང་སྦྲུམ་མའི་རྩ་གཉིས་པོ། །འབུར་ལ་འགྲེལ་བར་འབུར་བར་མཚུངས་



ལྷན་ཐབས།
15
ནའང༌། །བརྟགས་ཚེ་ཁྲག་རྩ་ཅུང་ཟད་དལ་བ་ཡིན། །འཆི་རྩ་རླུང་ལ་དར་ལྕེ་རླུང་
བསྐྱོད་འདྲ། །མཁྲིས་པར་ཁྲ་ཡི་མཇུག་རྩེའི་རྣམ་པར་འདར། །བད་ཀན་ཐིགས་ཟག་
ཆུ་བཞིན་མི་སྙོམས་ཞིང་། །འདར་བ་འདུག་སུམ་རྐྱང་བའི་འཆི་རྩ་ཡིན། །ལྡན་པར་
རླུང་མཁྲིས་ཉ་མོའི་རྔམ་འདྲ་དང་། །བད་རླུང་མཆིལ་བ་སྒུམ་ཐུའི་ཚུལ་དུ་སྡོད། །བད་
མཁྲིས་སྦལ་པ་མཆོངས་པའི་རྣམ་པ་ལ། །འདུས་པ་གླང་རྒན་ཁ་ཆུ་འདྲ་བར་གསུངས།
།མ་ཚད་འགྲེལ་འབྱོར་ཇི་ལྟར་བརྟག་ཚུལ་སོགས། །ཧ་ཅང་གསལ་ལ་རླུང་སོགས་ནད་
རྣམས་ཀྱི། ། ལྷན་སྐྱེས་གདོན་གྱི་ངོས་འཛིན་བྱེད་ཚུལ་ནི། །རླུང་ལ་དཀོར་བདག་
རྒྱལ་པོ་ལྷན་སྐྱེས་གདོན། །གློ་ཚད་གཟེར་ལ་བཙན་དུག་ཀླུ་བཙན་དང་། ། རིམ་དང་
མཁྲིས་པར་མ་མོ་བྱང་སྨན་གནོད། །དེ་བཞིན་དམུ་སྐྲན་འབྲས་དང་ལྷོག་པ་དང༌། །
ཀླུ་གཉན་ས་བདག་གནོད་པར་ཤེས་བྱས་ནས། །དེ་མཐུན་རིམ་གྲོ་འབོག་པ་གནད་
དུ་བཟུང་། །ཚེ་རྟག་བླ་ཡི་རྩ་ལ་བརྟག་པ་ནི། །སྐྱོན་བརྒྱའི་བྱེད་པོ་འཇིག་ཚོགས་
ལྟ་བའི་མཐུས། །སྲིད་པར་སྐྱེ་བ་བླངས་པའི་མི་རྣམས་ཀྱི། །དྲོད་དང་རྣམ་ཤེས་རྟེན་
གྱུར་སྲོག་གམ་ཚེའི། །རྟེན་ནི་བླ་ཡིན་དེ་ཉིད་རྒྱུ་བའི་རྩ། །གྲེ་ཁུང་ཨ་སོའི་འོག་ཙམ་
ནས་གྱེས་ཏེ། །ཆུ་རྒྱུད་གསེབ་བརྒྱུད་སྲིན་ལག་རྩེར་སོང་བའི། །འཕར་རྩ་འདི་ཡིན་
འདི་ཉིད་མལ་གནས་ཚེ། །བླ་ཚེ་མལ་ན་གནས་པའི་རྟགས་ཡིན་བཟང་། །གལ་
ཏེ་རྩ་འདི་འགྱུར་ལྡོག་བྱེད་ན་ནི། །དེ་ཚེ་བླ་ཚེ་མི་བརྟན་གཉན་པར་དཔྱད། །སྡོད་
འཐེན་ཐང་ལྷོད་ལྕམ་དྲལ་དྲག་དལ་དང་། །སྟོད་སྨད་གཅོད་སོགས་མེད་པར་ལན་
གྲངས་བརྒྱར། །འཕར་བ་ལོ་བརྒྱ་ཐུབ་པའི་ལྟས་ཡིན་ལ། །དེ་བཞིན་སྐྱོན་དང་བྲལ་
བའི་འཕར་ཐེངས་རེའི། །ལོ་རེ་ཐུབ་པར་དཔྱད་པ་སྤྱི་བཏང་ཡིན། །
དེ་ལྟར་ན་རྩ་མདོ་འདི་ཉིད་འཆི་མེད་ཚེ་ཡི་རིག་བྱེད་བླ་ན་མེད་པ་འདིའི་སྔོན་
འགྲོའི་གཙོ་བོར་སྣང་བས། དཀའ་བའི་གནས་རྣམས་ཤིན་ཏུ་གསལ་བར་བཀྲལ་
ཅིང་། ལྷག་པར་ཅི་རིགས་པས་བསྡུ་ལུགས་དང༌། འགྲེལ་པ་འགའ་ཞིག་ཏུ། སྦམ་
བཤད་དང་བསྲེ་ཁུལ་གྱིས་བྱོལ་ཏེ་བཞག་པ་རྣམས། གཞུང་ཉིད་ལ་དྲི་མ་མེད་པའི་



154
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རིགས་པས་དཔྱད་བརྡར་ཕུ་ཐག་ཆོད་པར་བགྱིས་ཏེ། གང་ཡང་གནད་ཐེག་པའི་སྔར་
མེད་ཀྱི་འཆད་གསོལ་ཕྲན་བུས་ཀྱང་ཉེ་བར་བརྒྱན་ནས་ལེགས་པར་བཀོད་པ་ཡིན་
ནོ༑ ༑འདིར་ཡང་བོད་སྔ་ཕྱིའི་མཁས་པར་རློམས་པ་འགའ་ཅི་རིགས་པས་བབ་ཅོལ་
བྱས་པ་སྣང་མོད། འོན་ཀྱང་ཁབ་མིག་ཏུ་མཛུབ་མོའི་དཔེ་ལྟར། རྨོངས་པ་རྣམས་
ཀྱི་བློའི་བུག་པ་ཆུང་ངུར། མི་ཤོང་གིས་དོགས་ཏེ། རེ་ཞིག་སྔར་སྨོས་པ་ལྟར། ལྷན་
ཐབས་ཀྱི་ལུགས་སུ་བགྱིས་པ་ལས། དགག་བཞག་གི་སྤྲོས་པ་མ་བྱས་སོ། །
སྨྲས་པ། བགྲང་ཡང་དཔལ་ཐོབ་རྣམ་པར་དཀར་བ་དེས། །ཉེར་འཕངས་རྣམ་
དཔྱོད་ཟླ་བའི་མཇུག་མ་ཡིས། །བསྐྲུན་པའི་རྩ་དཔྱད་ལྷན་ཐབས་མ་ཀུར་རར། །འདུ་
བ་འཁྲུགས་སྙོམས་སྣང་བརྙན་བརྒྱ་ཕྲག་འཆར། །ཞེས་བྱ་བ་ནི་རང་བཞིན་བརྗོད་
པའི་ཚིགས་སུ་བཅད་པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་བུ་
བཞི་པ། ཕྱི་མ་འཕྲིན་ལས་རྒྱུད་ཀྱི་ལྷན་ཐབས། དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས་རྩ་དཔྱད་ཀྱི་དོན་རྣམ་པར་
བཤད་པའི་ལེའུ་སྟེ་དང་པོའོ།། །།
ཆུ་དཔྱད་ཀྱི་དོན་རྣམ་པར་བཤད་པའི་ལེའུ།
༈ དེ་ནས་ཆུ་ལ་དཔྱད་པའི་སྔོན་འགྲོ་ནི། །ཇ་དང་ཆང་སོགས་མང་བར་
འཐུང་བའམ། །ཡང་ན་སྐོམ་པར་སྡོད་དང་ཉལ་པོ་དང་། །འགྲོ་འཁྲུགས་སེམས་ལས་
ལ་སོགས་ཆུ་འཁྲུགས་སྤངས། །དུས་ནི་ཉི་མདངས་ཐོག་མར་འཕོག་དུས་དང༌། །
སྣོད་ནི་ལྕགས་དཀར་ཡོལ་གོ་མཁར་གཞོང་སོགས། །ཧ་ཅང་དཀར་མིན་ཆུ་མདོག་
མི་འགྱུར་བཟང་། །གཞུང་དུ་དཀར་ཡོལ་རུང་བར་གསུངས་པ་ནི། །ཤིན་ཏུ་དཀར་



ལྷན་ཐབས།
155
བ་མིན་ལ་དགོངས་པ་སྟེ། །གཞན་དུ་ཧ་ཅང་དཀར་བའི་ཡོལ་གོ་དེས། །ཆུ་མདོག་
བསྒྱུར་བ་མངོན་སུམ་ཡུལ་ཡིན་ལ། །དེ་ཕྱིར་སྨན་དཔྱད་སོ་མ་ར་ཛར་ཡང་། །རབ་
དཀར་ཡོལ་གོ་སྤང་བར་གསུངས་པ་ཡིན། །དེ་བཞིན་དམར་སེར་སྔོ་ལྗང་ལ་སོགས་
ཀྱང་། །ཆུ་མདོག་འགྱུར་ཕྱིར་སྤངས་བ་གནད་དུ་བཟུང་། །འགྱུར་བའི་ཚུལ་ནི་ཟས་
སྐོམ་ཕོ་བ་རུ། །དྭངས་སྙིགས་སོ་སོར་ཕྱེ་བའི་སྙིགས་མ་དེ། །རྒྱུ་མའི་ནང་དུ་གར་
སླ་བྱེ་བ་ཡིས། །སླ་བ་རྒྱུ་གྲོགས་རྩ་ནས་ལྷང་བ་རུ། ། འགྲིལ་བ་སླ་ཡང་ཕྱི་རུ་འབྱུང་
བ་ཡིན། །ནད་མེད་ཆུ་ནི་ཅུང་ཟད་སླ་ཉམས་ལ། །ཁ་དོག་དཀར་སེར་སྤྲེ་དྲི་མནམ་
པ་ཅན། །རླངས་པ་ཆེ་ཆུང་རན་ཅིང་ཡུན་ཡང་རན། །མེ་ཏོག་སྙོམས་ཤིང་ཀུ་ཡ་སྔོ་
སེར་གྱིས། །ཆུ་ཡི་བར་ཀུན་ཡེམ་མེ་ཁྱབ་པ་དང་། །སྤྲིས་མ་དབྱར་དུས་རླུང་གིས་
མ་བསྐྱོད་པའི། །ཀོ་ཆུའི་སྤྲིས་མ་ཙམ་ལ་རླངས་ཡལ་དུས། ། མཐའ་ནས་དབུས་སུ་
སྒོར་མོར་ལྡོག་པ་དང་། །ལོགས་རྗེས་དཀར་སེར་དྭངས་མ་སྤྱིར་བཏང་དང་། །སྦྲུམ་
མར་མཚོ་ལྟར་སྔོ་བར་དམིགས་བསལ་ཡིན། །བརྟག་པའི་དུས་གསུམ་བརྟག་ཚུལ་
དགུ་ཞེས་པའི། །དུས་གསུམ་ཚན་མོ་ངད་ཡལ་གྲང་བ་གསུམ། །བརྟག་ཚུལ་དགུ་
ནི་མདོག་རླབས་དྲི་མེ་ཏོག །ཀུ་ཡ་སྤྲིས་མ་ལྡོག་དུས་ལྡོག་ཚུལ་དང༌། །ལོགས་
རྗེས་དགུ་པོ་དེ་ལས་བཏང་འཕྲལ་དུས། །དྲི་རླངས་མདོག་དང་མེ་ཏོག་བཞི་ལ་
བརྟགས། ། དེ་ལས་ཐོག་མར་དྲི་ལ་བརྟག་ཚུལ་ནི། ། རླུང་ལ་གཡའ་དྲི་མཁྲིས་
པར་བསུར་དྲི་དང༌། །བད་ཀན་ཤ་དྲི་འདུས་པར་ཚིལ་དྲི་མནམ། །ཁྲག་ལ་ཁྲག་དྲི་
ལྷོག་པར་ཀླད་དྲི་དང༌། ། རྣག་ལ་རྣག་དྲི་མནམ་ལ་ཚད་པ་སྤྱིར། །ཕོག་པའི་ཞེན་ལོག་
མནམ་མི་འདོད་པ་བྲོ། །དྲི་མ་ཆུང་དང་གཏན་མེད་གྲང་ཆུ་དང་། །གལ་ཏེ་ཆུ་ལ་ཟས་
དྲི་མནམ་ན་ནི། །ཟས་གང་དྲི་མནམ་དེ་ཉིད་མ་ཞུར་ངེས། །ཆུ་ཚན་ཕོག་འདྲའི་རླངས་
པ་རྒྱས་ཚད་ཆུ། །རླངས་པ་ཆུང་ཡང་ཡུན་རིང་མ་ཡལ་ན། །དེ་ཉིད་ཚད་བ་གམ་བམ་
ཡང་ན་རྙིང་། །རླངས་ཆུང་ཡལ་རྐྱེན་བད་རླུང་གྲང་ཚད་དང༌། །རླངས་པ་རེས་ཆེ་
རེས་ཆུང་ཚ་གྲང་འདྲེས། །མདོག་ནི་སྔོ་ལ་སླ་བ་རླུང་ཆུ་དང༌། །སེར་ན་མཁྲིས་ཆུ་



156
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
དཀར་ན་བད་ཀན་ཆུ། །དམར་པོ་ཁྲག་ཆུ་འདྲེས་པ་ལྡན་འདུས་ཆུ། །རྒྱ་ཤལ་ཆུ་
སེར་ནག་གམ་འཇའ་འདྲ་དུག །དམར་སེར་སྐྱ་དུག་འགྲམས་སམ་འཁྲུགས་ཆུར་
གསུངས། །ལྦུ་བ་ཕྲ་སེར་སངས་སྐྱེན་མཁྲིས་པ་དང་། །སྔོ་ལ་ཆེ་བ་རླུང་གི་ལྦུ་བ་
ཡིན། །མཆིལ་མ་ཆུར་བསྐྱུར་རྣམ་པ་བད་ཀན་དང་། །ཁྲ་ཚོམ་འཇའ་ཚོན་འདྲ་བ་
དུག་ཏུ་དཔྱད། །ལྦུ་བ་དམར་ན་ཁྲག་དང་དབུས་ནས་མཐར། །ཕུག་རོན་ཁྲ་ཡིས་
གཏོར་འདྲ་བྱེར་བ་ཡིན། །ངད་ཡལ་དུས་སུ་ཀུ་ཡ་སྤྲིས་མ་ལ། །ལྡོག་ཚུལ་ཀུ་
ཡ་ར་སྤུ་འདྲ་ན་རླུང་། །བལ་འདབ་ཆུར་བསྐྱུར་རྣམ་པས་སྣོད་གཏིང་སྒྲིབ། ། ཁྲག་
མཁྲིས་ནད་ཡིན་རྟ་དཀར་སྤུ་ཡི་རྩེ། །ཕྲ་མོ་གཏོར་འདྲ་བད་ཀན་གྲང་ཆུ་ཡིན། །ཁ་
དོག་སྣ་ཚོགས་སྤྲིན་འདྲ་གློ་ནད་དང་། །ཀུ་ཡ་རྣག་དང་འདྲ་ན་རྣག་ཉིད་ཡོད། ། སྔོ་སྐྱ་
སིབ་སིབ་བྱེ་མའི་རྣམ་པ་ཅན། །མཁལ་ནད་རྟགས་ཡིན་ཀུ་ཡ་སེ་ཉིག་པ། །མཁལ་
མའི་རྩ་འགག་ཉལ་པོ་མི་ནུས་གསུངས། །ཀུ་ཡ་སྟེང་གནས་སྙིང་ག་ཡན་ཚད་དང༌། །
འོག་ནས་ལྟེ་བ་མན་ལ་ནད་ཡོད་ལ། །བར་གནས་དེ་གཉིས་བར་གྱི་ནད་རྟགས་ཡིན།
།དེ་ནས་སྤྲིས་མ་འཐུག་ན་ཚ་བ་དང་། །སྲབ་ན་གྲང་བ་བླང་བཏུབ་ཞག་རྒོད་དེ། །དེ་
ཉིད་མེ་ལ་བསྲེགས་པའི་བསུར་དྲི་མནམ། །བཅོས་མི་དགོས་ལ་གསུར་དྲི་མི་འབྱུང་
ན༑ ༑ལུས་ཟུང་ཞུ་བས་དེ་མཐུན་སྨན་གཏོང་གཅེས། །ཆུ་མ་འཁྱོམ་ན་སྤྲིས་མ་ཆད་ན་
སྐྲན། །སྐབས་འདིའི་སྤྲིས་མ་དུམ་བུས་ཆད་པ་ཡི། །གཟུགས་ལས་གདོན་ངོས་བཟུང་
བ་གཞན་ལའང་། །འདྲ་སྙམ་འོན་ཀྱང་འགྲེལ་བྱེད་མཁན་པོ་འགའ། །འདིར་ཡང་སྦོམ་
བཤད་ཟོལ་གྱི་འབྱོར་ཞིང་འགྲོས། །ངད་ཡལ་དུས་འདིར་སྤྲིས་མར་བརྟག་བཏུབ་
ཕྱིར། །སྤྲིས་མར་བརྟག་ཚུལ་སྐབས་འདིར་གསུངས་པ་ལས། །ལོགས་རྗེས་སོགས་
སུ་བརྟགས་ཀྱང་རུང་བ་ཡིན། །ལྡོག་དུས་གྲང་ཆུ་རླངས་ཡལ་རྗེས་ལ་ལྡོག །ཚ་ཆུ་
རླངས་མ་ཡལ་བར་ཚ་ལྡོག་བྱེད། །ཚ་གྲང་སྙོམས་ལ་རླངས་ཡལ་ལྡོག་པ་མཉམ། །
འོན་ཏེ་དགུན་དུས་ལྡོག་རྐྱེན་དབྱར་དུས་བུལ། །སྟོན་དཔྱིད་རན་པར་ལྡོག་པ་དུས་
དབང་ཡིན། །ལྡོག་དུས་སྣོད་གཏིང་འབུར་གཤོང་བྱ་བ་ཡིན། །ཆུ་ལ་སྲབ་འཐུག་བྱུང་



ལྷན་ཐབས།
15
ཚེ་སྲབ་རིམ་ནས། །ཁད་ཀྱིས་ལྡོག་པ་གྲང་ཆུའི་ལྡོག་ཚུལ་དང་། །མཐིལ་ནས་ལོང་
ལོང་ལྡོག་པ་ཚ་བ་གསར། །མཐའ་དབུས་སྐང་བྲེས་ཤར་ཤར་ལྡོག་པ་ནི། ། རྙིད་ཚད་
ཡིན་ལ་སྔོན་དུ་ཀུ་ཡ་དང་། །དེ་ནས་ཆུ་ལྡོག་ཚ་གྲང་འདྲེས་མར་དཔྱད། །གྲང་བའི་
འཁྲུ་བ་འབྱམས་དང་ཚ་བ་བྱེར། །གདོན་ཤས་ཆེ་དང་ཉལ་པོ་དྲག་པའི་ཆུ། །ལྡོག་
མིན་འོན་ཏེ་སྤྱི་བཏང་དམིགས་བསལ་དབྱེ། །ལོགས་རྗེས་བརྟགས་པ་མདོག་དང་
གར་སླ་སྟེ། །མདོག་ནི་མཚན་མོའི་དུས་དང་བརྟག་ཚུལ་མཚུངས། །གར་སླ་གར་ན་
ཚ་བའི་ཆུར་དཔྱད་ལ། །སླ་ན་གྲང་བའི་ཆུ་རུ་ངེས་པར་བྱ། །དེ་ནས་ཆུ་ཡི་ནོར་འཕྲང་
བསལ་བ་ལ། །གབ་ཚད་བད་རླུང་གྲང་བ་གསུམ་གྱི་ཆུ། ། སྔོན་པོར་མཚུངས་ཀྱང་གྲང་
ཆུ་ཤིན་ཏུ་སླ། །གབ་ཚད་སྤུ་ཕྲ་སངས་རྐྱེན་བད་རླུང་ལ། །མེ་ཏོག་ཆེ་ཞིང་སངས་པ་
ཧ་ཅང་བུལ། ། སྟོང་ཚད་ཁྲག་ཆེད་དམར་པོ་མཚུངས་ནའང་། །སྔ་མ་སྦུ་བ་ཆེ་སླ་ཅིག་
ཤོས་གར། །དམར་ཉོག་རླངས་ཆེ་ལྦུ་བ་ཕྲ་བས་འབྱེད། །བད་སྨུག་ཆུ་སེར་སྨུག་པོ་
སྨུག་པོ་རུ། །མཚུངས་ཀྱང་སྔ་མ་སྐ་དུག་ཆུ་སེར་ལ། །དྭངས་ཤིང་དྲི་མ་ཆུང་བའི་རྣམ་
པར་དབྱེ། ། མཆིན་མཚེར་མཁལ་གསུམ་དམར་པོར་མཚུངས་ནའང་། ། ཀུ་ཡ་སྙོམས་
ཁྱབ་པར་སྟེང་གནས་པས་འབྱེད། །དེ་ནས་འཆི་ཆུ་ངོས་བཟུང་བྱེད་ཚུལ་ནི། །ཁྲག་
འདྲ་ཀོ་རུལ་མནམ་དང་ཚ་ཆུ་ཡི། །རྟགས་ཚང་ཀུ་ཡ་སངས་ནས་མི་ལྡོག་གཉིས། །
ཚ་བའི་སྨན་དཔྱད་ཟས་དང་སྤྱོད་ལམ་གྱིས། །བཅོས་ཀྱང་མི་འགྱུར་ཚ་བའི་འཆི་ཆུ་
ཡིན། །སྔོ་ཞིང་དྲི་རླངས་སྦུ་བ་ཀུ་ཡ་མེད། །བཅོས་པས་སྐྱེད་མེད་གྲང་བའི་འཆི་ཆུར་
བཤད། །སྔོ་ནག་དྭངས་སྙིགས་བྱེ་བ་རླུང་ནད་དང༌། །ཆུ་རྩའི་ཁུ་བ་ཆད་འདྲ་མཁྲིས་
པ་དང་། །མཚལ་ཆད་ཁྲག་དང་འོ་རུལ་བད་ཀན་དང་། །སྣག་ཚ་ཆད་འདྲ་འདུག་སྟེ་
སོ་སོ་དབྱེ། །སྨན་སྤྱད་ཟས་སྤྱོད་སོགས་ཀྱིས་མི་འགྱུར་ན། །ངེས་པར་ལྔ་པའི་ལམ་
དུ་འཇུག་པ་ཡིན། །གལ་ཏེ་ཁ་ལམ་ཚ་གྲང་ནད་ཡོད་ཚེ། །དྲི་ཆུ་ཁོང་ནས་ལོག་ཀྱང་
འཆི་ཆུ་མིན། །སྐབས་གཞན་དྲི་ཆུ་ཁོང་ནས་ལོག་པ་དེ། །འདུ་བ་ཁོང་རུལ་ཞེས་བྱ་
འཆི་ཆུར་གསུངས། །གདོན་ཆུ་སྤོར་ཐང་གཙུག་ལག་ལས་གསུངས་པའི། །སྲིད་



15
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
པའི་རུས་སྦལ་སེར་པོའི་རྣམ་པ་རུ། །བརྩི་ལ་སྐྱེས་པ་ཐབས་ཀྱི་རང་བཞིན་ཉིད། །ཁ་
སྦུབ་དྲི་ཆུ་མོ་སྦལ་གན་རྐྱལ་ཚུལ། །བུད་མེད་ཤེས་རབ་རང་བཞིན་གན་རྐྱལ་པ། །དྲི་
ཆུ་ཕོ་སྦལ་ཁ་སྦུབ་ཚུལ་དུ་བརྩི། །དེ་ཡང་ཚད་ལྡན་རྒུལ་བསྐྱོད་མི་འོང་ཞིང་། །ཉི་
མདངས་ཕོག་པར་སྣོད་བཅུག་བལྟ་བྱ་ཕོར། །ནུབ་དང་བུད་མེད་ཡིན་ན་ཤར་ཕྱོགས་
སུ༑ ༑ཁ་བལྟས་དྲི་ཆུ་འཚག་ཅིང་བལྟ་བ་ཡིན། །འོན་ཏེ་ཟུངས་ཟད་ནད་པར་གང་
བདེ་ནས། །འཚག་ཅིང་མི་སྐྱོ་ཉེ་མོའི་འོད་ལ་བལྟ། །དེ་ཡང་དྲི་ཆུའི་སྣོད་ཁར་ཤིང་
བུ་བཞི། །ཕན་ཚུན་བསྣོལ་མལ་བཏང་བའི་ལིང་ཚེ་དགུའི། །ཕོ་ལ་རུས་སྦལ་མགོ་
ལྷོ་གན་རྐྱལ་དུ། །གནས་པའི་གཡས་གསུམ་ལྷ་མི་གདོན་གྱི་ས། །གཡོན་གསུམ་
དུར་ཁང་ཞིང་ས་དབུས་མ་གསུམ། །ཕ་མེས་རང་དང་བུ་ཚའི་ས་རུ་བརྩི། །མོ་ལ་
རུས་སྦལ་ཁ་སྦུབ་གནས་པའི་ཕྱིར། །གཡས་གཡོན་ལིང་ཚེ་གསུམ་གསུམ་འདི་ལ་
ཟློག །དེ་ནས་བརྟག་ཚུལ་དངོས་ནི་ལྷ་ས་སོགས། །སོ་སོའི་ལིང་ཚེར་གཞན་ལས་
ཁྱད་ཞུགས་པའི། །ལྡོག་སྣ་རིང་ངམ་གཏན་ནས་མི་ལྡོག་དང་། །ཡང་ན་ལྡོག་རྐྱེན་དེ་
བཞིན་ལྦུ་བ་མང་། །ལྦུ་བ་ཉུང་ངམ་གཏན་ནས་མེད་པ་སོགས། །བྱུང་ན་དེ་ཉིད་གདོན་
གྱི་རྟགས་སུ་བཟུང་། །དེ་ཡང་ལྷ་སར་བྱུང་ན་ལྷ་སྲུང་གནོད། །མི་དང་གདོན་སར་དྲི་
ཕོ་དྲི་མོ་དང་། །སྲིད་པའི་སྤྱི་འདྲེའི་གནོད་པར་རིམ་གྱིས་རྟགས། །དབུས་གསུམ་
རིམ་པར་ཆག་འདྲེའམ་རྦད་འདྲེ་དང་། །གྲོགས་ཀྱི་མགོས་འདྲེ་མ་སྲུའི་ཕྱི་འདྲེར་
བཟུང་། །ཁང་དུར་ཞིང་ས་གསུམ་པོ་གང་རུང་དུ། །བྱུང་ན་དེ་ཡི་གནས་པའི་འདྲེ་ཡི་
གནོད། །ད་དུང་ཕྱོགས་དང་མཚམས་ལ་སྦྱོར་ཚུལ་དང་། །འདྲ་བའི་གཟུགས་ལས་
གདོན་ངོས་བཟུང་ཚུལ་སོགས། །མང་མོད་བླུན་རྨོངས་སྐྱེ་བོས་རྟོགས་དཀའ་བས། །
རེ་ཞིག་གཅེས་བསྡུས་འདི་ཉིད་ངེས་པར་གྱིས། ། །
དེ་ལྟར་ན་ཆུ་དཔྱད་འདི་ལའང་ད་དུང་སྐད་དང་རོ་དང་རེག་བྱ་ལ་བརྟག་
ཚུལ་སོགས་ཆེས་ཕྲ་བའི་གནས་དུ་མ་ཞིག་ཡོད་ལ། དེ་དག་ཀྱང་ཁོ་བོ་ཡོངས་འཛིན་
མཁས་པ་ཆེན་པོ་རྣམས་ཀྱི་བཀའ་དྲིན་ལས་འཛད་དུ་མེད་པའི་ལེགས་བཤད་ཀྱི་



ལྷན་ཐབས།
15
གཏེར་དུ་སོན་གཤིས། ཇི་བཞིན་འཆད་པའི་རྔོ་མི་ཐོགས་པ་མིན་རུང༌། དེང་དུས་
ཀྱི་སྐྱེ་བོའི་བློ་དང་མི་འཚམས་པས་རྒྱས་སྤྲོས་ལ་དགོས་ནུས་ཆེ་བ་མ་མཐོང་ནས།
འདིར་མེད་དུ་མི་རུང་བའི་གལ་འགག་རྣམས་གནད་ཕིག་ཅིང་གོ་སླ་བའི་ཚིག་གིས།
ཅི་རིགས་པར་བསྡུས་ནས་བཤད་པ་ཡིན་ནོ། །འོན་ཏེ་བློ་གྲོས་ཀྱི་རྩལ་དང་ལྡན་པ་
རྣམས་ནི་འདི་ཙམ་གྱིས་ཆོག་པ་མིན་ཏེ། རྒྱ་ཆེ་བའི་གཞུང་ལུགས་རྣམས་ཅི་ནས་
ཀྱང་ཤེས་པར་བྱ་བའི་གནས་ཕུན་སུམ་ཚོགས་པ་ཡིན་པའི་ཕྱིར་རོ། །དེང་སང་
ནི་རྩ་དཔྱད་དང་ཆུ་དཔྱད་ཀྱི་དོན་བཤད་མ་ཐག་པ་འདི་ཙམ་ལ་ཡང་ངེས་ཤེས་མ་
འདྲོང་པར། རྩ་ཆུ་སོགས་ལ་རྟོག་བུལ་གྱི། ཚོད་སླན་སྦྱོར་ཚུལ་ནོར་བ་རེ་བྱིན་ནས།
སྨན་པ་ཆེན་པོར་ཁས་འཆེ་བ་མང་མོད། དེ་དག་གསོ་དཔྱད་པ་ཞེས་མིང་སྙན་པོར་
བཏགས་པ་ལས། དོན་རང་ལ་སྙིང་གཏོད་པ་པོ་དག་གི སྲོག་ལ་རྒོལ་བའི་གཤེད་
མ་མཐར་ཐུག །གཤིན་རྗེའི་ཞགས་ཐོག་མངོན་སུམ་དུ་གྱུར་བའོ། །དེ་བས་ན་ཚུལ་
འདིས། འདི་དང་ཕྱི་མའི་དོན་སྒྲུབ་པར་འདོད་པ་དག་གིས། ཐོག་མར་ཁོ་བོས་སྦྱོར་
བཞིན་པ་འདི་ཙམ་ཞིག་མ་ཐའང་ངེས་པར་བྱས་པ། དེ་ནས་རྒྱུད་དགོངས་འགྲེལ་ལ་
ཞིབ་ཏུ་སྦྱངས་ནས་མིང་དོན་མཚུངས་པའི། ཚེ་རིག་པའམ། གསོ་དཔྱད་པའི་ཁྱུར་
ཚུད་པར་བྱའོ། །
སྨྲས་པ། རིག་བྱེད་སྨྲ་བའི་གྲགས་སྙན་རིན་ཆེན་ཐོད། །མཛེས་ཀྱང་ལོག་
འཚོས་གདུག་པ་གཏོང་བ་ཡི། །དེང་དུས་རོ་འཛིན་གཉིས་མེད་ལྟོ་འགྲོ་འགར། །འདི་
ན་འགྲེ་བའི་སྲོག་འཚོའི་བྱེད་པོར་འཇེབས། །གལ་ཏེ་ནད་མེད་སོ་ནམས་གཡུར་ཟ་
བར༑ ༑སྨན་པའི་གྲགས་སྙན་ཐན་ཁྱེར་འབྲུག་སྒྲ་ལས། །ཚུལ་མཐུན་སྨན་དཔྱད་གྲུ་
ཆར་མི་དགོས་ན། །དེ་ལྟར་རུང་མོད་གཞན་དུ་བག་ཡོད་གྱིས། །ཞེས་བྱ་བ་ནི་བར་
སྐབས་ཀྱི་ཚིགས་སུ་བཅད་པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་



160
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས། དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས་ཆུ་དཔྱད་ཀྱི་དོན་རྣམ་པར་
བཤད་པའི་ལེའུ་སྟེ་གཉིས་པའོ།། །།
ཐང་སྦྱོར་གྱི་དོན་རྣམ་པར་བཤད་པའི་ལེའུ།
༈ དེ་ནས་ཞི་བྱེད་ཐང་གི་སྦྱོར་བ་ལས། །དང་པོ་མགོ་ཐང་གསུམ་པའི་སྦྱོར་
བ་ནི། །དུར་ཐོད་ལོ་མང་འདས་པ་རྙེད་ན་རབ། །མིན་ཀྱང་ཉི་ལྷག་ཆར་གྱིས་གདུངས་
པ་ཡིས། །སྣུམ་རྩི་ཟད་པའི་ཐོད་པ་རྙིང་པ་དགོས། །དེ་ཡང་ཕོ་ལ་མོ་དང་མོ་ལ་ཕོ། །
རྒན་ལ་གཞོན་དང་གཞོན་ལ་རྒན་ཐོད་བསྔགས། །དེ་དང་བྱེ་ཀློང་སོགས་ནས་རྙེད་
པ་ཡི། །སྲོག་ཆགས་འབྲུག་གི་རུས་པ་འཁྲུལ་མེད་དང་། །སུམ་ཅུ་ཏིག་གསུམ་ཆ་
མཉམ་རན་བཏགས་ཏེ། །ཆུ་ཕུལ་གསུམ་དུ་བརྟེན་ནས་བསྐོལ་བ་ཡིས། །ཕུལ་དོ་
ཐག་ནས་ཕུལ་གང་ལུས་པ་དེ། །གྲང་མོར་བཏུང་བས་རླུང་མཁྲིས་བད་ཀན་དང་། །
ཡ་མ་དཀར་ནག་རྨེས་སོགས་མགོ་ནད་སེལ། ༈ །ལྕགས་ཕྱེ་སྐྱེར་པའི་བར་ཤུན་མ་
རུ་ར། །བ་རུ་བོང་ཆུང་སྐྱུ་རུ་དཀར་པོ་སྟེ། ༈ །ལྕགས་ཕྱེ་ལྔ་ཐང་གྲང་བཏང་མིག་ནད་
སེལ། །རུ་རྟ་རིག་མཆོག་ནག་པོ་ཨ་རུ་སྟེ། །རུ་རྟ་གཉིས་ཐང་རྣ་བའི་རྣག་སོགས་
གཅོད། ༈ །སྐྱེར་པའི་བར་ཤུན་མཁན་སྐྱ་བསྡུས་པ་ལ། །དོམ་མཁྲིས་བཏབ་པས་
སྐྱེར་བ་སུམ་ཐང་གིས། །སྣ་ཁྲག་འཛག་གཅོད་ནག་མཚུར་སེང་ཁྲོམ་དང་། །ཨ་རུ་ར་
ཏེ་ནག་མཚུར་སུམ་ཐང་ཉིད། །གྲང་ནས་མཁུར་བསྐང་ཁ་རུ་ཅུང་འཛིན་ཅིང་། །འཕོ་
བ་ལན་འགའ་བྱས་པས་ཁ་ནད་སེལ། ༈ །བོང་ང་དཀར་དང་ལྡུམ་རྭའི་ཤིང་མངར་
དང་༑ ༑སྤང་རྒྱན་དཀར་གསུམ་བསྡུས་པའི་ཁུ་བ་ལ། །ཅུ་གང་ཀར་སྦྱར་བོང་ང་ལྔ་ཐང་
གིས། །སྐད་འགག་གྲེ་བ་ཚ་ཞིང་སྐོམ་པ་སེལ། ༈ །ས་བཟང་ཕ་གུ་སོང་ཏང་བསྡུས་ཁུ་
ལ༑ ༑འུ་སུ་ཀར་སྦྱར་སོ་ཕག་སུམ་ཐང་གིས། །མཁུར་བཀང་ཁ་ལྕེ་གྲེ་བ་སྐོམ་པ་



ལྷན་ཐབས།
161
སེལ། ༈ །ཙནྡན་དཀར་པོ་ཛཱ་ཏི་སྙིང་ཞོ་སྟེ། །ཙནྡན་སུམ་ཐང་བསྡུས་གྲང་སྙིང་
ཚད་འཇོམས། ༈ །སྲོ་ལོ་དཀར་པོ་ཤིང་མངར་ལི་ག་དུར། །རྒྱ་སྐྱེགས་སྲོ་ལོ་བཞི་ཐང་
བསྡུས་གྲང་གིས། །གློ་བའི་ཁྲག་ཚད་གཟེར་སེལ་ལུད་པ་འགོག ༈ །བྲག་ཞུན་གང་
རྙེད་བ་ལེ་བ་ཤ་ཀའི། །བསྡུས་ཁུར་ཁ་ཆེ་གུར་གུམ་དོམ་མཁྲིས་བཏབ། །བྲག་ཞུན་ལྔ་
ཐང་མཆིན་ཚད་སེལ་བའི་མཆོག ༈ །ལི་ཤི་གསེར་མེ་ཨ་རུ་གསུམ་སྦྱར་བའི། །ལི་
འཤུ་སུམ་ཐང་མཚེར་ཚད་སྦོ་འཁྲོག་སེལ། །ཨ་རུ་རྒྱ་སྐྱེགས་ཞུ་མཁན་བཙོད་མདུད་
དེ༑ ལྟ་ཨ་རུ་བཞི་ཐང་མཁལ་ཚད་གཟེར་འཁྲིག་དང་། ། རྒྱུ་ལོང་སྨད་ཚད་འཇོམས་པའི་
བདུད་རྩི་ཡིན། ༈ །ལོ་བརྒྱད་པའམ་དགེ་སློང་དྲི་ཆུ་དང༌། ། ཀུན་བཟང་རྩ་ཡི་ཁུ་བ་
བསྲེས་པ་ཡི། །རྒྱ་སྣག་གཉིས་སྦྱར་དྲི་ཆུ་གཉིས་ཐང་གིས། །ཕོ་བའི་ཡུལ་གྱི་ཚད་
པ་སེལ་བར་བྱེད། ༈ ། སྙ་ལོ་དཀར་པོ་དུས་བཏུས་རྩ་བ་དང་། །བཙོད་དང་བོང་ང་
སྙ་ལོ་སུམ་ཐང་ངམ། །དུག་ཉུང་བོང་དཀར་བ་དུར་བ་ལེ་ཀ །ཨིཎྜ་བཞི་ཐང་རྒྱུ་ལོང་
སྣོད་ཚད་སེལ། །དེ་ལ་འབྲས་དང་ཀ་པེད་བཏབ་པ་ཡིས། །ཀ་པེད་དྲུག་ཐང་ཚ་འཁྲུ་
གཅོད་པར་བྱེད། ༈ །གཟེ་མ་ར་མགོ་ལྕམ་པ་སྡིག་སྲིན་ཏེ། །གཟེ་མ་སུམ་ཐང་ཆུ་
འགག་འབྱིན་པས་མཆོག ༈ །བ་སྤུ་དཀར་པོ་ར་མཉེ་གཟེ་མ་སྟེ། ། བ་སྤུ་སུམ་ཐང་
མངལ་ཚད་སེལ་བ་བཅས། །གནས་ཀྱི་ཚ་སེལ་བཅུ་ཕྲག་གཅིག་དང་བདུན། །གསལ་
བར་བཤད་ཟིན་རིགས་ཀྱི་ཚ་སེལ་ནི། ༈ །ཨ་བར་སྐྱུར་ཏེ་འབྲས་བུ་སུམ་ཐང་གིས།
།རིམས་འཁྲུག་ཚ་བ་གསར་རྙིང་སེལ་བར་བྱེད། ༈ །མ་ནུ་ལ་སོགས་མ་ནུ་བཞི་ཐང་
གིས། །རིམས་ཚད་སྨིན་བྱེད་བད་ཀན་སྐྱ་སྨུག་དང་། ། སྟོང་ཚད་ཁྲག་གཟེར་ལ་
སོགས་སེལ་བ་སྟེ། །འདི་ཡི་སྦྱོར་ཚུལ་མང་ཡང་ཟུར་མཁར་ལུགས། ༈ །མ་ནུ་བ་ཏྲ་
སླ་ཏྲེས་ཆ་མཉམ་ལ། །ཀཎྜ་ཀ་རི་དེ་ཉིས་འགྱུར་བ་དང་། །ལྷ་སྐྱ་ཚྭ་འདེབས་ཙམ་ཞིག་
བསྣན་པ་ཡིན། །འདི་དང་འབྲས་བུ་སུམ་ཐང་བསྲེས་པ་ལ། །ནོར་བུ་བདུན་ཐང་ཞེས་
གྲགས་རིམས་འཁྲུགས་དང་། ། ལུད་པ་ཁྲག་གཟེར་ཚ་བ་གསར་རམ་རྙིང་། །མདོར་
ན་ཚ་སེལ་ཐང་སྦྱོར་ཡོངས་ཀྱི་མཆོག ༈ །ཏིག་ཏ་གང་རུང་སླེ་ཏྲེས་གསེར་མེ་དང་།



162 ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
།བྱི་ཚེར་སྦྱར་བའི་ཏིག་ཏ་བཞི་ཐང་གིས། །རིམས་ཚད་ལྕི་ཞིང་ཐིབས་པ་སེལ་བར་
བྱེད། ༈ །ལྕགས་ཏིག་ཧོང་ལེན་སྐྱུ་རུ་བ་ཤ་ཀ །ཏིག་ཏ་བཞི་ཐང་ཁྲག་འཁྲུགས་ཚ་བ་
འཇོམས། །ཨ་རུ་རེ་རལ་བོང་དཀར་བསྡུས་ཁུ་ལ། །ཚ་ལ་བཏབ་པའི་རེ་རལ་བཞི་
ཐང་ཞེས། །སྦྱར་དུག་ཤ་དུག་འཇོམས་པའི་གནམ་ལྕགས་ཡིན། ༈ །མ་ནུ་པ་ཏྲ་རུ་རྟ་
པུ་ཤེལ་རྩེ། །བ་ཤ་ཀ་སྦྱར་པུ་ཤེལ་བཞི་ཐང་ཉིད། །བསྡུས་ཁུ་གྲང་བཏང་སྨུག་པོའི་
འཕྲལ་ཟུག་གཅོད། ༈ །སེང་ལྡེང་ཨ་རུ་ཀྱི་ལྕེ་དཀར་པོ་དང༌། །སྐྱེར་པའི་བར་ཤུན་
སེང་ལྡེང་བཞི་ཐང་ནི། །ཆུ་སེར་ཚ་བ་སྐེམ་པའི་བྱིན་ཟ་ཡིན། །ཏིག་ཏ་ཀྱི་ལྕེ་དཀར་
པོ་བོང་དཀར་ཏེ། །ཏིག་ཏ་སུམ་ཐང་མཁྲིས་ཚད་རྒྱས་པ་འཇོམས། ༈ །དེ་ལྟར་གཞུང་
གི་རིགས་ཀྱི་ཚ་སེལ་བརྒྱད། །དེ་སྟེང་བདུན་ཐང་བསྣན་པའི་སེང་འབྲུ་དགུ། །ནག་
འགྲོའི་ཀླག་ཆོག་ཚུལ་དུ་བཀོད་པ་ཡིན། །འབྲས་བཀྲུས་ཁུ་བར་སྤུ་ཤེལ་རྩེ་དང་
སྤྲད། །བཏབ་པའི་འབྲས་བཀྲུས་སུམ་ཐང་ངེས་མེད་དུ། །ཧུབ་ཆུང་ལན་མང་བཏུང་
བས་སྐྱུག་པ་གཅོད། །ཤིང་ཐོག་བིལ་པ་དང་ནི་མོན་ཆ་ར། །ད་ཏྲིག་སྐྱེར་བའི་མེ་ཏོག་
དར་བར་བཏབ། །བིལ་བ་བཞི་ཐང་རྩེ་གུར་བཏང་བ་ཡིས། །ཚ་གྲང་གཉིས་ཀའི་འཁྲུ་
བ་གཅོད་པར་བྱེད། ༈ །སོ་མ་ར་ཛཱ་བོང་དཀར་བསྡུས་པ་ཡི། །བོང་ང་གཉིས་ཐང་
དུག་གི་ཚ་སྐྱུག་གཅོད། ༈ །གུར་གུམ་དོམ་མཁྲིས་རྒྱ་སྐྱེགས་སྦྱར་བ་ཡིས། །གུར་
གུམ་སུམ་ཐང་ཁྲག་ཚད་སྐྱུག་པ་གཅོད། ༈ །སྤུ་ཚ་དཀར་པོ་སྐྱེར་པའི་བར་ཤུན་དང་།
།མཁན་སྐྱ་རམ་པ་རྒྱ་ཚོས་བསྡུས་ཁུ་ལ། །གུར་གུམ་དོམ་མཁྲིས་མི་མཁྲིས་སྤུ་དཀར་
འབྲུ། །སྲན་མའི་མེ་ཏོག་ལྔ་བཏགས་བསྡེབས་པ་ཡིས། །སྤུ་རྩ་བཅུ་ཐང་ཁྲག་ཤོར་
མ་ལུས་གཅོད། །དབང་ལག་སླེ་ཏྲེས་ཏིག་ཏ་བརྒྱད་པ་ཡི། །དབང་ལག་སུམ་ཐང་
ཡན་ལག་ཁོལ་ཚད་སེལ། ༈ །སླེ་ཏྲེས་བྲག་ཞུན་ཨ་རུ་སྦྱར་བ་ཡི། །སླེ་ཏྲེས་སུམ་
ཐང་དྲེག་སོགས་རྐང་པའི་ནད། །ཆུ་སེར་ཚ་བ་འཇོམས་པའི་དཔའ་བོ་ཡིན། ༈ །ཤིང་
མངར་ཙནྡན་དཀར་པོ་གླ་བའི་རྩི། །ག་དུར་སྦྱར་བའི་ཤིང་མངར་བཞི་ཐང་གིས། །
རྩ་ཡི་ཚད་པ་མཐའ་དག་སེལ་བར་བྱེད། ༈ །བ་སྤུ་སྐྱེར་བ་སླེ་ཏྲེས་ཨ་རུ་བསྡུས། །དེ་



ལྷན་ཐབས།
163
ལ་སྤོས་དཀར་ཞོ་གཉིས་བཏབ་པ་ཡིས། །བ་སྤུ་ལྔ་ཐད་ཆུ་སེར་ལྤགས་ནད་སེལ། །
ཏིག་ཏ་བཞི་ཐང་ཞེས་པ་མིག་སེར་དང་། །ཕོ་བའི་ཟུར་གཟེར་འཇོམས་པའི་བདུད་རྩི་
ཡིན། ༈ །སེ་འབྲུ་གོ་སྙོད་སྦྲང་རྩི་བསྡུས་པ་ཡི། །སེ་འབྲུ་སུམ་ཐང་དང་ག་འབྱེད་
པ་སྟེ། །ཚ་སེལ་ཁ་འཐོར་སྦྱོར་བ་བཅུ་གཅིག་གོ ༈ །དེ་ནས་ཆིག་ཐང་བཅུ་ཕྲག་
གཅིག་དང་བཞི། །གཞུང་ཉིད་བཀླག་པས་ཤེས་ལ་དེ་དག་ལས། ༈ །ཁྲག་སེལ་བ་ཤ་
ཀ་ཡི་ཆིག་ཐང་དང་། ༈ །དྲེག་ནག་ཆུ་འགག་སེལ་བའི་བྲག་ཞུན་ཐང་། ༈ །ཆུ་སེར་
སྐེམ་བྱེད་སེང་ལྡིང་ཆིག་ཐང་དང༌། ༈ །རུས་པ་གས་སྦྱོར་སྟབ་སེང་ཆིག་ཐང་རྣམས།
།ཆིག་ཐང་གཞན་པ་ལས་ཀྱང་ཉེ་བར་མཁོ། །དེ་ལྟར་དཔལ་ལྡན་ཕྱི་རྒྱུད་ཐང་སེལ་
འདི། །བཤད་པའི་ཚ་སེལ་ཐང་གི་སྡེ་ཚན་བཞི། །ཆེས་གསལ་བཀླག་ཆོག་ཚུལ་དུ་
བཀོད་ཟིན་ཏེ། །སླར་ཡང་གྲང་སེལ་ཐང་སྦྱོར་དབྱེ་བར་བྱ། ༈ །ལྷ་སྨུག་རྒྱམ་ཚྭ་
ཨ་རུ་སྦྱོར་བ་ཡི། ། རྒྱམ་ཚྭ་སུམ་ཐང་ཚ་མོར་བཏང་བ་ཡིས། །ལུས་དྲོད་ཆུང་
སོགས་གྲང་བའི་ནད་ཀུན་སེལ། ༈ །དེ་ལ་པི་ལིང་བསྣན་ནས་བསྐོལ་བ་ཡིས། ། རྒྱམ་
ཚྭ་བཞི་ཐང་སྨན་མ་ཞུ་བ་འཇུ། ༈ །ལྷ་དང་ཤིང་ཀུན་བསྡུས་ཁུར་ཁ་རུ་ཚ། །བཏབ་པའི་
ཤིང་ཀུན་སུམ་ཐང་སྙིང་རླུང་སེལ། ༈ །སྒྲོན་ཤིང་གླ་སྒང་ཨ་རུ་ཤིང་ཀུན་ཏེ། །སྒྲོན་ཤིང་
བཞི་ཐང་འདི་ཡི་རླུང་ལྡན་རིམས། །གྲང་རླུང་ངེས་བསྐྱེད་ཁ་གདོང་གཡོ་སོགས་
སེལ། །སེ་འབྲུ་པི་ལིང་ལྷ་བསྡུས་ཁུ་བ་ལ། །འབྲས་ཡོས་སྦྲང་བཏབ་སེ་འབྲུ་ལྔ་
ཐང་གིས། །འཁྲུ་སྐྱུག་སྦོ་སྒྲོགས་སྐྱིག་བུའི་ནད་རྣམས་སེལ། ༈ །བ་ལུ་དཀར་པོའི་
མེ་ཏོག་སུག་སྨེལ་ལྷ། །ད་ལིས་སུམ་ཐང་སྙིང་འདར་ལྕེ་མཆུ་དཀར། །མཆིན་རྒུད་མ་
ཞུ་ངལ་བ་སེལ་བར་བྱེད། ༈ །ཁ་རུ་ཚ་དང་ཟིར་ནག་པི་པི་ལིང་། །ཤིང་ཚ་ལ་ལ་
ཕུད་དང་ཕོ་རིས་ཏེ། །ཁ་རུ་ཚ་དང་དྲུག་པ་མི་འཇུ་བའི། །གྲང་བ་སྐྱུག་པ་གཅོད་
པའི་རལ་གྲི་ཡིན། །ཤིང་ཚ་ཁ་རུ་ཚ་དང་ལྷ་ཡི་ཕོ། །འོ་མ་བཏབ་བཏང་ཤིང་ཚ་བཞི་
ཐང་གིས། །གྲང་བ་སེལ་ཞིང་ཁྱད་པར་གྲང་འཁྲུ་གཅོད། ༈ །སུག་སྨེལ་ཟིར་དཀར་
པི་ལིང་འོ་མར་བསྡུས། །སུག་སྨེལ་སུམ་ཐང་གཉིས་མེད་ཡེར་བ་འགུག ༈ །སྒོག་སྐྱ་



164
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
སྲང་བཞི་ཆུ་སྲང་བརྒྱད་ལ་བཙོ། །ཆུ་དེ་སྒོག་པར་ཐིམ་ནས་འབྲི་འོ་ལ། །བཙོས་པའི་
སྒོག་སྐྱ་གཉིས་ཐང་རླུང་རིམས་དང༌། །གཟུགས་འཁུམ་ལ་སོགས་རླུང་ནད་སེལ་
བར་བྱེད། ༈ ། ཨ་རུ་བསྡུས་ཁུར་དོང་གྲ་བཏབ་སྟེ་བསྐོལ། །ཨ་རུ་གཉིས་ཐང་ནང་
རེ་བཞིན་དུ་བཏང་། །སྐྲུན་མཁྲིས་མིག་སེར་འཇོམས་པ་བསྔགས་པ་ཡིན། ༈ །ཐལ་
ཚ་ཡ་བཀླུར་སྦྱར་བ་ཡི། །ཐལ་ཚ་གཉིས་ཐང་སྦོས་པ་སེལ་བའི་མཆོག ༈ །དེ་ལྟར་
གྲང་སེལ་ཁ་འཐོར་བཅུ་གཅིག་པོ། །ཧ་ཅང་གསལ་བའི་ངག་གིས་བཤད་ཟིན་ནས།
།སླར་ཡང་གྲང་སེལ་ཆིག་ཐང་བཅུ་གཅིག་པོ། །བཤད་དོ་ཤེས་ལྡན་རྣ་བ་བླགས་ཏེ་
ཉོན། ༈ །ཁ་རུ་ཚ་དང་རྒྱ་ཚྭ་རྒྱམ་ཚྭ་ཡི། །ཆིག་ཐང་གསུམ་གྱིས་རིམ་བཞིན་ཕོ་ལོག་
དང་༑ ༑མ་ཞུ་གསར་དང་དྲི་ཆུ་འགག་པ་སེལ། ༈ །རྡོ་ཐལ་ལྷ་དང་སྲད་དཀར་བ་སྤུ་
བས༑ །ཕོ་བའི་བད་ཀན་བཤིག་དང་མ་ཞུ་འཇུ། །མཚེར་ནད་རྨུ་རྫིང་སེལ་དང་སྨད་
གྲང་གསོ། །སོག་ཚིག་སོག་ཡུ་ནས་བསྡུས་སེ་ལང་གིས། །ཆང་མ་ཞུ་དང་ཤ་མ་
ཞུ་རིགས་འཇུ། །ཡི་ག་འབྱེད་ཅིང་ཐོར་བུའི་རླུང་སྣ་གནོན། ། དེ་དག་གྲང་བ་སེལ་
བའི་ཆིག་ཐང་སྟེ། །རྒྱུད་འདིའི་ཚ་སེལ་ཐང་སྦྱོར་ལྔ་བཅུ་དང་། ། གྲང་སེལ་ཉེར་
གསུམ་བསྡོམས་པས་བདུན་ཅུ་གསུམ། །བརྡ་དང་མངོན་བརྗོད་ཚིག་སྦྱོར་ལ་སོགས་
ཀྱིས། །མ་བཅིངས་བཟོད་ཟིན་ངལ་བ་དོན་ལྡན་བྱས། །གཏོང་ཚེ་ཐང་གྲང་ཁུ་བ་ཐོན་
པར་སྤང་། །བསྡུས་ཐང་རྣམས་ལ་ཁུ་བ་སུམ་གཉིས་བསྡུ། །གཏོང་ཚེ་ཚ་སེལ་ཡིན་
ན་གྲང་མོ་དང༌། །གྲང་སེལ་ཚ་མོར་གཏོང་ཞིང་འདྲེས་པ་ལ། །དྲོ་འཇམ་བསྟན་པ་
འཁྲུལ་མེད་རྒྱུད་དོན་ཡིན། །དེ་ལྟར་དཔལ་ལྡན་ཕྱི་མ་འཕྲིན་ལས་རྒྱུད་ཀྱི་ཐང་ལེ་
ལས་གསུངས་པའི་ཐང་སྦྱོར་ཉག་གསུམ་གྱིས་ལྷག་པའི་བཅུ་ཕྲག་བདུན་གྱི་ཁར།
འབྲས་བུ་སུམ་ཐང་དང་། མ་ནུ་བཞི་ཐང་ལྟག་སྤྲོད་ལ་ནོར་བུ་བདུན་ཐང་དུ་གྲགས་པ་
བཅས་ཀྱི་སྦྱོར་ཚུལ། རྒྱུད་དང་ཚད་མའི་དགོངས་འགྲེལ་ལས་འབྱུང་བའི་རོ་ནུས་ཞུ་
རྗེས་ཀྱི་སྡེབ་ལ་སྣོན་དབྲི་བསྒྱུར་བཀོད་མེད་པར་ལེགས་པར་བཀོད་ཟིན་ཏོ། ། །
སྨྲས་པ། རྣམ་པར་མ་གྱུར་འདུ་གསུམ་གཞོལ་འགྲོའི་རྒྱུན། །དལ་རྟེན་ས་ཡི་



ལྷན་ཐབས།
165
ཟླ་བའི་ཡོལ་གོ་རུ། །འཁྱིལ་བ་ཟུག་རྔུའི་རྙོགས་མས་སྤགས་རྣམས་ཀྱི། །ཐང་སྦྱོར་ཀེ་
ཏ་ཀ་འདི་གུས་པས་ལོངས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས་དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས། ཐང་སྦྱོར་གྱི་དོན་རྣམ་པར་
བཤད་པའི་ལེའུ་སྟེ་གསུམ་པའོ།། །།
ཕྱི་མའི་སྡེ་རྣམ་པར་བཤད་པའི་ལེའུ།
༈ དེ་ནས་ཕྱི་མའི་སྡེ་ཚན་བཤད་པ་ལ། །དང་པོ་ཚ་སེལ་ག་བུར་སྦྱོར་བ་
ལས༑ ༑རྐྱང་རྒྱུག་ག་བུར་ཅུ་གང་ཆུ་སྦྱར་བཏང་། །དེ་སྟེང་འཁྲུགས་ལ་བོང་དཀར་
རིམས་ནད་ལ། །ཙནྡན་གཏོང་ཞིང་གང་ཡང་ཀ་རས་བསྒྱུར། ། རྒྱལ་བློན་གསུམ་པོ་དེ་
སྟེང་གི་ཝཾ་དང༌། །གླ་རྩི་དོམ་མཁྲིས་གཉིས་བསྣན་རིམ་པ་བཞིན། །ག་བུར་རྒྱལ་བློན་
ལྔ་དང་བདུན་པ་ཟེར། །རྐྱང་རྒྱུག་རྒྱས་ཚད་སྟོབས་ཆེན་གསོད་པའི་མཆོག ༈ །རྒྱལ་
བློན་གསུམ་པས་འཁྲུགས་རིམས་རྒྱས་ཚད་འཇོམས། ༈ ། ལྔ་བདུན་སྦྱོར་གཉིས་ཚད་
འཇོམས་རླུང་མི་བསླངས། ༈ །ག་བུར་ཆང་སྦྱོར་དགྲ་ཟུན་བསྒྲག་སྐྱེལ་ཏེ། །རི་ཐང་
མཚམས་ཀྱི་ཚད་རླུང་ཅིག་ཆར་འཇོམས། ༈ །ག་བུར་ཙནྡན་དཀར་པོ་གི་ཝང་དང་། །
ཅུ་གང་གུར་གུམ་ཧོང་ལེན་ཏིག་ཏ་སྦྱར། །དམག་དཔོན་ལྟ་བུར་འཁོར་གྱིས་བསྐོར་བ་
སྟེ༑ ༑སྟོད་གཟེར་འཁྲུགས་ཚད་རྒྱས་པ་སེལ་གསུངས་ལ། །གཏེར་དང་ཡིད་ཀྱི་སྦྱོར་
བ་གཞུང་ལས་ལོངས། ༈ །ག་བུར་བསིལ་གསུམ་ཛ་ཏི་ཀ་ཀོ་ལ། །སུག་སྨེལ་མ་གར་
ནག་པོ་ཙནྡན་གཉིས། །ན་ག་གེ་སར་པུངྒེ་གེ་སར་ཟུང༌། །རུ་རྟ་ཟིལ་དཀར་བ་ལེ་
ཨུཏྤལ་སྔོ། །ཤིང་ཚ་ན་ཀི་སྤང་སྤོས་པུ་ཤེལ་རྩེ། །རྡོ་དྲེག་འུ་སུ་ཧོང་བཅས་ཉེར་



166
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
གཉིས་སྟེང་། །ཚ་བ་འབྲས་གསུམ་གྲང་བར་ལྷ་ཡི་ཕོ། །བསྒྱུར་བ་ག་བུར་ཉེར་ལྔའི་
སྦྱོར་བ་སྟེ། །འགྲམས་འཁྲུགས་རིམས་དུག་ཚ་བ་གསར་རྙིང་དང་། །དྲེག་གྲུམ་མེ་
དཔལ་བྱང་ཁོག་ཐིག་ཟག་རྣག །མདོར་ན་དོན་སྣོད་ཤ་པགས་རྩ་རུས་སོགས། །
འདུས་གནས་ཚད་པ་མ་ལུས་དྲུངས་འབྱིན་ཅིང་། །ཁྱད་པར་ཚད་རྙིང་བྱེར་ལ་བདུད་
རྩི་སྟེ། །ག་བུར་རྒྱལ་པོའི་སྦྱོར་བ་རྣམ་དྲུག་གོ ༈ །གུར་གུམ་ཅུ་གང་གི་ཝང་གཙོ་བོ་
ལ༑ ༑་ཤིང་མངར་རུ་རྟ་རྒུན་འབྲུམ་ཨ་ཀྲོང་བསྟན། །གློ་བའི་ཚད་པ་སེལ་བའི་བདུད་
རྩི་ཡི། །གཙོ་བོ་གསུམ་སྟེང་ཏིག་ཏ་དུག་མོ་ཉུང་། །གསེར་མེ་བོང་དཀར་བསྣན་པས་
མཁྲིས་ཚད་སེལ། ༈ །སུག་སྨེལ་བྲག་ཞུན་ཨ་རུ་ཤུག་ཚེར་ཅན། །བསྣན་པས་མཁལ་
མའི་ཚད་པ་འཇོམས་པར་བྱེད། ༈ །ཧོང་ལེན་བ་ཤ་ཀ་དང་རེ་རྐོན་པ། །སྤང་རྩི་དོ་
སྡེབས་ཁྲག་ཚད་སེལ་བ་སྟེ། །བློན་པོ་གུར་གུམ་བདུན་པའི་སྦྱོར་བའོ། ༈ །གི་ཝཾ་ཅུ་
གང་གུར་གུམ་ཙནྡན་དཀར། །ཏིག་ཏ་ཧོང་ལེན་བོང་དཀར་བ་ཤ་ཀ །ཞིབ་བཏགས་
གཙོ་བོ་བརྒྱད་པའི་སྦྱོར་བ་སྟེ། །དོན་སྣོད་གློ་མཆིན་ཁྲག་མཁྲིས་འཁྲུགས་རིམས་
ཀྱི༑ །ཚ་བ་གསར་རྙིང་མ་ལུས་འཇོམས་ངེས་ལ། །འོན་ཏེ་ཚ་སྟོབས་ཆེ་ན་ག་བུར་
དང་༑ ༑གཉན་གཟེར་གླ་རྩི་གུ་གུལ་ནག་པོ་དང༌། །དེ་བཞིན་གློ་སོལ་གློ་འགོག་དཀའ་
ལ་རིམས། །ཤིང་མངར་ཨ་ཀྲོང་སྟར་བུ་རུ་རྟ་བསྣན། །རིམས་རྒྱས་མིག་ཆུ་སེར་ལ་
ཟ་ཟི་མང་། །དེ་བ་གསེར་མེ་ག་དུར་བར་པ་ཏ། ། ཨ་རུ་བསྣན་ཏེ་རྗེའུའི་སྦྱོར་བའོ། ༈ །
ཨ་དཀར་ཛ་ཏི་སྙིང་ཞོ་ཨ་རུ་ར། །ཅུ་གང་སྤོས་དཀར་ན་ག་གེ་སར་དང་། །རུ་རྟ་སྦྱར་
བའི་ཨར་བརྒྱད་ནུ་མཆིན་གཟེར། །སྙིང་ལ་མཚོན་ཕོག་སྨྱོ་ལྐུག་འགྲམས་
འཁྲུགས་སེལ། ༈ །གི་ཝཾ་གུར་གུམ་ཏིག་ཏ་བ་ལེ་ཀ །བྲག་ཞུ་ཨུཏྤལ་རུ་རྟ་བ་ཤ་ཀ །
གསེར་མེ་སྦྱར་བའི་གི་ཝཾ་དགུ་པ་ཡིས། །མཆིན་ཁྲག་མཆིན་ཚད་བད་ཀན་སྨུག་པོ་
སེལ། ༈ །ཨ་རུ་གུར་གུམ་སུག་སྨེལ་བྲག་ཞུན་གཙོད། ། ཏིག་ཏ་མཁལ་ཞོ་སེང་ཁྲོམ་
ཤུག་ཚེར་ཅན། །རྒྱ་སྐྱེགས་སྦྱར་བ་ཨ་རུ་བཅུ་པ་སྟེ། །མཁལ་ནད་མཐའ་དག་སེལ་
བའི་བདུད་རྩི་ཡིན། ༈ །དོམ་མཁྲིས་གསེར་མེ་དུག་ཉུང་བ་ལེ་ཀ ། གླ་ལྷང་བོང་དཀར་



ལྷན་ཐབས།
16
རེ་སྐོན་མཁྲིས་ཕྱེ་བདུན། །ཁྲག་མཁྲིས་ཚ་འཁྲུ་གཅོད་ཅིང་སེལ་བར་བྱེད། ༈ །ཅོང་
ཞི་སེ་འབྲུ་སུག་སྨེལ་པི་པི་ལིང་། །མ་ནུ་གུར་གུམ་སྦྱར་བའི་ཅོང་ཞི་དྲུག །བྲང་ཁོལ་
ཆུ་ཚན་སྐྱུག་པའི་བད་ཀན་འཇོམས། ༈ །རུ་རྟ་སྐྱུ་རུ་སེ་འབྲུ་བ་ཤ་ཀ །སུག་སྨེལ་པ་
ལིང་སྦྱར་བའི་རུ་རྟ་དྲུག །བད་ཀན་གླང་ཐབས་སྒྲེགས་སྐྱུག་ལ་སོགས་སེལ། ༈ ། ཏིག་
ཏ་གསེར་མེ་བོང་དཀར་བར་པ་ཏ། །རུ་རྟ་རྩ་མཁྲིས་ཧོང་ལེན་སྐྱེར་ཤུན་སྦྱར། ། ཏིག་
ཏ་བརྒྱད་པ་མཁྲིས་ཚད་མིག་ཆུ་དང་། ༈ །ཤ་མདངས་སེར་བ་འཇོམས་པའི་སྨན་
མཆོག་ཡིན། ༈ །བསིལ་གསུམ་ཏིག་ཏ་བ་ལེ་བ་ཤ་ཀ །པདྨ་ནཱ་ག་གེ་སར་པུ་ཤེལ་
རྩེ༑ །པི་ལིང་སྟར་བུ་ཧོང་ལེན་ཟི་ར་སྦྱར། །ཅུ་གང་བཅུ་གསུམ་གློ་ཚད་ཞུགས་པ་ཡི།
།རྣག་ཁྲག་ལུ་སོགས་འཇོམས་པའི་གནམ་ལྕགས་ཡིན། ༈ །ཅུ་གུར་གི་ཝཾ་སྦྱར་
བས་བྱིས་པ་ཡི། །ཚད་ནད་སེལ་ཏེ་བློན་པོ་སུམ་སྦྱོར་རོ། ༈ །ཅུ་གུར་ལི་གསུམ་
ཙནྡན་དཀར་པོ་སྦྱར། །ལི་ཤི་བཞི་པས་གྲེ་ཚད་འཇོམས་པར་བྱེད། ༈ །ཙནྡན་དཀར་
དམར་ཧོང་ལེན་བ་ཤ་ཀ །པདྨ་གེ་སར་ན་ག་པུལླེ་དང༌། །ལྷ་དམར་སྤང་སྤོས་དུག་
ཉུང་བར་པ་ཏ། །གསེར་མེ་བིལ་བ་ཛཱ་ཏི་འབྲས་བུ་གསུམ། །སུག་སྨེལ་སྦྱར་བས་
ཙནྡན་བཅོ་བརྒྱད་ཀྱིས། །བུད་མེད་རིམས་བཏབ་སྤྱི་དང་བཙས་རྗེས་སུ། །བང་ཚད་
སྐྱེས་པ་འཇོམས་པའི་སྨན་མཆོག་ཡིན། ༈ །དེ་ལྟར་ཚ་བ་སེལ་བའི་སྡེ་ཚན་ལས། །
སྔོན་ཆད་ལག་བླངས་བྱས་རྣམས་བཀོད་པ་ཡིན། །གྲང་སེལ་སྡེ་ལས་རྒྱལ་པོ་སེ་
འབྲུ་ལ། །སེ་འབྲུ་ཤིང་ཚ་སུག་སྨེལ་པི་པི་ལིང་། །དེ་ཉིད་གཞིར་བཞག་འཁོར་གྱིས་
ཁ་བསྒྱུར་བ། །དོང་གྲ་བསྣན་ནས་ཚད་ལྡན་སྦྱར་བ་ཡིས། །བད་ཀན་ཁ་ཟས་མི་འཇུ་
ཡི་ག་འཆུས། །ཕོ་བའི་གྲང་སྐྲུན་སྐྱོག་དང་མཁལ་རྐེད་ན། ། སྙིང་རླུང་ལ་སོགས་སེལ་
བའི་བདུད་རྩི་སྟེ། །ཚད་ནི་རང་ལུགས་སེ་འབྲུ་ཞོ་བརྒྱད་ལ། །ལྷ་དམར་ཞོ་བཞི་པི་
ལིང་ཞོ་གང་དང༌། །ཤིང་ཚ་སུག་སྨེལ་སྐར་མ་ལྔ་ལྔ་སྦྱར། །ཡང་ན་དོང་གྲའི་ཚབས་
སུ་གུར་གུམ་བསྣན། །ཚ་གྲང་འབབ་པའི་ཁ་འཛིན་མེ་དྲོད་བསྐྱེད། །སེ་འབྲུ་ཤིང་ཚ་
སུག་སྨེལ་ཞོ་རེ་དང་། །པི་ལིང་ཞོ་གསུམ་སྦྱར་བ་གཞིར་བཞག་སྟེ། །དེ་ལ་ལྷ་དམར་



16
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཞོ་བཞི་ཛ་ཏི་དང༌། །གུར་གུམ་ཀར་ཀོ་ལ་གསུམ་ཞོ་རེ་སྡེབས། །ཕོ་མཆིན་སྟོད་ཀྱི་
བད་རླུང་སྙིང་སྐྲན་འཇོམས། ༈ །ཡང་ན་བཅའ་ལྷ་ཞོ་བཞི་ཁ་རུ་ཚྭ། །རྒྱམ་ཚྭ་ཕོ་རིས་
གསུམ་པོ་ཞོ་རེ་སྡེབས། །མ་ཞུ་གསར་རྙིང་བཞུ་བའི་བྱིན་ཟ་ཡིན། ༈ །དེ་བཞིན་བཅའ་
ལྷ་ཞོ་བཞི་བྱི་ཏང་ཀ །ཙི་ཏྲ་ཀ་དང་འཇམ་འབྲས་ཞོ་རེ་སྡེབས། །ཕོ་བའི་མེ་ཉམས་
གསོ་བའི་ཉི་མ་ཡིན། ༈ །མ་ནུ་འུ་སུ་སྟར་བུ་བསེ་ཡབ་བཞི། །ཞོ་རེ་སྡེབས་པས་བད་
ཀན་སྨུག་པོ་སེལ། ༈ །རྒྱམ་ཚྭ་ཞོ་གཉིས་གསེར་མེ་ཨ་རུ་ར། །དོམ་མཁྲིས་ཞོ་རེ་
སྡེབས་པའི་སེ་འབྲུའི་ཕྱེས། །མ་ཞུ་མིག་སེར་འཕྲད་པས་མེད་ལ་འཇོམས། ༈ །ཅོང་
ཞི་རྒོད་བཏུལ་རྒྱམ་ཚྭ་ཨ་རུ་ར། །བྱ་རྒོད་ཐུན་རྣམས་ཞོ་རེ་བསྣན་པའི་ཕྱ། །ལྷན་སྐྲན་
ཐལ་བར་རློག་པའི་གནམ་ལྕགས་ཡིན། ༈ །མགྲོན་བུ་དུར་ཐོད་ཤ་རུའི་ཐལ་བ་དང༌། །
ཙི་ཏྲ་ཀ་རྣམས་ཞོ་རེ་སྡེབས་པ་ཡི། །སེ་འབྲུ་བརྒྱད་པས་ཆུ་རྫིང་སྐེམ་པར་བྱེད། །
ཤིང་ཀུན་ཁ་རུ་ཚ་དང་ཕོ་མཁྲིས་གསུམ། །ཞོ་རེ་བཅའ་ལྷ་ཞོ་བཞི་སྡེབས་པ་ཡི། །
སེ་འབྲུས་ཕོ་ལོང་སྦོས་པ་རྩད་ནས་འབྱིན། །ཤིང་མངར་ཅུ་གང་རྒུན་འབྲུམ་ཟི་ར་
དཀར། །ཞོ་རེ་སྡེབས་པས་གློ་ནད་གྲང་བ་སེལ། ༈ །ཛཱ་ཏི་ཤིང་ཀུན་ཁ་རུ་ཚ་ཞོ་རེ།
།བཅའ་ལྷ་ཞོ་བཞི་སྡེབས་པའི་སེ་འབྲུའི་ཕྱེས། །སྙིང་གི་བད་རླུང་གྲང་བ་འཇོམས་
པར་བྱེད། ༈ །ཨ་འབྲས་བར་འབྲས་འཇམ་འབྲས་སྡིག་སྲིན་རྣམས། །ཞོ་རེ་བསྣན་
པས་མཁལ་རྐེད་གྲང་བ་སེལ། ༈ །རྒྱ་ཚ་ལྕམ་པ་སྡིག་སྲིན་ཕོ་བ་རིས། །ཞོ་རེ་སྡེབས་
པས་གྲང་བ་ཆུ་འགག་སེལ། །ཤིང་ཀུན་གླ་རྩི་ཐང་ཁྲོམ་བྱི་ཏང་ཀ །ཞོ་རེ་སྡེབས་པས་
སེ་འབྲུས་གྲང་སྲིན་སེལ། །ད་ཏྲིག་ཀ་པེད་ཐ་རམ་མོན་ཆ་ར། །ཞོ་རེས་འུར་འཁྲོག་
རྩམ་བ་འཁྲུ་བ་གཅོད། ༈ ། ཤུ་དག་ནག་པོ་འུ་སུ་ཙི་ཏྲ་ཀ །དབྱི་མོང་རྒྱམ་ཚྭ་ཡ་བཀླུར་
དང་༑ ༑ཁ་རུ་ཚྭ་རྣམས་ཞོ་རེ་སྡེབས་པ་ཡི། །སེ་འབྲུ་དྲག་པོའི་ཏྲེམས་སམ་མེ་ཉམས་
དང་༑ །མ་ཞུ་ལྕགས་དྲེག་སྐྱུག་དང་སྦོ་སྒྲེགས་འཁྲུ། །དམུ་སྐྲན་མཁལ་རྐེད་ན་དང་ཆུ་
སྲི་སོགས། །གྲང་ནད་སྟོང་ལ་ཕན་པའི་སྨན་མཆོག་ཡིན། །སྦྱོར་བ་འདི་ཀུན་གོང་
སྨོས་གཙོ་བོར་བཞིར། །སྣོན་དགོས་གང་དེའི་སྦྱོར་བ་འཁྲུ་བ་འཆད། །དེ་ནས་གཙོ་



ལྷན་ཐབས།
16
བོ་འཕོས་པས་སྦྱོར་བ་ནི། །སེ་འབྲུ་སྲང་གང་བཅལ་ལྷ་ཞོ་བཞི་ལ། །པི་ལིང་ཞོ་དོ་ཕོ་
རིས་ཞོ་དོ་བཅས། །བསྣན་པའི་གཙོ་བོ་བཞི་པོ་གཞིར་བཞག་སྟེང་། །ད་ཏྲིག་ཤིང་
ཀུན་དབྱི་མང་ཁ་རུ་ཚྭ། །ཞོ་རེ་བསྣན་པས་གྲང་ནད་མ་ལུས་སེལ། ༈ ། རྒྱམ་ཚྭ་ཁ་རུ་
ཚྭ་དང་ལྕེ་མྱོང་ཚྭ། །ཐལ་ཚ་ཞོ་རེས་ཕོ་བ་སྦོས་པ་སེལ། ༈ །འུ་སུ་མ་ནུ་བསེ་ཡབ་སླེ་
ཏྲེས་བཞི། །ཞོ་རེ་སྡེབས་པས་སྨུག་པོ་གབ་པ་སེལ། །རྒྱ་ཚྭ་སུག་སྨེལ་སྡིག་ལྕམ་ཞོ་
རེ་བསྣན། །མཁལ་ནད་གྲང་བ་ཆུ་འགག་སེལ་བར་བྱེད། ༈ །ཤིང་ཚེ་སུག་སྨེལ་ཟི་ར་
དཀར་ནག་བཞི། །ཞོ་རེ་བསྣན་པས་བད་རླུང་གློ་ནད་སེལ། ༈ །ཤིང་ཚ་ཛ་ཏི་སུག་
སྨེལ་ཀ་ཀོ་ལ། །ལ་ལ་ཕུད་རྣམས་ཞོ་རེ་བསྣན་པ་ཡིས། ། འཁྲུ་བ་གསར་རྙིང་གཅོད་
ཅིང་མེ་དྲོད་བསྐྱེད། །ཟི་ར་ནག་པོ་དབྱི་མང་ཙི་ཏྲ་ཀ །ལ་ལ་ཕུད་དང་སུག་སྨེལ་ཁ་
རུ་ཚྭ། །ཞོ་རེ་སྡེབས་པའི་སེ་འབྲུ་བཅུ་པ་ཡིས། །མེ་ཉམས་མ་འཇུ་སྦོ་སྒྲེགས་གྲང་
སྐྲུན་འཇོམས། ༈ །ཛཱ་ཏི་རྒྱམ་ཚྭ་ཤིང་ཚ་ཁ་རུ་ཚྭ། །དབྱི་མོང་དཀར་པོ་ཨ་རུ་ཙི་ཏྲ་ཀ
།ཀ་ཀོ་ལ་དང་ལ་ཕུག་ས་བོན་རྣམས། །ཞོ་རེ་བསྣན་པས་བད་རླུང་མ་ཞུ་སྦོ། །ཕོ་
མཁལ་བཙས་རྗེས་གྲང་བ་འཇོམས་པར་བྱེད། ༈ །དེ་ལྟར་གྲང་སེལ་སེ་འབྲུའི་ཕྱེ་མ་
ནི༑ ༑ཕོ་བའི་བད་ཀན་བཤིགས་ཅིང་མེ་དྲོད་བསྐྱེད། །གྲང་ནད་མ་ལུས་སེལ་ཞིང་དང་
ག་འབྱེད། །ཁ་ཟས་ལེན་ཅིང་འཇུ་བར་བྱེད་སོགས་ཀྱིས། །གྲང་སེལ་ཕྱེ་མའི་རྒྱལ་
པོར་བསྔགས་པས་ན། །སྡེ་སྲིད་ཞབས་སོགས་མཁས་དབང་དུ་མ་ཡི། །གཞུང་
བཞིན་ཚད་སོགས་བཀླག་ཆོག་ཚུལ་དུ་བཀོད། ༈ །ད་ནི་ད་ལིའི་བློན་པོའི་སྦྱོར་
སོགས་ལས། །འགའ་ཞིག་འཆད་དོ་ཤེས་འདོད་གུས་པས་ཉོན། ༈ །ད་ལིའི་ཞོ་གང་
ཕོ་རིས་གསུམ་མམ་གཅིག །ཤིང་ཚ་དེ་མཉམ་སུག་སྨེལ་བཅའ་ལྷ་ཟུང་། །ཞོ་རེ་པི་
ལིང་ཞོ་གང་སྐར་དྲུག་དང་། །ལི་དྲུག་ཕུན་དྲུག་སུམ་གཉིས་བསྣན་པ་ཡིས། །འཁྲུ་
སྐྱུག་སྐྱ་རྦབ་གློ་ནད་དབུགས་མི་བདེ། །གཞང་འབྲུམ་སྐྲན་སོགས་འཇོམས་ལ་དེའི་
སྟེང་དུ། །ཛཱ་ཏི་ཞོ་གང་བསྣན་པས་སྙིང་རླུང་འཇོམས། །ཟི་ར་དཀར་པོ་ཞོ་གང་བསྣན་
པ་ཡིས། །སྟོད་ཚ་སྨད་གྲང་སེལ་བའི་ཁ་རུ་ཚྭ། །ཞོ་གང་སྡེབས་པས་གྲང་རླུང་སྤྱི་ལ་



170
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཕན། །རྒོད་མ་ཁ་ཕྱེ་འཇམ་འབྲས་ཙི་ཏྲ་ཀ །བཅའ་ལྷ་ཕྱི་ཏང་ཀ་དང་པི་པི་ལིང་། །ཨ་
རུ་སྦྱར་བས་མ་ཞུ་སྦོ་སྒྲེགས་དང་། །བཤང་བ་སྲི་འཇོམས་ཁྱད་པར་མེ་དྲོད་བསྐྱེད། །
དེ་ལ་ཤིང་ཀུན་ཕོ་རིས་ཁ་རུ་ཚྭ། །བསྣན་པས་ལྷག་པར་ཕོ་བ་སྦོས་པ་འཇིལ། ༈ །ཁ་
འཐོར་སྦྱོར་ལས་ཤུ་དག་བཞི་པའི་ཆོད། ། ཤུ་དག་སྲང་གང་རུ་རྟ་ཞོ་དོ་དང༌། །བཅའ་
ལྷ་ཞོ་གང་སྐར་ལྔ་ཁ་རུ་ཚྭ། །ཞོ་དོ་སྦྱོར་བར་བཞེད་ལ་ཕྱེ་མ་འདིས། །མ་ཞུ་སྐྱིག་བུ་
དབུགས་མི་བདེ་བ་དང་། །བད་རླུང་སྟོད་གཟེར་སྐྱ་རྦབ་གཞང་འབྲུམ་འཇོམས། །ཡ་
བཀཱ་ར་སེ་འབྲུ་པི་པི་ལིང་། །བཅའ་ལྷ་ཤིང་ཀུན་རྒྱམ་ཚྭ་ལྟར་བུ་སྟེ། །ཡ་བ་ར་
བདུན་པས་གཞུང་གཟེར་ཞིང་། །ལྦུ་བ་བེ་སྣབ་སྒྲ་བཅས་འཁྲུ་བ་གཅོད། །བྱི་ཏང་ཀ་
དང་འདྲེས་འབྲུ་མེ་རུ་རྩེ། །སྒོག་སྐྱ་སོ་མ་ར་ཛ་ཕུར་ནག་ཐལ། །གླ་རྩི་སྦྱར་བའི་སྲིན་
སྨན་བྱི་ཏང་བདུན། །སྲིན་སྨན་མཆོག་ཡིན་མགོ་སྲིན་སྣ་ནས་བདུག །ཁོང་སྲིན་ལྟོར་
གཏོང་སྤགས་སྲིན་ཕྱི་ནས་བྱུག །གཞང་སྲིན་མས་ནས་ནི་རུ་ཧ་ཡིས་གཏོང་། ༈ །
རྒྱམ་ཚ་ལ་ལ་ཕུད་དང་དབྱི་མོང་དཀར། །པི་ལིང་ལྷ་སྨུག་ཕྱི་མ་ཆ་རིམ་བསྐྱེད། །དེ་
དག་ཀུན་མཉམ་ཨ་རུ་བསྲེག་ཐལ་བཅས། །བུ་རམ་སྦྱར་བ་ཞུགས་ཀྱི་སྤུན་ཟླ་སྟེ། །
གྲང་རིགས་མཐའ་དག་འཇོམས་པའི་ཉི་མ་ཡིན། ། བཏགས་ཚུལ་རྭ་དང་ཤིང་སོགས་
སྔོན་ལ་བརྡུང་། །བརླན་ཅིང་སྣུམ་རེགས་ཅུང་ཟད་ཕྱིར་འཐེན་ནས། །གསེར་འགྱུར་
རྩི་བཞིན་ཞིབ་པར་བཏགས་དགོས་ཏེ། །ནུས་དང་རྣོ་བྱུང་ཞིང་ལས་འབྱུང་ཕྱིར་རོ། །
གཏོང་ཚེ་ཚ་སེལ་གངས་ཆུ་གྲང་མོའམ། །བསྐོལ་གྲང་གིས་ཕུལ་གྲང་སེལ་ཆུ་བསྐོལ་
འདེད། ༈ །དེ་ལྟར་ཕྱི་མའི་སྡེ་ཚན་ལས། ཅུང་ཟད་གོ་དཀའ་བའི་རིགས་སུ་སྣང་བ་
རྣམས་དང་། ཁྱད་པར་ཚད་བཤད་པ་དག །མེས་པོའི་ཞལ་ལུང་དང་བཻ་སྔོན་སོགས་
དགོངས་འགྲེལ་ཆེ་བ་རྣམས་ལ་ཞིབ་ཏུ་བརྟགས་ཏེ། ལག་ལེན་དམར་བཅང་ནག་པོ་
འགྲོས་ཤེས་ཁོ་ནར་བཀོད་ལ། ཆེས་གསལ་ཞིང་གོ་སླ་བའི་སྦྱོར་བ་འགའ་ཞིག སླར་
ཡང་གསར་དུ་རྟོགས་ཁུལ་གྱིས། ཟློས་བུར་སྨྲ་བ་བཞག་ནས་རྒྱས་བསྡུས་འཚམས་
པའི། ཚངས་བྱུང་གི་སྲད་བུར་བསྟར་བའི། ལྷན་ཐབས་མེ་ཏོག་གི་ཕྲེང་བ་མངོན་པར་



ལྷན་ཐབས།
171
སྤེལ་ཟིན་ཏོ། །
སྨྲས་པ། རོ་ནུས་ཚད་སྡེབས་ཏྲེས་སམ་ནམ་མཁའི་ནོར། །དྲན་དབང་སྙན་
ཚིག་མཁའ་ལྡིང་བུ་པོ་ཡིས། །བོས་ཚེ་ནད་མེད་དཔལ་ཁ་བརྒྱ་གྲོལ་ཞིང་། །ཟུག་
རྔུའི་གནས་འཇུག་བུ་མོ་ཞེས་མི་འགྲོས། །ཞེས་བྱ་བ་ནི་བར་སྐབས་ཀྱི་ཚིགས་སུ་
བཅད་པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས། དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས། ཕྱི་མའི་སྡེ་རྣམ་པར་བཤད་
པའི་ལེའུ་སྟེ་བཞི་པའོ།། །།
རིལ་བུའི་སྡེ་རྣམ་པར་བཤད་པའི་ལེའུ།
༈ དེ་ནས་རིལ་བུའི་སྦྱོར་བ་བཤད་པ་ལ། །གྲངས་སེལ་གཙོ་བོ་ཁྱུང་ལྔའི་
རིལ་བུ་ཉིད། །སྒྲིལ་ཚུལ་ཡང་སྲས་ཉིང་ཁུ་ཁྱེར་བདེ་རུ། །དགོད་ལ་རིག་འཛིན་སྲུང་
མས་གནང་བ་སྩོལ། །དང་པོ་སྦྱར་ཚད་བཙན་དུག་ཞོ་བཞི་དང༌། ། ཨ་རུ་ཞོ་བཞི་རུ་རྟ་
ཞོ་གང་དང་། ། ཤུ་དག་ཞོ་ཡི་སུམ་གཉིས་མ་གི་ཏ། །ཞོ་ཡི་སུམ་གཅིག་ཡིན་ཏེ་སྦྱོར་
ཚུལ་ནི། །ཁྱུང་རྒོད་དྲག་པོ་ཞེས་གྲགས་གུ་ཎའི་ལུགས། །གག་ལྷོག་གཉན་རྒོད་ལ་
སོགས་ཐོག་བབ་ནད། །མྱུར་གསོད་རྣོ་ཁྱད་གནམ་ལྕགས་བྱེ་བྲག་སྟོབས། ༈ །ཡང་
ན་ཨ་རུ་ཞོ་བཞི་བི་ཁ་ནག །ཞོ་ཕྱེད་རུ་རྟ་ཞོ་གང་ཤུ་དག་ནི། །ཞོ་ཡི་སུམ་གཉིས་གླ་
རྩི་ཞོ་གང་གི །སུམ་གཅིག་སྦྱར་དྲིལ་ཁྱུང་ལྔའི་རིལ་བུ་ཡིས། །གཉན་དང་ལྷོག་པ་ཀླུ་
གདོན་ལ་སོགས་འཇོམས། །ལག་ལེན་པདྨ་འདབ་བཞི་ལྟེ་བ་མཐིང་། །འདི་ལ་དེའུ་
དཀར་བའི་ལག་ལེན་གཅེས་བསྡུས་ཀྱི་དཔེ་འགར་འདབ་ལྔ་དགོས་པར་བཤད་པ་ནི། ཡི་གེ་པས་ནོར་བ་



172
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཡིན་ངེས་ཀྱི། དེ་མིན་ན་མི་འཐད་དོ། །འདབ་མ་ཕྱོགས་མདོག་དབུས་སུ་ཨ་རུ་ར། །ཤར་དུ་
རུ་རྟ་ལྷོ་རུ་བོང་ང་ནག །ནུབ་ཏུ་གླ་རྩི་བྱང་དུ་ཤུ་དག་བཅས། །སོ་སོར་རིན་ཆེན་སྣོད་
དང་བཅས་ཏེ་བཤམས། །དེ་ནས་ཕྱག་རྡོར་གྱི་བསྒོམ་བཟླས་རྒྱས་པ་གྲུབ་ན་ལེགས་ལ། ལོང་
སྐབས་མེད་པ་སོགས་ཀྱིས་ཅི་སྟེ་མ་གྲུབ་ན་འདི་ལྟར། རང་ཉིད་སྐད་ཅིག་གི་ཕྱག་ན་རྡོ་རྗེའི་
སྐུར་བཞེངས་པར་གྱུར། ཞེས་བརྗོད་ཅིང་བསམས་ལ། སྨན་རྣམས། ཨ་སྨིཾ་ཏས་བསངས། སྭ་
བྷཱ་ཝས་སྦྱངས། སྟོང་པའི་ངང་ལས། ཡཾ་དང་རཾ་ལས་རླུང་དང་མེའི་དཀྱིལ་འཁོར་
བརྩེགས་པའི་སྟེང་དུ། ཨ་ལས་ཐོད་པའི་སྒྱེད་བུ་གསུམ་གྱི་ཁར། ཨ་ལས་བདེ་སྐྱོང་
གི་སྣོད་དཔྲལ་བ་རང་ལ་བསྟན་པའི་ནང་དུ། པདྨ་འདབ་མ་བཞི་པའི་ལྟེ་བར། ཨོཾ་
ལས་ཨ་རུ་ར་མཐིང་ག །འདབ་མ་བཞིར་ཤར་ནས་བརྩམས་ཏེ་རིམ་པ་བཞིན། ཨ་
jཁ་ཎི་རྣམས་ཡོངས་སུ་གྱུར་པ་ལས། རུ་རྟ་དཀར་པོ། སྨན་ཆེན་སེར་པོ། མ་གི་ཏ་
དམར་པོ། ཤུ་དག་ལྗང་ཁུ་རྣམས་འོད་ཀྱི་ཕུང་པོ་ཆེན་པོ་དང་བཅས་པར་གྱུར་པར་
བསམས་ལ། ཨོཾ་ཨཱཿཧིཁ་ཎི་ཨོཾ་ཨཱཿཧཱུྃ། ཞེས་པ་ལན་གསུམ་བརྗོད་དེ། གསུམ་པའི་ཧཱུྃ་བརྗོད་པ་
དང་མཉམ་དུ། རང་ལྷར་གསལ་བའི་ཤངས་བུག་གཡོན་ནས་རླུང་ཧཱུཾ་གི་དབྱིབས་ཅན་
འཕྲོས། མདུན་གྱི་རླུང་དཀྱིལ་ལ་ཕོག་པས་རླུང་གཡོས། མེ་སྦར། ཐོད་པའི་ནང་གི་
སྨན་རྣམས་ཞུ་ཞིང་ཁོལ་ནས་མ་དག་པའི་ཉེས་སྐྱོན་རྣམས་ལྦུ་བའི་རྣམ་པར་ཕྱིར་
ལུད། དྭངས་མ་ངོ་བོ་ཟག་པ་མེད་པའི་ཡེ་ཤེས་ཀྱི་བདུད་རྩི་ལ། རྣམ་པ་སྨན་ལྔ་དང་།
བྱེད་ལས་རོ་དྲུག ནུས་པ་བརྒྱད། ཞུ་རྗེས་གསུམ་དང་ལྡན་པས། ཉེས་གསུམ་ལྡན་
འདུས་གདོན་བགེགས་དང་བཅས་པ། འཇོམས་པའི་ནུས་པ་ཅན་དུ་གྱུར། ཅེས་བརྗོད་
ཅིང་དམིགས་པ་གསལ་ཐེབས་པར་བྱས་ལ། ཨོཾ་ཨཱཿཧཱུྃ། ལན་གསུམ་བརྗོད་དེ་བྱིན་གྱིས་བརླབས། དེ་
ནས་བཟླས་པར་བྱ་བ་ནི། ཨོཾ་ཨཱ་ཧི༔ཁ་ཎི་སརྦ་སི་དྷི་སི་དྷི་ཨ་མྲྀ་ཏ་སྭཱ་ཧཱ། ཞེས་པ་འདི་ཉིད་
འབུམ་ཕྲག་ལྔ་ལ་སོགས་པར་བཟླའོ། །བཟླས་དམིགས་ནི། རང་ཡི་དམ་དུ་གསལ་བའི་ཐུགས་
ཀའི་ཧཱུཾ་ལས་འོད་ཟེར་འཕྲོས། རྒྱལ་བ་སྲས་བཅས་ཐམས་ཅད་ཀྱི་ཐུགས་རྒྱུད་བསྐུལ།
དེ་ཐམས་ཅད་ཀྱི་བྱིན་རླབས་ནུས་མཐུ་རྣམས། འོད་ཟེར་ཁ་དོག་སྣ་ཚོགས་པའི་རྣམ་



ལྷན་ཐབས།
11
པར་བཀུག་ནས་སྨན་ལ་བསྟིམ་པས། སྨན་རྣམས་གཟི་འོད་དང་རོ་ནུས་སྔར་བས་
ཀྱང་འབུམ་ཕྲག་ལྔ་འགྱུར་དུ་འཕེལ་བར་བསམ་མོ། །དམིགས་པ་འདི་ཡང་ཡང་བསྐྱར་ཅིང་
གསལ་བཏབ་པའི་མཐར། སླར་ཡང་སྨན་རྣམས་ལས་འོད་ཟེར་འཕྲོས། སེམས་ཅན་ཐམས་
ཅད་སྡུག་བསྔལ་ལས་བསྒྲལ་ནས་བདེ་བ་བླ་ན་མེད་པ་ལ་བཀོད་ནས། དེ་ཐམས་ཅད་
ཀྱི་ཚེ་བསོད་སྟོབས་འབྱོར་རྣམས་འོད་ཀྱི་རྣམ་པར་ཚུར་བསྡུས། སྨན་རྣམས་ལ་ཐིམ་
པས༑ གཟི་འོད་རོ་ནུས་སོགས་སྔ་མ་ལས་ཀྱང་འབུམ་ཕྲག་ལྔ་འགྱུར་དུ་འཕེལ་བར་
བསམས་ལ་བཟླས་ཏེ། བཟླས་དམིགས་འདི་ཡང་ཡང་བསྐྱར་ཅིང་གསལ་འདེབས་པར་བྱའོ། །དེ་ལྟར་
སྨན་རྣམས་བསྒྲུབ་ཟིན་པའི་རྗེས་སུ། ཇི་ལྟར་འདུལ་བའི་ཚུལ་སོགས་ནི། ཨོཾ་ཨཐ། ཨ་རུ་བོང་ང་
སོ་སོར་ཞིབ་བཏགས་རྗེས། །བསྲེས་ནས་སླར་ཡང་སྐམ་བཏགས་ཐེམས་པར་བྱ། །
དེ་ནས་དེ་གཉིས་ལོ་བརྒྱད་དྲི་ཆུ་དང་། །སྦྱར་ཏེ་འདམ་འཐག་ཡུན་རིང་བྱས་པ་ཡིས།
། ཁ་དོག་ནང་ལ་འཚེར་ན་བཏགས་ཟིན་པས། །དེ་ལ་རུ་རྟ་གུད་དུ་བཏགས་པ་སྣོན། །
སླར་ཡང་སྔ་དྲོའི་རིང་ཙམ་འདམ་འཐག་བྱེད། །དེ་ནས་ཤུ་དག་ལོགས་སུ་བཏགས་ཏེ་
འདེབས། །མེ་ཏྲི་ཏ་བསྣན་སྔར་བཞིན་འདམ་འཐག་བྱེད། །སླར་ཡང་གུ་གུལ་དྲི་ཆུ་
སྦྱར་བ་སྣོན། །གར་སླ་ཞོ་ཙམ་འདམ་འཐག་རྒྱུན་རིང་བྱ། །མཐིང་ནག་མཁའ་འདྲར་
གྱུར་ཚེ་མ་གི་ཏ། །དྲི་ཆུ་སྦྱར་བསྣན་སླར་ཡང་འདམ་འཐག་བྱ། །ཟན་ཙམ་གྱུར་ནས་
སྲན་ཆུང་ཙམ་དུ་དྲིལ། །རིལ་ཆག་ཐབ་ནས་དར་སྔོན་ཁུད་དུ་བཏུམ། །དེ་ནས་བྱིན་
གྱིས་བརླབས་ཚུལ་བཤད་པ་ནི། །གཙང་ཞིང་མཐོ་བའི་སྟེང་ལ་ཕྱག་རྡོར་གྱི། །རྟེན་
དང་ཉེར་སྤྱོད་བཀྲམ་མཐར་མཉྫིའི་ཁར། །མཚན་ལྡན་བདེ་སྐྱོང་སྣོད་དུ་རིལ་བུ་ནི། །
ཚོམ་བུ་ལྔར་བཀོད་སྐུ་ལྔར་སྐུ་ཙག་དགྲམ། །དེ་སྟེང་སྟེགས་མཐོར་དཔལ་གྱི་གཏོར་
མའི་རྩེར། །མཁའ་ལྡིང་ནག་པོའི་སྐུ་ཙཀ་ལྷོར་གཟིགས་འཛུགས། །སྟེང་དུ་དར་སྔོན་
གདུགས་ཕུབ་དེ་དག་མཐར། །སྨན་རག་གཏོར་མ་ཉེར་སྤྱོད་གྱ་ནོམ་བསྟར། །སྒྲུབ་པོ་
བྱང་ལ་ཕྱོགས་ཏེ་མདུན་བསྐྱེད་དང༌། །གདོང་སྤྱད་སྐྱབས་སེམས་བློ་འཁུལ་སྔོན་དུ་
བཏང་། །དེ་ནས་ཕྱག་རྡོར་བསྒོམ་བཟླས་རྒྱས་པའམ། །མིན་ཀྱང་གོང་བཞིན་སྐད་



174
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཅིག་ཀྲོང་སྐྱེད་བྱེད། །དེ་ནས་ཡང་དངོས་གཞི་ནི། རིལ་བུ་རྣམས། སྭ་བྷཱ་ཝས་སྦྱངས། སྟོང་པའི་
ངང་ལས་བདག་དང་བསྲུང་བྱ་རྣམས་ཀྱི་གཤེད་དུ་གྱུར་པའི་ཀླུ་གཉན་ས་བདག་
གདུག་ཅན་རྣམས་བསྣོལ་བའི་སྟེང་དུ། པཾ་ལས་པདྨ་དང་། རཾ་ལས་ཉི་མའི་སྟེང་དུ།
ཧཱུཾ་མཐིང་ནག་ཡོངས་སུ་གྱུར་པ་ལས། རྡོ་རྗེ་མཁའ་ལྡིང་ནག་པོ། སྐུ་རྡོ་རྗེའི་རང་
བཞིན། ཉི་ཟླ་འབར་བའི་སྤྱན་རྣམ་པར་གཡོ་ཞིང༌། གནམ་ལྕགས་ལས་གྲུབ་པའི་
མཆུ་དང་རྭ་གདེངས་པ། རལ་གྲིའི་གཤོག་པ། ཆུ་གྲིའི་བ་སྤུ། སྤུ་གྲིའི་སྡེར་མོ་ཅན།
སྐུ་ལས་ཐོག་སེར་གྱི་ཚ་ཚ་ཕྱོགས་བཅུར་འཕྲོ་ཞིང་འགྱེད་པས། གདུག་པ་ཅན་
རྣམས་བརླག་པར་བྱེད་པ། དབུ་སྐྲ་དམར་སེར་བསྐལ་པའི་ཞུགས་ལྟར་འབར་ཤིང་
ནོར་བུའི་ཐོད་ཅན། ཕྱག་གཉིས་ལྟོ་འགྲོ་བཟུང་ནས་ཞལ་དུ་གསོལ་ཞིང་། ཞབས་
བསྒྲད་པ། སྐུ་ལས་སྐྱེས་པའི་ཡེ་ཤེས་ཀྱི་མེའི་ཕུང་པོའི་ཀློང་ན་བཞུགས་པའི། སྤྱི་
བོར་ཨོཾ། མགྲིན་པར་ཨཱཿ ཐུགས་ཀའི་སྟོད་ལ་ཧཱུཾ། ཆ་སྨད་ལ་ཉི་མའི་སྟེང་དུ་ཁྲོ་ནག་
པོས་མཚན་པར་གྱུར། དེ་ལས་འོད་ཟེར་འཕྲོས། སྒོམ་པ་དང་འདྲ་བའི་ཡེ་ཤེས་པ་
དབང་ལྷ་དང་བཅས་པ་སྤྱན་དྲངས། ཛཧཱུྃ་བཾ་ཧོ༔གཉིས་སུ་མེད་པར་གྱུར། དབང་གི་
ལྷ་རྣམས་ཀྱིས་དབང་བསྐུར། མི་བསྐྱོད་པས་དབུ་བརྒྱན་པར་གྱུར། བར་བསམས་ལ།
མཆོད་པ་བརླབས་ཏེ། ཨོཾ་བཛྲ་ག་རུ་ཌ་ས་པཱ་རི་ཝ་ར་ཨགྷཾ་པྲ་ཏི་ཙྪ་ཨ་ཧཱུཾ། ཞེས་མཆོད་ཡོན་
དང་དེ་བཞིན་དུ་ཨགྷཾ་གྱི་གནས་སུ་པརྱ་སོགས་རིམ་པར་བཅུག་སྟེ། རོལ་མོའི་བར་འབུལ། མཐུ་
སྟོབས་བདག་པོའི་ཐུགས་ཀྱི་སྒྱུ་འཕྲུལ་གར། །སྲིད་གསུམ་གདུག་ཅན་བརླག་པའི་
གནམ་ལྕགས་དངོས། །ཡེ་ཤེས་མཁའ་ལྡིང་ནག་པོ་གུས་འདུད་ན། ། རྫས་སྔགས་
མཐུ་ནུས་ཐོགས་མེད་དངོས་གྲུབ་སྩོལ། །ཞེས་བསྟོད་ཅིང་གསོལ་བ་གདབ། ཐུགས་ཀར་ཉི་
མའི་སྟེང་དུ་ཧི་ནག་པོའི་མཐར་སྔགས་བཀོད་དེ། ཨོཾ་བཛྲ་ག་རུ་ཌ་ཧཱུཾ་ཕཊ། ཅེས་པ་འདི་ཉིད་འབུམ་
མམ་ཁྲི་ལ་སོགས་པར་བཟླའོ། །དམིགས་པ་ནི། སྔགས་ཕྲེང་ལས་ཁྲོ་བོ་བྱ་ཁྱུང་གི་ཚོགས་
དཔག་ཏུ་མེད་པ་སྤྲོས། གདུག་པ་ཅན་ཐམས་ཅད་ཚར་བཅད། སེམས་ཅན་ཐམས་
ཅད་རྫོགས་པའི་བྱང་ཆུབ་ཆེན་པོ་ལ་བཀོད། སླར་འདུས་ནས་སྔགས་ཕྲེང་ལ་ཐིམ་



ལྷན་ཐབས།
175
པར་བསམས་ཏེ། ཡང་ཡང་གསལ་གདབ་བོ། །རིམ་པ་དེའི་ཐུན་རེ་ལ་ཇི་ལྟར་འཚམས་པ་རེ་བཟླས་
པའི་མཇུག་ཏུ་རིག་ལྔའི་བཟླས་པ་བྱའོ། །དེའི་ཚུལ་ནི། ཁྱུང་ནག་གི་བཟླས་པ་རྫོགས་པ་དང༌། རྡོ་རྗེ་
མཁའ་ལྡིང་ནག་པོའི་སྤྱི་བོ་ལ་སོགས་པའི་གནས་ལྔ་ལས། ཨོཾ་ཨཱཿཧཱུྃ་སྭཱ་ཧཱ་རྣམས་
རིམ་གྱིས་འཕྲོས་ཐོད་པའི་རིལ་ཚོམ་ལྔ་ལ་དབུས་དང་། ནུབ་ཤར་ལྷོ་བྱང་རྣམས་སུ་
མཐར་གྱིས་བབས་པར་གྱུར། དེ་རྣམས་ཡོངས་སུ་གྱུར་པ་ལས། སངས་རྒྱས། པདྨ།
རྡོ་རྗེ། རཏྣ། ཀརྨ་སྟེ། བྱ་ཁྱུང་རིག་ལྔ། ཕྱག་གཡས་པ་རྣམས་ཀྱིས་རིམ་པ་བཞིན།
འཁོར་ལོ། པདྨ། རྡོ་རྗེ། རིན་པོ་ཆེ། རལ་གྲི་རྣམས་འཛིན་ཅིང་། གཡོན་པ་རྣམས་
ཀྱིས་སྦྲུལ་དཀར་པོ་ལ་སོགས་པ་བཟུང་ནས་ཞལ་དུ་གསོལ་བ། མཆུ་གཤོག་རྭ་སྡེར་
རལ་རྒྱན་ལ་སོགས་པ་རྣམས་ཡོངས་སུ་རྫོགས་པར་གྱུར་བར་བསམས་ལ། སོ་སོའི་
ཐུགས་ཀར་ཉི་གདན་ལ། ས་བོན་གྱི་མཐར་སྔགས་ཕྲེང་བཀོད་ནས། ཨོཾ་བུདྡྷ་ག་རུ་ཌ་ཧཱུཾ་ཕཊ། ཨོཾ་
པདྨ་ག་རུ་ཌ་ཧཱུཾ་ཕཊ། ཨོཾ་བཛྲ་ག་རུ་ཌ་ཧཱུཾ་ཕཊ། ཨོཾ་རཏྣ་ག་རུ་ཌ་ཧཱུཾ་ཕཊ། ཨོཾ་ཀརྨ་ག་
རུ་ཌ་ཧཱུཾ་ཕཊ། ཅེས་པ་རྣམས་མ་མཐའང་ལྔ་བརྒྱ་རེ་བཟླས་ཏེ། དམིགས་པ་ནི། ནག་པོར་བཟླས་པའི་
སྐབས་ཀྱི་དེ་ཉིད་འདིར་ཡང་བླང་བར་བྱའོ། །རིག་ལྔའི་བཟླས་པ་རྫོགས་པའི་རྗེས་སུ། ཨོཾ་བུདྡྷ་བཛྲ་
རཏྣ་པདྨ་ཀརྨ་ག་རུ་ཌསརྦ་སིདྡྷི་ཕ་ལ་ཧཱུྃ་ཨཱཿ ཅེས་པ་འདི་ཉིད་ཉེར་གཅིག་ཡན་ཅི་འགྲུབ་
བཟླས་པས། བྱ་ཁྱུང་རིག་ལྔའི་འོད་དུ་ཞུ་ནས་རིལ་བུ་ལ་ཐིམ་སྟེ། རིལ་བུ་རྣམས་རྒྱལ་
བ་སྲས་བཅས་ཀྱི་བྱིན་རླབས་ནུས་མཐུའི་རང་བཞིན་དུ་གྱུར་པར་མོས་ལ། ཀ་ཡ་སིདྡྷི་
ཨོཾ། ཝཀྐ་སིདྡྷི''ཨཱ ཙིཏྟ་སིདྡྷི་ཧཱུྃ། གུ་ཎ་སིདྡྷི་ཧོ༔ ཀརྨ་སིདྡྷི་སྭཱ། ཛྷ་ན་སིདྡྷི་ཧཱ། ཞེས་ལན་
བདུན་བརྗོད། སླར་ཡང་རིལ་བུ་རྣམས་ལས་འོད་ཟེར་འཕྲོས། རིག་ལྔའི་སྐུ་ཙཀ་ལ་
ཕོག་པས། དེ་རྣམས་རང་རང་གི་ཡེ་ཤེས་ཀྱི་སྐུར་དངོས་སུ་བཞེངས་པར་གྱུར་པར་
མོས་ལ། ཨོཾ་ཨགྷཾ་པྲ་ཏི་ཙྪ་ཨཧཱུྃ། སོགས་ཀྱིས་མཆོད། ཆོས་སྐུ་ནམ་མཁའ་བཞིན་དུ་
དབྱེར་མེད་སོགས། མཁའ་ལྡིང་རིག་ལྔའི་ལྷ་ཚོགས་ཕྱག་འཚལ་བསྟོད། །ཅེས་པའི་བར་
གྱིས་བསྟོད། བཅོམ་ལྡན་མཁའ་ལྡིང་དབང་པོའི་ལྷ་ཚོགས་རྣམས་ཀྱིས། །བདག་
སོགས་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་སྩོལ་ཅིག



176
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
། ཅེས་དངོས་གྲུབ་ཀྱི་དོན་དུ་གསོལ་བ་བཏབ་པས། ཞལ་གྱིས་བཞེས་པར་བསམ་ལ། མ་རྙེད་ཡོངས་
སུ་མ་ཤེས་དང་། ། སོགས་ཀྱིས་བཟོད་པར་གསོལ་ལོ། །དེ་ནས་མདུན་བསྐྱེད་ཀྱི་བསྡུ་རིམ་ནི། ཀརྨ་
རཏྣ་དེ་ཡང་རྡོ་རྗེ་དང་། །རྡོ་རྗེ་པདྨ་དེ་ཉིད་སངས་རྒྱས་ལ། །ཐིམ་ཞིང་དེ་ཡང་མཁའ་
ལྡིང་ནག་པོར་ཐིམ། །མཁའ་ལྡིང་ནག་པོ་དམིགས་མེད་ཀློང་དུ་ཡལ། །ཞེས་བརྗོད་ཅིང་
བསམ་ལ། ལྟ་ཐོག་ཏུ་ཡུན་རིང་དུ་བཞག །དེ་ནས། བདག་གིས་བསྒྲུབས་པའི་སྨན་འདི་ཟོས་
པའམ། །འཆང་ངམ་རེག་གམ་ཡིད་ལ་དྲན་པས་ཀྱང་། །ཕྱི་ནང་ཉེ་ཞོ་ལུས་སེམས་
ཟུག་རྔུ་ཀུན། །ཉིན་ཕྱེད་འོད་ལྷུང་བ་མོའི་སྤུན་ཟླར་ཤོག །ཅེས་དང་། གཞན་ཡང་། སྨན་
རྣམས་མཐུ་དང་ལྡན་པ་དང་། །ཞེས་སོགས་སྨོན་ལམ་དང་། དྲང་སྲོང་མཆེད་སོགས་རིག་
འཛིན་སྣང་བའི་དབྱས། །མངོན་བྱེད་རྒྱུད་དང་དགོངས་འགྲེལ་སྟེང་འཕྱོ་ལས། །ཚེ་
གསོ་མངར་གཞིབ་རྒྱུད་འཛིན་རྐང་དྲུག་བཅས། །མཆོག་གསུམ་བྱིན་མཐུས་དགེ་
ལེགས་གཡོ་མེད་ཤོག །ཅེས་ཤིས་བརྗོད་བྱའོ། །འོན་ཏེ་བྱ་ཁྱུང་རྣམ་པ་ལྔའི་རིལ་བུ་ཇི་ལྟར་སྦྱོར་
ཞིང་བསྒྲུབ་པའི་ཚུལ་འདི་ཡང་། རང་གཞན་གྱི་ཡིག་ཆ་མཆོག་པ་དུ་མ་ཞིག་ལ་ཞིབ་ཏུ་བརྟགས་ཏེ།
ལེགས་པའི་ཕྱོགས་དང་བསྟུན་ནས། རང་བློའི་རྩལ་གྱིས་འཁྱེར་བདེ་བར་བཀོད་པ་ཡིན་གྱི། འགའ་ཞིག་
ལྟར་ཚིག་དོན་ཅི་རིགས་གཞན་ལས་བསྡུས་ཤིང་གསལ་ནས་རང་གི་བསྒྲིག་ཁུལ་བགྱིས་པ་ནི་མིན་ནོ།
།དེ་ལྟར་ཚད་ལྡན་དུ་དྲིལ་བའི་བྱ་ཁྱུང་རྣམ་པ་ལྔའི་རིལ་བུ་ལ། ཕན་ཡོན་ནུས་མཐུ་ཇི་ལྟར་བཅང་བའི་
ཚུལ་སོགས་ནི། ཚིགས་སུ་བཅད་དེ་བརྗོད་པར་བྱ་བའི་ལེགས་པར་ཉོན་ཅིག །ཨེ་ཧོ། གང་གི་མཐུ་
ཡིས་པད་དཀར་མིག་སོགས་ཀྱང་། །ལན་བརྒྱར་ཕམ་བྱས་མཁའ་ལྡིང་དབང་པོ་
ཡིས། །སྙིགས་མའི་འགྲོ་ལ་རྗེས་བརྩེས་གདམས་པའི་ཕུལ། །འཛམ་གླིང་སྤྱི་ནོར་
འདི་ཡི་ཆེ་བ་ནི། །ངོ་མཚར་འཕྲུལ་གྱི་རིལ་བུ་རེ་རེས་ཀྱང་། །ཀླུ་གཉན་ས་བདག་
འབུམ་གྱི་མགོ་བོ་འགེམ། །གཉན་སོགས་ནང་གི་ཟུག་གཟེར་སྤྲིན་ནག་རླུང་། །
འཇོམས་ལ་སྨན་འདི་བཟོད་དཀའི་མཐོར་བྱེད་ཡིན། །ཕྱི་ཡི་མཛེ་ཤུ་ལྤགས་ནད་ནམ་
མཁའི་ཟིལ། །སྨན་མཆོག་ཆུ་འཐུང་ཕོད་འདིས་རེག་པས་འཇོམས། །མདོར་ན་གག་
ལྷོག་གཉན་གཟེར་དྲེག་གྲུམ་དང་། ། ཀླུ་དང་ས་བདག་གདོན་དང་མེ་དབལ་དང་། །ཆུ་



ལྷན་ཐབས།
སེར་ནད་ཀུན་མཛེ་རིག་བཅོ་བརྒྱད་སོགས། །དཔག་ཡས་ནུས་ལྡན་རིལ་བུ་འདིར་
འཕྲད་ཚེ། །རྩ་སྐམ་ཕོན་པོ་མེ་ལྕེར་འཕྲད་དང་མཚུངས། །སྨན་འདི་མེ་ལ་བསྲེགས་
ཏེ་བདུག་པས་ཀྱང༌། །ཐོག་དང་སེར་བ་ཁོག་ཅིང་ནད་རིམས་ཆད། །ལུས་ལ་བཅང་
པས་གདོན་བགེགས་མགོ་ནད་རིམས། །མཐའ་དག་སྲུང་བྱེད་སྲ་བརྟན་གོ་ཆ་ཡིན། །
འོག་གདོན་ས་བདག་ཀླུ་གཉན་གདུག་པ་ཡིས། །གཙེས་པའི་ནད་པའི་སྔས་འགོར་
འདི་སླེབས་ཚེ། །མོད་ལ་གདོན་འབྲོས་ཟུག་ཆག་བདེ་བ་སྟེར། །མདོར་ན་ཚད་ལྡན་
སྦྱར་བའི་རིལ་བུ་འདིའི། །མཐུ་སྟོབས་དྲན་དབང་སྟོང་གིས་འཆད་ནུས་མིན། །དེ་
ལྟར་མཁའ་ལྡིང་རྫུ་འཕྲུལ་རིལ་བུ་འདི། །བཅང་བའི་ཚུལ་ནི་དར་སྔོན་དྲི་བྲལ་གྱིས། །
དྲིལ་ཏེ་རིན་ཆེན་ལས་གྲུབ་སྒྲོམ་བུའམ། །ཟ་མ་ཏོག་གཞུག་སྡོད་ཚེ་སྟེགས་ཀྱི་ཁར།
།བཞུགས་གསོལ་དེ་ལ་གུས་པའི་མཆོད་སྤྲིན་འབུལ། །འགྲོ་ཚེ་རང་གི་ལུས་ལ་འབྲལ་
མེད་བཅང་། །མི་ལག་མི་བརྒྱུད་ཁྱད་པར་དམ་ཉམས་ཀྱིས། །རེག་མཐོང་ལྟ་ཅི་གྲིབ་
མས་མ་ཕོག་བྱ། །དེ་བཞིན་ཉི་ལྷགས་ཆར་རླུང་མི་ཕོག་ཆེད། །སྒྲོམ་བུའི་ཁ་གསེང་
པྲ་ཚིལ་སོགས་ཀྱིས་བགར། །གལ་ཏེ་མི་ལག་བརྒྱུད་དམ་ཉམས་གྲིབ་ཕོག །དེ་ཚེ་
བྱིན་རླབས་བསྙེན་པ་བསྐྱར་ནས་བྱ། །དེ་ལྟར་ཕྱི་རྒྱུད་རིལ་བུའི་སྡེ་ཚན་ལས། །གཙོ་
བོ་བྱ་ཁྱུང་ལྔ་པའི་རིལ་བུ་ཉིད། །སྦྱོར་ཚུལ་འཁྲུལ་མེད་སྙན་རྒྱུད་མན་ངག་ལ། །
མཁས་མང་བྱས་མཐའ་ལེགས་ཆས་བརྒྱན་ཏེ་བཀོད། ༈ །སླར་ཡང་ཉེར་མཁོ་ཟ་བྱེད་
རིལ་བུ་ནི། །གོ་བོ་བྱ་རྒོད་སོ་བྱ་རོག་པོ་དང་། །གྲུམ་པ་ལ་སོགས་རྩལ་མཐུས་ཟ་བ་
ཡིས། །གཅན་གཟན་མཐའ་དག་གྲེ་བ་བསྡུས་པ་དང་། །རྐྱང་དང་གཡག་རྒོད་ཤ་
གཉིས་ཅུ་གུར་ལི། །ཛ་ཏི་སུག་སྨེལ་གོ་སྙོད་ཀ་ཀོ་ལ། །ལྷ་དམར་པི་ལིང་ཕོ་རིས་ལ་
ལ་ཕུད། །རྒྱ་ཚ་རྒྱམ་ཚ་ཁ་རུ་ཚ་ལ་སོགས། །ཚ་སྣ་གང་རྙེད་ཟི་ར་ནག་པོ་བཅས། །
བུ་རམ་དང་སྦྱར་ལུག་རིལ་ཆེ་ཙམ་དྲིལ། །སྐྲན་ནད་ཚ་གྲང་མེད་པ་ཐལ་བར་
བརླག ༈ །འཇམ་འབྲས་པར་འབྲས་ཛ་ཏི་ཨ་རུ་ར། །ཅུ་གང་གུར་གུམ་སུག་སྨེལ་ལ་
ལ་ཕུད། །པི་ལིང་བཅའ་ལྷ་ཙི་ཏྲ་ཀ་དང་བཙོད། ། ཀ་པེད་དང་ནི་ཨུཏྤལ་སྔོན་པོ་རྣམས།



178
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
།ཞོ་རེ་མོན་ཆ་ར་དང་ད་ཏྲིག་གཉིས། །ཞོ་གྲངས་དོ་དོ་སེ་འབྲུ་ཞོ་བཞི་བཅས། །ཚད་
ལྡན་སྦྱར་བཏགས་བུ་རམ་རིལ་བུར་དྲིལ། །གུ་ལིང་འབྲས་ཀྱི་རིལ་བུ་ཞེས་བྱ་སྟེ། །
བད་རླུང་རྒྱས་དང་སྟོད་ཚ་སྨད་གྲང་གིས། །འཁྲུ་བ་གསར་རྙིང་མ་ལུས་གཅོད་པར་
བྱེད། ༈ །ད་ལི་ཕོ་རིས་བཅའ་ལྷ་ཨ་ཟ་མོ། །བྱི་ཚེར་ཧོང་ལེན་ཤིང་ཚ་སུག་སྨེལ་དང་། །གཉྫི་
པ་ཏྲ་ཅུ་གང་སྦྱར་བཏགས་ཏེ། །བུ་རམ་རིལ་བུ་དྲིལ་བས་མཆིན་སྐྲན་དང་། ། ལུད་
འཕེལ་དབུགས་མི་བདེ་དང་ལུ་བ་མང་། །གཞང་འབྲུམ་རྟུག་སྐམ་ལ་སོགས་སེལ་
བར་བྱེད། །རིལ་བུའི་སྦྱོར་ཚུལ་གཞན་དང་ཁྱུང་ལྔ་ལ། །སྐབས་ཀྱི་ནད་སྦྱང་ཁ་ཚར་
གཏོང་ཚུལ་སོགས། །གཞུང་ལས་ཤིན་ཏུ་གསལ་བར་བཤད་པ་ན། །འདི་ན་སླར་
ཡང་ཟློས་བུར་མ་སྨྲས་སོ། །སྤྱིར་ན་ནད་དང་གཉེན་པོ་མཐའ་ཡས་མོད། །གནད་
ཕིག་གུད་སྦས་ཉེར་མཁོ་གང་སྨྲས་རྣམས། །འཁྲུལ་མེད་ཇི་བཞིན་ལག་ཏུ་ལོངས་
ཤིག་དང་། །སྐྱེས་བུའི་འདོད་དོན་སྒྲུབ་ནུས་ལེགས་བཤད་ཡིན། །དེ་ལྟར་རིལ་བུའི་
སྡེ་ལས། བྱ་ཁྱུང་ལྔ་པའི་རིལ་བུ་འདི། དེང་སང་དུས་ཀྱི་དབང་གིས་འགོ་བའི་ནད་དུ་
མ་ཞིག་འཇོམས་པའི་གཉེན་པོ་ཕུལ་དུ་བྱུང་བར། ལུང་རིགས་མྱོང་བ་དང་བཅས་
པས་གྲུབ་པའི། དང་པོ་སྨན་གྱི་སྦྱར་ཚད། དེ་ནས་སྒྲུབ་ཚུལ་དང་བརྟག་ཚུལ། དྲིལ་
བའི་ཚེ་ཆེ་ཆུང་གི་ཚད། དྲིལ་ཟིན་བྱིན་རླབས་བྱེད་ཚུལ་དང༌། ཕན་ཡོན་བཅང་ཚུལ་
སོགས་ཆེས་ཤིན་ཏུ་གསལ་བར། སྙན་རྒྱུད་ཐུན་མོང་མིན་པའི་མན་ངག་ལ། མཁས་
པ་དུ་མའི་གཞུང་གི་ལེགས་ཆས་བརྒྱན་ཏེ་བཀོད་པ་ལས། རང་བཟོས་བསླད་པ་ཆ་
ཕྲ་མོ་ཙམ་ཡང་མེད་དོ། །རིལ་བུ་འདི་ནད་བྱེ་བྲག་པ་འགའ་ཞིག་ལ་གཏོང་ཚེ། ཁ་
ཚར་ཕྲན་བུ་སྣང་བ་དང་། རིལ་སྦྱོར་ཡང་ད་དུང་རྒྱུད་འདི་དང་གཞན་ལས་བཤད་པ་
མང་མོད་ཀྱི། མཐའ་དག་ཞིབ་ཏུ་བཤད་ན། གླེགས་བམ་ཆེན་པོར་གྱུར་བས། རྨོངས་
པ་རྣམས་ཞུམ་པ་སྐྱེ་ལ་མགོ་སྨོས་ཙམ་བྱས་རུང་། མི་གསལ་དུ་བཏང་བ་འདྲ་བ་
ལས་མི་འོང་བར་མཐོང་ནས། འདིར་གུད་སྦས་ཧ་ཅང་གསང་བ་དང་། གལ་ཆེ་བ་
ཉེར་མཁོ་འགའ་ཞིག་གི་སྦྱོར་ཚུལ་བཅས་ཤིན་ཏུ་གསལ་བར་བཀོད་པ་ཡིན་ནོ། །



ལྷན་ཐབས།
17
སྨྲས་པ། སྙིགས་གུས་བཟོད་དཀའི་ནད་དཔུང་འབར་བའི་ལྕེ། །ངན་འཐུང་བ་
མོའི་འཕེལ་གྱིས་བསྐུལ་བ་འདི། །མཐུ་ཆེན་སྒྲ་བརྒྱའི་བགེགས་ཀྱི་སྙིང་འགས་པ། །
སྨན་མཆོག་ཡོང་ལྷུང་དྲག་པོ་སྐྱིལ་ཤིག་ཀྱེ། །ཞེས་བྱ་བ་ནི་བར་སྐབས་ཀྱི་ཚིགས་སུ་
བཅད་པའོ། ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས་དཔལ་གྲུབ་དབང་གུ་ཎའི་ཞལ་ལུང་།
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས། རིལ་བུའི་སྡེ་རྣམ་པར་བཤད་
པའི་ལེའུ་སྟེ་ལྔ་པའོ། །
ལྡེ་གུ་དང་སྨན་མར་གྱི་སྡེ་རྣམ་པར་བཤད་པའི་ལེའུ།
༈ དེ་ནས་ལྡེ་གུའི་སྡེ་ཚན་བཤད་པ་ལ། སོ་མ་ར་ཛ་ཨ་རུ་ཅུ་གུར་ལི། །འདམ་
བུ་ཀ་ར་ཤིང་མངར་ལྕགས་ཀྱི་ཕྱེ། །མར་གསར་སྤུ་སྙིགས་བྱུང་སྦྱར་ལྡེ་གུ་ཡིས། །གློ་
མཆིན་ཚ་བ་རྙིང་དང་རྟོག་པ་སེལ། །ཏིག་ཏ་གསེར་མེ་བོང་དཀར་པི་པི་ལིང་། །མ་ནུ་
བ་ལེ་ཀ་བཏགས་སྦྲང་དང་སྦྱར། །ཏིག་ཏ་དྲུག་པའི་ལྡེ་གུས་མགོ་ནད་དང་། །མཁྲིས་
པའི་གློ་ནད་ཚད་ནད་མཁྲིས་སྐྱུག་སེལ། ༈ །གུར་གུམ་མཚལ་དང་མི་སོགས་མཁྲིས་
སྣ་དང༌། །ན་ག་པུལླི་པདྨ་གེ་སར་གསུམ། །ཞིབ་བཏགས་སྦྲང་ངམ་མར་གསར་
དྭངས་མར་སྦྱར། །མཁྲིས་སྙེའི་ལྡེ་གུས་གློ་མཆིན་ནད་རིགས་དང༌། །ཟླ་མཚན་
འབྱམས་དང་རྨ་སྙིང་ཁྲག་འཛག་དང༌། །སྣ་ཁྲག་འཛག་པ་གཅོད་པའི་རལ་གྲི་
ཡིན། ༈ །བྲག་ཞུན་ཨ་རུ་གུར་གུམ་བ་ཤ་ཀ །སྦྲང་རྩིར་སྦྱར་བས་མཆིན་ཁྲག་དྲེག་
ནད་སེལ། ༈ །འབྲས་གསུམ་ཨ་བ་ལྕགས་ཕྱེ་གོ་སྙོད་དང་། །གསེར་ཤིང་ཀ་རའམ་
མར་གསར་ལྡེ་གུ་ཡིས། །མིག་ནད་དམར་ཚགས་རབ་རིབ་འཇོམས་པར་བྱེད།



10
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
༈ །བསེ་རུ་དཀར་པོ་མི་དང་དོམ་སོགས་ཀྱི། །མཁྲིས་པ་སྣ་ཚོགས་མར་རམ་བུར་
དཀར་སྦྱར། །གློ་རྣག་སྐེམ་བྱེད་བསེ་རུའི་ལྡེ་གུའོ། ༈ །ཅུ་གུར་ལི་གསུམ་སུག་སྨེལ་
ཙནྡན་གཉིས། །རུ་རྟ་སྦྲང་ངམ་མར་གསར་སྦྱར་བ་ཡིས། །བསིལ་བཞིའི་ལྡེ་གུས་
བུ་ཆུང་གློ་ནད་སེལ། །དེ་དག་ཚ་སེལ་ལྡེ་གུ་ཉེར་མཁོ་ཡིན། ༈ །གྲང་སེལ་རྒྱམ་ཚྭ་
གླ་རྩི་པི་པི་ལིང་། །ལྷ་དམར་ཕོ་རིས་ཐང་གི་བར་ཤུན་དང༌། ། སྡིག་སྲིན་བུ་མེད་ལྡེའུ་
ལྕམ་པ་དང་། །ཨ་འབྲས་པ་འབྲས་འཇམ་འབྲས་བུ་རམ་མམ། །མར་དང་སྦྱར་བས་
མཁལ་ནད་ཆུ་སྲི་སེལ། །འདི་ཡི་མོ་ལྡེའུ་དངོས་སུ་མ་རྙེད་ན། །ཆུ་དཀྱིལ་ལྡེའུ་དེ་
ཡི་ཚབ་ཏུ་རུང༌། ༈ །མ་ནུ་རུ་རྟ་ལྷ་སྐྱ་ལི་ག་དུར། །ཨ་བར་སྐྱུར་གསུམ་པི་ལིང་སྦྲང་
དང་སྦྱར། །དབུགས་མི་བདེ་དང་བད་རླུང་གྲོ་ནད་སེལ། ༈ །སེ་འབྲུ་ཤིང་ཚ་སུག་སྨེལ་
པི་པི་ལིང་། །བཅའ་ལྷ་ཕོ་རིས་རུ་རྟ་ཁ་རུ་ཚ། །ཙི་ཏྲ་ཀ་དང་གཟེ་མ་བུ་རམ་སྦྱར། །
སྐྱ་རྦབ་རླུང་ཚབས་ཕོ་མཁལ་རྒྱུ་ལོང་གིས། །གྲང་བ་མཐའ་དག་འཇོམས་པའི་སྨན་
མཆོག་ཡིན། །སྦྱར་ཐབས་སོ་སོའི་སྐབས་སུ་སྨྲས་ཟིན་མོད། །སྦྲང་གི་ཆུ་བཅད་མར་
གྱི་སྦུ་སྙིགས་འདོན། །བུ་རམ་ཆུར་བསྡུས་གསུམ་ཀ་ཁོལ་ཆག་སྟེ། །ཚ་ངད་ཡལ་
ཙམ་དུས་ནས་སྨན་དེ་ཉིད། །ཞིབ་བཏགས་བཏབ་ཏེ་འདྲེས་པར་དཀྲུག་པ་ཡིན། །ཀ་
རར་སྦྱོར་ཚེ་ཚ་སེལ་བ་ར་དང་། །གྲང་སེལ་འབྲི་འདྲེས་མཛོ་མོའི་འོ་མ་སྦྱར། ༈ །དེ་
ནས་སྨན་མར་སྡེ་ལས་ཚ་སེལ་ནི། །ཏིག་ཏ་ཧོང་ལེན་བྱི་ཚེར་པ་ཏོ་ལ། །སྐྱེར་པ་
ཀྱི་ལྟེ་བ་དང་བར་པ་ཏ། །ནིམ་པ་དངོས་སམ་མིན་ན་སྟབ་སེང་རྣམས། །བསྐོལ་
བའི་ཁུ་བར་རྩ་ཁྲིས་གླ་སྒང་པ། །དུག་ཉུང་ཙནྡན་དཀར་པོ་པི་ལིང་ཕྱེ། །ཁ་ཚར་དུ་
སྦྱར་མར་གྱི་དྭངས་མ་དང་། །སྦྲང་སྦྱར་ཏིག་ཏ་བཅུ་གསུམ་སྨན་མར་གྱིས། །མཛེ་
ནད་ཤ་བཀྲ་མེ་དབལ་ཁོང་འབྲས་དང༌། །མཚན་པར་རྡོལ་དང་གཞང་འབྲུམ་སྐྱ་རྦབ་
དང་༑ །ཁ་སྐོམ་བྱེད་དང་མགོ་བོ་འཁོར་སོགས་སེལ། ༈ །ཨ་བར་སྐྱུར་གསུམ་ཆུར་
བསྡུས་ཁུ་བ་དེ། །འོ་མར་བླུགས་སྟེ་དེ་ཡང་རན་པར་བསྡུ། །དེ་ནས་དེ་ཡང་མར་ཁུའི་
དྭངས་མར་བསྲེ། །དེ་བས་ཆུ་ཆོད་ཚེ་ན་དྭངས་མ་གཞུར། །དེ་ལ་ལྕགས་ཕྱེ་ཨ་བ་



ལྷན་ཐབས།
181
ལྕགས་སྦྲུལ་དང་། །གུར་གུམ་གོ་སྙོད་མདུང་རྩེ་དམར་པོ་རྣམས། །ཞིབ་བཏགས་ཁ་
ཚར་བཏབ་སྟེ་འདྲེས་པར་དཀྲུག །གསལ་བྱེད་དགུ་པའི་མིག་འགྲིབ་རབ་རིབ་དང་།
།དམར་ཚག་སྐམ་ཚག་ལ་སོགས་མིག་ནད་སེལ། ༈ །སེང་ལྡེང་ཐལ་དཀར་རྡོ་རྗེ་སོ་
མ་ར། །གུར་གུམ་ཀྱི་ལྕེ་ཨ་དཀར་ནག་པོ་དང༌། །སྐྱེར་ཤུན་སྨན་མར་སྦྲང་དང་སྦྱར་བ་
ཡིས། །ཆུ་སེར་རྩ་དང་ཚིགས་དང་པགས་པ་ལ། །རྒྱས་དང་དྲེག་དང་གྲུམ་བུ་མཛེ་ནད་
སེལ། ༈ །དམར་སེར་བ་ཡི་ལྕི་བ་ཆུ་དང་ཞོ། །འོ་མ་མར་ལྔ་སྦྲང་སྦྱར་བ་བྱུང་ལྔའི། །
སྨན་མར་མཆིན་ནད་རྙིང་དང་ཆུ་སེར་དང༌། །ཚ་བ་རླུང་ལྡན་སྐྱ་རྦབ་འཇོམས་པར་
བྱེད། །འདི་དག་སྨན་མར་ལག་ལེན་ཉེར་མཁོ་སྟེ། །འོན་ཀྱང་དེང་དུས་ཕྱོགས་འདིར་
སྦྱོར་བ་ཉུང་། ༈ །གྲང་སེལ་སྨན་མར་སྡེ་ལས་འབྲས་གསུམ་མར། ། ཨ་རུ་སུམ་ཅུ་བ་
རུ་ཉི་ཤུ་དང༌། །སྐྱུ་རུ་བཅུ་སྟེ་ཕྱེ་ཆ་སྐྱུང་པ་དེའི། །བསྡུས་ཁུའི་དྭངས་མ་མར་དང་བུ་
རམ་སྦྱར། །དེ་ལ་ཛཱ་ཏི་པི་ལིང་ཁ་རུ་ཚྭ། །སུག་སྨེལ་བཅའ་ལྷ་ཞིབ་བཏགས་ཁ་ཚར་
བཏབ། །ཐོ་རངས་ཡུན་བསྟེན་རྒས་པ་ཆེས་བུལ་ཤིང་། །མིག་དང་རྣ་བ་སྣ་ནད་སོ་
ནད་དང་། །མགོ་ནད་རྩ་རུ་བྱེར་དང་རྣག་འབྱམས་དང་། ། རླུང་དང་གྲང་བ་རླུང་ལྡན་
ཀུན་ལ་ཕན། ༈ །ར་མཉེ་ལྕ་བ་དང་ནི་ཉེ་ཤིང་པ། །བ་སྤུ་གཟེ་མ་ལྔ་དང་འབྲི་མར་སྦྱར།
།དེ་ལ་རྒྱ་ཚྭ་རྒྱམ་ཚྭ་ཁ་རུ་ཚྭ། །སླེ་ཏྲེས་ཛཱ་ཏི་སུག་སྨེལ་ཀ་ཀོ་ལ། །བཅའ་སྒ་པི་ལིང་
བཏགས་བཏབ་བུ་རམ་སྦྱར། །མཁལ་མའི་གྲང་ནད་འབུ་མེད་རླུང་ཚབས་སེལ། །
འབྲས་གསུམ་ཕྱེད་ཆ་བརྡུངས་སྟེང་ར་མཉེ་དང་། །ཉེ་ཤིང་ལྕི་བ་བ་སྤྲུ་གཟེ་མ་ སྟེ་རྩ་བ་
ལྔ་ ལྔ། ། ཆ་མཉམ་བསྡུས་ཁུའི་དྭངས་མ་བུ་རམ་དང༌། །འབྲི་མར་སྦྱར་བ་འབར་སམ་
སྨན་མར་ཏེ། །སྟོད་སྨད་ཀུན་གྱི་ནད་ལ་མཆོག་ཏུ་བསྔགས། །འབར་སམ་གཞི་སྨན་
གང་དུ་སྨྲ་ འབྲས་བུ་གསུམ་དང་རྩ་བ་ལྔ་ཞལ་སྤྲོད། ཟིན་སྟེང་། །ད་བྱིད་དུག་འདོན་བྱས་དང་
ལུག་ཐུག་འབྲས། །བསྣན་པའི་མར་ལ་ཅོང་ཞི་པི་པི་ལིང་། །བཅའ་ལྷ་སླེ་ཏྲེས་རྒྱམ་
ཚྭ་བྲེ་ག་པ། །སུག་སྨེལ་སྦྱར་བ་ཞིབ་བཏགས་ཁ་ཚར་བཏབ། །ད་བྱིད་སྐྱིན་འགོར་
སྨན་མར་ཞེས་བྱ་སྟེ། །མཆོག་ཏུ་རོ་རྩ་བྱེད་ཅིང་ཕོ་དབང་ལྡང་། །མཁལ་མའི་ནད་ཀྱི་



182
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ཟ་ཁུ་འཛག་པ་སྡོམ། །སྒོག་སྐྱ་ཨ་རུ་ར་ཡི་སྨན་མར་ལ། །རྒྱ་ཚ་སུག་སྨེལ་པི་ལིང་
ཁ་རུ་ཚྭ། །བུ་དཀར་བཏབ་པས་རླུང་ནད་ད་རྒན་དང་། །རྒྱུ་ལོང་མཁལ་རྐེད་ན་དང་
རླག་ལུག་སེལ། ༈ །སྒོག་སྐྱ་སྲང་བརྒྱད་ཆུར་བཅོས་ཁུ་བ་བསྟིམ། །འབྲི་མར་དེ་དང་
ཆ་མཉམ་སྦྱར་བྱས་ནས། །ཉིན་ཞག་བཅུ་གཉིས་ནས་ཀྱི་དབུས་སུ་གཞུག ། རླུང་ནད་
ཀུན་སེལ་ཚེ་ཡི་བཅུད་ལེན་ཡིན། །བ་སྤྲ་པི་ལིང་རྩ་བ་འབྲི་མར་སྦྱར། །མོ་གཤམ་ལ་
ཡང་བུ་བསྐྱེད་སྐྱིག་བུ་སེལ། །སེ་འབྲུ་པི་ལིང་འུ་སུ་ཙི་ཏྲ་ཀ །དོང་གྲ་ལྔ་ཡི་སྨན་མར་
བུ་རམ་སྦྱར། །བད་རླུང་རྒྱས་དང་རྐྱ་རྦབ་གཞང་འབྲུམ་དང་། །མཚེར་པའི་ནད་དང་
དབུགས་མི་བདེ་བ་སེལ། །ཕོ་བའི་མེ་གསོ་ལུས་རྒྱས་མོ་གཤམ་ཡང་། །སྨན་འདི་
བསྟེན་པས་བུ་དང་ལྡན་པར་འགྱུར། །གཟེ་མ་བྲེ་གང་ཚང་བྲེ་གསུམ་ལ་སྦྱར། །དེ་
ལ་ཆུ་བྲེ་གསུམ་བསྣན་ཚད་ལྡན་ཏེ། །བྲེ་གང་བར་དུ་བསྡུས་པའི་ཁུ་བ་ཉིད། །མར་
དང་སྦྱར་ལ་ལྷ་ཡི་ཕོ་བ་རིས། །ཁ་རུ་ཚྭ་བཏབ་གཟི་མའི་སྨན་མར་གྱིས། ། རྒྱུ་ལོང་སྤོ་
འཁྲོག་མཁལ་མའི་རླུང་གཟེར་འཇོམས། །དེ་ལྟར་ཚ་གྲང་སེལ་བའི་སྨན་མར་རྣམས།
།སྦྱོར་ཚུལ་ཁུ་དབྱུང་དགོས་རིགས་ལེགས་བསྐོལ་ཏེ། །ཁུ་བ་ཡང་ཡང་བཏོན་པའི་
དྭངས་མ་དེ། །སླར་ཡང་བྲེ་གང་བར་དུ་ལེགས་པར་བསྡུ། །དེ་ལ་ཚ་སེལ་ཡིན་ན་བ་
ར་དང་། །གྲང་སེལ་སྡེ་ལ་འབྲི་ལུག་གང་རུང་གི །བཞོས་ཐོག་འོ་མ་བྲེ་བཞི་བླུགས་
ལ་བསྐོལ། །ཆུ་དེ་འོ་མར་ཐིམ་ཚེ་ཚ་སེལ་ལ། །བ་རའི་མར་གསར་གྲང་སེལ་འབྲི་
ལུག་གི །མར་རྙིང་ཐུན་མོང་མཛོ་མོའི་མར་གསར་གཞུག །མེ་འཇམ་ཡུན་བཏང་
དཀྲུག་ཅིང་བསྐོལ་བ་ཡིས། །འོ་མ་མར་ལ་ཐིམ་ནས་ཆུ་ཆོད་ཚེ། །འཕོགས་དགོས་
ཐལ་ན་ནུར་པ་འཚིག་པར་གྱུར། །ཆུ་ཆོད་ཚད་ནི་མར་ཁུ་དྭངས་སྙིགས་ཕྱེ། །མཛུབ་
མོས་དཀྲུག་ཀྱང་མི་འཚིག་མེ་དོར་ཀྱང་། །སྒྲ་མེད་ཚིག་མ་དྲིལ་དུ་བཏུང་བ་ཡིན། །
འགའ་ཞག་ཐལ་ན་ནུས་པ་འཚིག་ཐོས་ནས། །ཆུ་མ་ཆོད་པར་འཕོག་པའང་འཁྲུལ་པ་
སྟེ༑ ༑ཕོ་བས་མི་འཆུན་ནུས་པ་ཆུང་ཕྱིར་རོ། །དེས་ན་མ་སྔ་མ་ཐལ་ཆུ་ཆོད་ཕྲལ། །
ཕོག་སྟེ་དྭངས་གཞུར་དེ་ཉིད་ངད་ཡལ་ཚེ། །ཁ་ཚར་སྨན་བཏབ་བུ་རམ་སོགས་དང་



ལྷན་ཐབས།
13
སྦྱར། །འདྲེས་པར་དཀྲུག་བཞིན་སྐག་གཞུག་གཏོང་བའི་ཚེ། །རླན་གྲང་གནས་དང་
འཇུ་དཀའི་ཁ་ཟས་དང༌། །དྲག་ཤུལ་སྤྱོད་དང་བསིལ་བུའི་རེག་པ་སོགས། །སྤངས་
ཏེ་ཐོ་རངས་ཁམ་རེ་བསྟེན་པ་ཡིན། །དེ་དག་གི་ལྡེ་གུ་དང་སྨན་མར་གཉིས་དང༌།
དེ་ལས་ཀྱང་སྨན་མར་དང༌། དེ་ལས་ཀྱང་གྲང་སེལ་གྱི་སྨན་མར་རྣམས། དེང་སང་
ཕྱོགས་ཀུན་ཏུ་ལག་ལེན་བྱེད་པ་མང་བས་ཀུན་ལ་ཉེ་བར་མཁོ་བ་དང་། གྲང་སེལ་
ལ་སྨན་གཞན་ལས་ཀྱང་སྨན་མར་འདི་ཉིད་སྟོབས་ཆེ་བར་མཐོང་ནས། སྦྱོར་ཚུལ་
སྡེ་རྣམས་དང་། ཇི་ལྟར་སྦྱོར་བ་དང་། བསྟེན་པའི་ཚུལ་བཅས། ཤིན་ཏུ་གསལ་བར་
བཤད་པ་ཡིན་ནོ། །
སྨྲས་པ། དྲན་དབང་སྙན་ཚིག་མཁའ་ལྡིང་ཕུ་བོ་ཡིས། །མན་ངག་སྣང་བྱེད་
ཤིང་རྟ་དྲངས་པའི་ཚེ། །རྣམ་འགྱུར་ཟུག་རྔུའི་རྒྱ་གྲོལ་ནད་མེད་ཅིང་། །ཚེ་རིང་དབང་
པོ་གསལ་བའི་མེ་ཏོག་འཛུམ། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས། དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ། ལྡེ་གུ་དང་སྨན་མར་གྱི་སྡེ་རྣམ་
པར་བཤད་པའི་ལེའུ་སྟེ་དྲུག་པའོ།། །།
ཐལ་སྨན་དང་ཁཎྜའི་སྡེ་རྣམ་པར་བཤད་པའི་ལེའུ།
དེ་ལས་ཐལ་སྨན་སྡེ་ལས་གསེར་ཐལ་ནི། །གསེར་བཟང་ལྷད་མེད་སྦྲང་
གཤོག་ཙམ་དུ་བརྡུང་། །དེ་ནས་བཏུན་འཇམ་དྲུད་ནས་ཞིབ་བཏགས་པའི། །ཕྱེ་དང་
ཚ་ལ་མུ་ཟི་ཏིལ་ནག་དང་། །ཟར་མ་རྣམས་སྦྱར་བུང་མཚམས་རིལ་བུར་དྲིལ། །ཞི་
གའི་ཀོང་བུར་བླུགས་ཏེ་སོལ་མེ་ཡིས། །ཚོས་པར་བསྲེགས་པས་གསེར་ཐལ་



194
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ལེགས་པར་འབབ། །དངུལ་ཡང་དངུལ་ཆུ་དང་ནི་སྟར་བུས་བཤིག །ཞིག་ནས་མུ་
ཟི་སེར་དང་ཚ་ལ་སྦྱར། །འཕང་ལོ་ལྟར་བཅོས་ཞི་གའི་ཀོང་བུར་གཞུག །སོལ་མེས་
ཚོས་བསྲེགས་དེ་ཡིས་ཐལ་བར་འགྱུར། །ཟངས་ཐལ་ཟངས་བསྲེགས་ངར་ཕབ་སྲབ་
མོར་བརྡུང༌། །གཏིབ་བཏུབ་བཏིབ་ཀྱིན་བརྡུངས་ནས་སྦྱང་གཤོག་ཙམ། །སེན་མོས་
བཅད་བཏུབ་ཚེ་ན་སེང་པོར་བཅུག །དེ་ཡི་གཡའ་འབྱེད་དེ་ནས་ཚ་ལ་དང་། །མུ་ཟི་
ཆང་སྦྱར་ཟངས་ལ་འཐུག་པོར་བྱུག །སླར་ཡང་རས་ལ་བྱུགས་ཏེ་དེ་ཡིས་དྲིལ། །ཞི་
གའི་ཀོང་བུར་བཅུག་སྟེ་ཐལ་འཇམ་གཙང་། །ཁ་བཅད་འདམ་ཞལ་བྱས་ཏེ་ཚོས་པར་
བསྲེག །གཡའ་མ་ལྟ་བུར་སེན་མོས་བཅག་བཏུབ་ཚེ། །ཟངས་ཐལ་ལེགས་པའི་ཚད་
དུ་མཁས་རྣམས་བཞེད། །ལྕགས་ཐལ་ལྕགས་ཉིད་ནུས་ལྡན་བསྲེག་བརྡར་ལ། །
བསྐྱོད་པའི་ལྕགས་ཕྱེ་ཞིབ་བཏགས་དེ་ཉིད་ལ། །ཚ་ལ་ཨ་རུ་མུ་ཟི་ཞིབ་བཏགས་ཕྱེ།
།བསྲེས་ནས་འདག་པར་སྦྱར་ཏེ་རིལ་བུའམ། །འཕང་ལོ་བྱས་ནས་ཀོང་བུར་བཅུག་
ལ་བསྲེག །དེ་ཡིས་ལྕགས་ཕྱེ་ཐལ་བར་གྱུར་པ་སྟེ། །འོན་ཀྱང་ཀུན་ལ་གཉེན་པོ་ཚ་
ལ་དང་། །མུ་ཟི་ཆུང་ན་མི་ཚོས་བུན་བསྐྱེད་དགོས། །འདི་དག་རིན་ཆེན་བསྲེགས་
ཐལ་ཕབ་ཚུལ་ཏེ། །རིན་ཆེན་ཚ་སྦྱོར་སྐབས་ཀྱང་འགའ་འོང་ལ། །སྤྱི་དང་བྱེ་བྲག་ཕན་
ཡོན་གཞན་ལས་ཀྱང་། །དེ་ནས་ཅོང་ཞི་འཕྲུལ་ཐལ་ལག་ལེན་ནི། །ཨ་རུ་གསེར་
མདོག་ཚ་ལ་བོང་ང་དཀར། །རྒྱམ་ཚྭ་པི་པི་ལིང་རྣམས་རེ་རེ་ཡང་། །ཞོ་རེ་མུ་ཟི་
དུལ་མ་ཞོ་ཕྱེད་སྦྱར། །ཞིབ་བཏགས་ཕྱེ་ལ་དེ་ཉིད་ཉིས་འགྱུར་གྱི། །ཕོ་ཅོང་བཟང་པོ་
ཞིབ་བཏགས་ཕྱེ་མ་བསྲེ། །དེ་ཉིད་གོང་བུ་སྙུག་དོང་ལྟ་བུར་བླུག །འོན་ཏེ་ཀོང་བུ་དེ་ཡི་
སུམ་ཆ་གཅིག །སྨན་གྱི་བགང་ནས་སུམ་གཉིས་སྟོང་པ་དགོས། །དེ་ནས་ཁ་བཅད་
དུ་བ་མ་ཤོར་བསྲེག །ཚོས་ལེགས་ཐལ་བ་འཕེལ་ནས་ཀོང་བུ་འགེང་། །ཁ་དོག་དུང་
ཕྱེ་འདྲ་ལ་ཆུར་ཕྲད་ཚེ། །ཁོལ་ཞིང་ལྕེ་སྟེང་བཞག་ནས་འབིག་ཉམས་བྱེད། །ཤ་རྗེན་
ལ་བྱུག་མེ་ལྟར་ཚ་བ་སྟེ། །དེ་ལྡོག་མ་ཚོས་ནུས་མེད་བསྐྱར་ནས་བསྲེག །འཕྲུལ་
ཐལ་འདི་ལ་ཀ་ར་སུམ་འགྱུར་བསྣན། །ཞིབ་བཏགས་ཕྱེ་མ་ཆུ་བསྐོལ་གྱིས་ཕུལ་ཏེ། །



ལྷན་ཐབས།
15
ཞགས་པར་ཐུན་ཕྲན་ཡུན་བསྟེན་མ་ཞུ་དང་། །ལྷན་སྐྲན་ལྕགས་དྲེག་མེ་ཉམས་རྡོ་དུག་
དང་༑ ༑དབྱིག་དུག་བད་མཁྲིས་སྐྱ་སྨུག་སྐྲན་གྱི་ནད། །མཆིན་པའི་ཁྲག་སྐྲན་རྙིང་དང་
མངལ་སྐྲན་སོགས། །བཤིག་ཅིང་མདོར་ན་གྲང་ནད་ཐམས་ཅད་སེལ། །ཉེར་མཁོ་
ཚ་བསྲེགས་སྦྱར་བའི་ལག་ལེན་ནི། །མདོག་སྔོ་རོ་མངར་བ་ཚྭ་མེད་པ་ཡི། །ལན་ཚྭ་
བཟང་པོ་ཁྱོར་དོ་བ་ཡི་ཞོ། །བྲེ་གང་དང་སྦྱར་དེ་ལ་བྱ་རྒོད་ཤ །མཐེ་ཙམ་དོར་བས་
དཀྲུག་ཅིང་བསྐོལ་བ་ཡིས། །ཆུ་ཆོད་ཕྱུར་བ་ལྟ་བུར་སོང་བའི་ཚེ། །རྫ་གསར་ནང་
བླུག་ཁ་བཅད་འཇིམ་པས་བཀབ། །དུ་བ་མི་འཆོར་བོང་མེས་ཚོས་བསྲེགས་པའི།
།ཐལ་བ་དེ་ལ་ལྟར་བུ་པི་པི་ལིང་། །བུ་རམ་སྦྱར་བས་མ་ཞུ་ལྟེན་སྐྲན་སེལ། །ལྕགས་
རྐང་གཅིག་དང་། །རྟ་ལྤགས་པ་དང་སྲོལ་གོང་དར་ཡ་ཀན། ། ཨ་བི་ཥ་དང་ཚེར་སྔོན་
ཆུ་རྩ་དང་། །ལྕེ་ཚ་དབྱི་མོང་སྲུབ་ཀའི་ཁཎྜལ་བསྐོལ། །མེ་ལས་འཕོགས་གདོང་གུར་
གུམ་ཅུ་གང་དང༌། །མཁྲིས་པ་སྣ་ཚོགས་ཞིབ་བཏགས་ཁ་ཚར་བཏབ། །ཤ་རུས་མགོ་
ལྤགས་ཡན་ལག་རྨ་ཀུན་གསོ། ༈ །བཤལ་སྨན་དུར་བྱིད་ཐར་ནུ་ཆེ་བ་དང༌། ། སྔོན་བུ་
ཁྲོན་བུ་ལྕམ་རྩ་ཆུ་མ་རྩི། །དནྡ་རོག་པོ་དོང་ག་ཤིཁཎྜ། འདི་སེ་དཀར་གྱི་ཞོ་ཡིན། །ཨ་རུ་
ཆུ་སྙུང་རྣམས་དང་བ་ཆུ་སྦྱར། །འཇམ་བསྐོལ་ཁཎྜ་བྱས་པ་རྣོ་ལ་འཇོམ། །མཆོག་ཏུ་
དམུ་ཆུ་སྦྱང་ཞེས་རྒྱུད་ལས་གསུངས། །སྟོན་ཀ་བཙས་མ་ཆོད་ནས་ཐར་ནུ་ཉིད། །རྩ་
བ་མ་ལུས་བརྐོས་ལ་དུར་བྱིད་དང་། །ཧོང་ལེན་ཆུ་རུག་པ་སྦྱར་ཁུ་བ་འདོན། །ཁཎྜ་
བདུད་རྩི་ཟར་བུ་ཞེས་བྱ་སྟེ། །སྐྱུག་པར་མི་འགྱུར་འཁྲུ་སླ་འཇམ་མི་འགྱུར། །ནམ་
ཟླ་གྲང་དང་ན་སོ་རྒས་ལའང་། །བཏང་བཏུབ་བཤོམ་གྱི་མཆོག་ཏུ་མཁས་རྣམས་
བསྔགས། །ད་བ་དང་ནི་རྟ་གསེབ་སྔོ་ནག་སྦང་། །སྤུ་མའི་རྩ་བ་གསུམ་བསྡུས་ཁཎྜ་
ལ༑ ༑བྱི་ཏང་ཀ་དང་ཤིང་ཀུན་ཙི་ཏྲ་ཀ །དུག་སྣ་གང་ཚོགས་ཁ་ཚར་བཏབ་པ་ཡི།
།སྲིན་སྨན་མར་སྦྱོར་ཆེན་མོར་གྲགས་པ་འདི། །བྱུག་པས་སྲིན་ཐོར་ནད་རིམས་
མཐའ་དག་དང་། །ཤ་བཀྲ་སོགས་སེལ་དེ་བཞིན་ར་མཉེ་དང༌། །ལྕ་བ་དཀར་པོའི་
ཁཎྜ་བུ་རམ་སྦྱར། །མཁལ་རྐེད་སྨད་ཀྱི་གྲང་བ་ཆུ་སེར་འཇོམས། །སྟར་བུའི་འབྲུ་ཉིད་



186
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ལེགས་བཙོས་རུས་པ་དོར། ། ཁུ་བ་ཁཎྜར་བསྡུས་པས་གློ་ནད་དང༌། །བད་ཀན་དང་ནི་
ཁྲག་སྐྲན་འདྲིལ་རྣམས་བཤིག །གཞན་ཡང་སྐྱེར་ཁུའི་ཁཎྜའི་མིག་ནད་བསངས། ། ཤུག་
འབྲུའི་ཁཎྜར་བུ་རམ་སྦྱར་བ་ཡིས། ། རྐང་ལག་ཆུ་སེར་ཚ་བ་ལས་གྱུར་ཀུན། །འཇོམས་
ལ་དེ་སོགས་ཁཎྜ་སྦྱོར་ཚུལ་དངོས། །སྨན་གྱི་ས་དང་རྡུལ་སོགས་ཆུས་བཤལ་ཞིང་།
།ཁྲོམ་ཁྲུམ་བརྡུང་བཙོས་ཁུ་བ་ཡང་ཡང་འདོན། །དེ་ཉིད་རྔ་མའམ་རས་ཞིག་སོགས་ལ་
འཚག །དྭངས་མ་རྫ་གསར་དྲི་མེད་ནང་དུ་བླུག །མེ་རྒྱུན་རན་བཏང་དཀྲུག་ཅིང་དལ་
བུར་བསྐོལ། །མེ་བཏང་དྲག་ན་འཚིག་འདྲེག་མེ་འཇམ་གཅེས། །རིབ་ཙམ་བསྐོལ་
བས་གར་ཞིང་ལྷ་ནག་འབྱུང་། །དེ་དུས་ཕོག་ལ་ཐིགས་ཅིག་རྡོ་སྟེང་བླུག །དེ་ཉིད་
གྲང་ཚེ་དྲིལ་བཏུབ་ཚོས་ཚད་སྟེ། །དེ་ནས་རྫ་ངོའི་འཚིག་དྲེག་མ་འདྲེས་པར། །གྲོད་
པུར་ལེགས་པར་བཀྲུས་པའི་ནང་དུ་བཅང་། །དེ་ལྟར་ན་ཐལ་སྨན་གྱི་སྡེ་དང་ཁཎྜ་སྦྱོར་
ཚུལ་གཉིས་ཀྱང་། གཞུང་དུ་ཧ་ཅང་ཚིག་སྣ་བསྡུས་དྲག་པ་འགའ་ཞིག་ལ་མན་ངག་
གཞན་གྱི་ཁ་འགེང་དང་། ཅུང་གསལ་དུ་བཏང་དགོས་རིགས་རྣམས་ལ། ལུང་རིགས་
དྲི་མ་མེད་པའི་གཅར་བར་ནས་འདྲེན་བཟོད་པའི་ལེགས་བཤད་ཀྱིས་ཅི་རིགས་པར་
གསར་དུ་བཏང་ཞིང་། ཙནྡན་དང་ཨ་ཀ་རུ་སོགས་གཏོང་དགོས་ལ་རྫས་སྤྱི་ལས་མི་
གསལ་བ་ལྟ་བུ་ལ་ཡང་། དཀར་དམར་དང་ནག་སྐྱ་སོགས་གང་ཡིན་གསལ་བར་
བྱས་ཏེ། མདོར་ན་ཚིག་ཉུང་ངུས་གཞུང་གི་དཀའ་གནད་རྣམས་མཐའ་ཆོད་པར་
བཀྲལ་ཟིན་གྱིས། གཟུ་བོར་གནས་པ་དག་འཇོ་སྟེར་ཀུན་ཏུ་སྣང་བའི་རིག་པས།
སོར་མོའི་རྟིང་འཐུང་སླར་སྐྱེས་དགའ་ཚལ་གཡུར་དུ་ཟ་བའི་དབུས་སུ་ཟུམ་པར་གྱིས་
ཤིག
སྨྲས་པ། ཟུག་རྔུའི་ཀློང་ལས་ནད་མེད་དགའ་ཚལ་དུ། །སྒྲོལ་བྱེད་དཔལ་
ལྡན་གསོ་རིག་གྲུ་གཟིངས་མཆོག །དུས་ཀྱིས་རྡོལ་བར་གཟིགས་ནས་གུ་ཎ་རྗེས། །
ལྷན་ཐབས་གྲུམ་འཆོས་ཁུར་དེ་ཁོ་བོར་གནང་། །དེ་ཕྱིར་ཕྱི་རྒྱུད་ཚད་མའི་དགོངས་
འགྲེལ་ལ། །ཞིབ་བཏགས་དཔལ་ལྡན་མཁས་པའི་ཞལ་ལུང་བཞིན། །ཆེས་ཉུང་ཚིག་



ལྷན་ཐབས།
17
གིས་རྒྱ་ཆེན་གཞུང་བཀྲལ་བའི། །ངོ་མཚར་ལྷན་ཐབས་འདི་ཀོ་བདག་གིས་བྱས། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས། དཔལ་གྲུབ་དབང་གུ་ཎའི་ཞལ་ལུང་།
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས། ཐལ་སྨན་དང་ཁཎྜའི་སྡེ་རྣམ་
པར་བཤད་པའི་ལེའུ་སྟེ་བདུན་པའོ།། །།
སྨན་ཆང་གི་སྡེ་དང་རིན་པོ་ཆེའི་སྦྱོར་བ་བཤད་པའི་ལེའུ།
༈ དེ་ནས་སྨན་ཆང་སྡེ་ལས་སྦྲང་ཆང་ནི། ། སྦྲང་རྩི་བྲེ་གང་ཆུ་བྲེ་དྲུག་དང་
བསྲེ། །བསྐོལ་ཏེ་རྔ་མས་བཙག་པའི་དྭངས་མ་དེ། །བྲེ་དོར་བསྡུས་ལ་སླར་ཡང་ཆུ་
བྲེ་གང་། །བླུག་ནས་ངད་བསད་གཟུར་བུས་ཕྱར་བ་ཡིས། །བཞོས་ཐོག་འོ་མ་ཙམ་
དུ་གྲང་བ་ན། །ཕབ་རྩི་སྙིམ་གང་གྲིས་བྲད་རྔ་མར་བཏུམ། །དེ་ལ་ཅོང་ཞིའི་གཏིང་
རྡོ་བྱིང་ནུས་བཏགས། །དེ་ནས་སྣོད་ཁར་ཤིང་བུ་བཏང་བ་ལས། །གདང་ཐག་བྲེས་
ཏེ་ཕབ་རྩི་སྦྲང་དཀྱིལ་དུ། །འོང་བར་གཏོང་ལ་སུག་སྨེལ་ཐུན་ཅིག་གདབ། །སྐབས་
འགར་བསྲོ་ཞིང་བེམ་པོས་འདྲིལ་བྱས་ཏེ། །ཞག་གསུམ་བསྩལ་བས་ཆང་ལྡང་དེ་
རྟགས་སུ། །སྐྱུར་དྲི་མནམ་ཞིང་ལྦུ་བ་ཆིལ་གྱིས་འོང་། །དེ་ལ་ལྷ་ཡི་ཕོ་གསུམ་ཁ་
ཚར་བཏབ། །དེ་ནས་དགོང་དང་ཐོ་རངས་རན་པར་བཏང༌། །རླུང་ཚབས་ཆུ་སེར་
སྡོང་ནས་ཚིགས་བྱེར་དང་། །རུས་ཚད་དང་ནི་མཁལ་མའི་ཚད་པ་དང་། །རླུང་
ལྡན་ཆུ་སེར་ལ་སོགས་སེལ་བར་བྱེད། ༈ །པུལླེ་སྦྲང་ཆང་མེ་ཏོག་སྣ་ཚོགས་དང་། །
ཁྱད་པར་དབྱར་མོ་ཐང་བཏུས་གོས་ཕུད་སྐམ། །བུམ་པར་བརྫང་ལ་ཆུ་ཡིས་ཡང་ཡང་
བསྲེང་། །དེ་ལ་སྦྲང་རྩི་ཕུལ་གང་སྦྱར་བྱས་ཏེ། །འོ་དྲོད་ཙམ་བསྲོས་ཞག་གསུམ་དྲོ་སར་



188
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
མནན། །ནུས་པ་སྦྲང་ཆང་དངོས་དང་ཁྱད་མེད་གསུངས། །ནས་ཆང་གར་མ་གསར་
བ་སྐྱོན་མེད་ལ། །བུ་རམ་སྦྱར་བས་རླུང་ནད་མ་ལུས་འཇོམས། ༈ །དེ་ནས་ཟན་ཆང་
སྦྱོར་བ་བསྟན་པ་ནི། །ར་མཉེ་ལྕ་བ་གཟེ་མ་ལྕམ་པ་རྣམས། །ཡོས་དང་བསྲེས་ནས་
བཏགས་པའི་ཟན་དྲོན་ལ། །ཐེབ་སྒྱུ་བྱས་ཏེ་ཕབ་བྲན་དྲོ་སར་མནན། །ཡང་ནས་ཆང་
བསྲིང་རྙིང་ནས་ཚིག་མ་དེ། །མཉེས་ལ་བུ་རམ་བཅའ་ལྷ་མར་བཅས་བཏབ། །བཅོས་
པའི་སྐྱོ་མ་ལྟོར་བཏང་དར་རྒན་སོགས། །གྲང་རླུང་མ་ལུས་འཇོམས་ཤིང་ཁྱད་པར་
དུ༑ ༑མཁལ་རྐེད་གཟེར་དང་རྐང་ལག་བཤལ་བ་དང་། །ཚིགས་བཞི་སྐྲངས་དང་གྲང་
བའི་ཆུ་འགག་དང་། །རྣ་བ་འོན་དང་སྨད་ཀྱི་དྲོད་ཤོར་སེལ། །གཞན་ཡང་སྨན་ཆང་
སྦྱོར་བ་འགའ་མཆིས་མོད། །གཞུང་ཉིད་ཧ་ཅང་གསལ་བས་འདིར་མ་བཀོད། །
ཨོཾ་ཨ་ཐ། མཁའ་དབྱིངས་ཐ་གྲུ་གང་གི་མཁྱེན་སྤྱོད་དང་། །རབ་དཀར་ཟླ་བ་
ཞུན་མས་ལྷག་བསམ་ལ། །སྐྲུན་མིན་དེ་ཕྱིར་ཟླས་དབེན་གུ་ཎའི་ཞབས། །མ་སྟ་ཀ་
ཡི་རྩེ་མོར་རབ་བཀོད་དེ། །གོང་སྨྲས་ཞི་བྱེད་ཡོངས་ཀྱིས་ལོག་གནོན་མཆོག །རིན་
པོ་ཆེ་ཡི་སྦྱོར་བ་བསྟན་པར་བྱ། །དེ་ལ་དང་པོ་རིན་ཆེན་ཚ་སྦྱོར་ནི། །གསེར་བཟང་
སྦྲང་གཤོག་ཙམ་བརྡུང་ཚྭ་ཨ་རུ་ཚྭ་ཁུ་ཡིས། །གཡའ་འདོན་སྤྱིར་དུ་སུག་པས་དྲི་མ་
ཕྲལ། །རང་ལས་སུམ་འགྱུར་མུ་ཟི་དུལ་མ་དང་། །གཉིས་འགྱུར་ཚ་ལ་རང་མཉམ་
རིལ་ནག་ཕྱེ། །ཟར་མའི་མར་ཁུས་སྦག་སྟེ་རིལ་དྲིལ་བསྐམ། །དངུལ་དང་ཟངས་
གཉིས་སྦྲང་གཤོག་ཙམ་བརྡུང་ནས། །ལན་ཚད་དང་ནི་སྟར་བུས་གཡའ་དང་ཕྲལ། །
རང་ལས་སུམ་འགྱུར་མུ་ཟི་དུལ་མ་དང་། །ཚ་ལའི་འདག་པས་སྦྱར་ནས་སྐེམས་པར་
བྱ༑ ༑ལྕགས་ནི་བསྲེགས་བརྡར་གྱིས་བརྡར་ཕྱེ་མ་ལ། །རང་ལས་སུམ་འགྱུར་ཚ་ལ་
མུ་ཟི་ཟུང་། ། གཉིས་འགྱུར་ཨ་རུ་ར་བཅས་ཞིབ་བཏགས་ལ། །སེང་པོའི་འདག་པར་
སྦྱར་ཏེ་སྐེམ་པར་བྱ། །དེ་ནས་ཞི་ཀ་བཟང་པོ་ལ་གཙོས་པའི། །ཀོང་བུ་གཏིང་རིང་
སྙུག་དོང་འདྲ་བའི་ནང་། །དང་པོ་གསེར་དང་དེ་ནས་ལྕགས་དང་དངུལ། །ཟངས་
རྣམས་རིམ་པར་གཞུག་ཅིང་དེ་སྟེང་དུ། །དངུལ་ཆུ་གྲང་འདུལ་བྱས་པ་ལེགས་པར་



ལྷན་ཐབས།
19
བླུག །སླར་ཡང་དེ་སྟེང་ཚ་ལ་མུ་ཟི་བླུག །དེ་ནས་ལྕི་ཐལ་འཇམ་པོ་བརྫངས་ཏེ་
བཅུག ། རྫ་ཡི་ཁ་བཅད་སྲུབ་རྣམས་དག་པས་དགག །དུད་པ་ཕྱིར་མི་ཐོན་བྱས་སོལ་
མེའི་དབུས། །སྦུད་པ་ཧ་ཅང་དྲག་མིན་དལ་བུ་ཡིས། །མུ་ཟིའི་དྲི་དང་མེ་ལྕེ་སྔོ་སྐྱ་
ཉིད། །མ་སང་བར་བསྲེགས་ཚོས་ནས་ཕྱི་ལ་འདོན། །གྲང་ནས་ཁ་འབྱེད་མ་ཚོས་
བསྐྱར་ལ་བསྲེགས། །དེ་ནས་གཉེན་པོའི་ཐལ་བ་འཁྲུད་པའི་ཆེད། །ཨ་རུ་ལན་ཚ་
སྟར་བུ་བཏབ་པའི་ཆུར། །ཡུན་རིང་བཙོས་རྗེས་ལྕིད་མེད་སོལ་ཁུ་འཕོ། །སླར་ཡང་
ཆུ་གཙང་གིས་བཀྲུ་སྣོད་བཟང་བཅའ། །སྦྱོར་ཚེ་རིན་ཆེན་ཐལ་པ་ཞོ་གང་ལ། ། འདིར་
རིན་ཚེའི་ཐལ་བ་ཞོ་གང་བཏང་བར་བཤད་པ་ནི་དཔེར་མཚོན་པ་ཙམ་ཡིན་གྱི། མཐའ་གཅིག་ཏུ་ངེས་པ་མིན་
ནོ། །ལྷ་ཡི་ཕོ་གསུམ་རེ་སྐོན་གུ་གུལ་ནག །མུ་ཟི་སེར་པོ་སེང་ལྡིང་ཁཎྜ་དང༌། །མགྲོན་
བུ་བུ་མའི་བསྲེགས་ཐལ་སོ་མ་ར། །ཙིཏྲ་ཀ་རྣམས་ཆ་མཉམ་སྦྱར་བྱས་ཏེ། །ཞག་
གསུམ་བར་བཏགས་ཕྱེ་མ་ཞོ་དོ་ལ། །དངུལ་ཆུ་ཞོ་ཕྱེད་སྟར་བུས་བཤིག་པ་དང༌། །
ཨ་རུ་གསེར་མདོག་རྡོག་དགུ་ཆང་ཞིམ་པོར། །ཞག་གཅིག་སྦང་བའི་ཁུ་བ་དྭངས་མ་
དང་༑ ༑དམར་ཟལ་བར་ཆུ་ཕུལ་གང་བསྲེས་པ་གཉིས། །ཁཎྜ་བཙོས་ལ་གང་སྨྲས་
ཕྱེ་རྣམས་གདབ། ། ཞག་ལྔའི་བར་དུ་འདམ་ཐགས་ཞིབ་བྱས་ཏེ། །རིལ་བུ་སྲན་མ་
འཕོས་པ་ཙམ་དུ་དྲིལ། །རིལ་ཆག་ཐེབས་ནས་རིན་ཆེན་སྒྲོམ་བུར་གཞུག །གཏོང་
ཚེ་ཐོ་རངས་ལྔ་བདུན་དགུ་བསྐྱེད་དེ། །ཆང་གིས་ཕུལ་བཏང་དྲེག་གྲུམ་སུ་རྱ་འབྲས།
།མཛེ་དང་རྒྱ་ནད་ཚ་སྐྲན་དམུ་ཆུ་འོར། །གྲང་བའི་རིགས་འཇོམས་རྣག་སྐེམ་དེ་ལ་
སོགས། །ཡོན་ཏན་བསམ་མི་ཁྱབ་ཅེས་མཁས་རྣམས་གསུངས། །དེ་ནས་སླར་ཡང་
རིན་ཆེན་གྲང་སྦྱོར་ལ། །བསྟེན་ཐབས་སྦྱོར་བ་ལོག་གནོན་གསུང་ཡོད་ཅིང་། །སྔ་མར་
གཡའ་ཕྱི་དུག་འདོན་འཇམ་བཙལ་དང་། །སྣ་ཁྲིད་བཤིགས་དང་རྩ་དབྱེ་སྣོད་བཏང་
དང་༑ ༑ཕྱི་བསྲུང་ནུས་པ་བསྐྱེད་བཅས་དགུ་ཡོད་པ། ། རྒྱས་དཀྲོལ་དང་པོ་དངུལ་ཆུ་
བཙོ་བཀྲུ་དང་། །གཡའ་འདོན་ལྷ་པི་ཕོ་གསུམ་ཕྱེ་མ་དང་། །དངུལ་ཆུ་སྦྱར་ལ་བླ་
ཧེལ་ཁུག་མ་རུ། །བླུགས་ནས་ཁ་བཅིངས་གཡའ་མ་ཐོན་པར་མཉེ། །དེ་ནས་བ་ཆུ་



190
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རྐྱང་པར་འཁྲུ་བའམ། །ཡང་ན་དེ་སྟེང་མི་ཡི་དྲི་ཆུ་དང་། །ཚ་ལའི་ཆུ་དང་ཤིང་ཏོག་
སྐྱུར་བའི་ཆུ། །མཚུར་གྱི་ཆུ་ལྔས་བཀྲུ་ཞིང་གཡའ་ཁུ་འདོན། །དུག་དབྱུང་ཅོང་ཞི་བ་
བླ་ལྡོང་རོས་དང་། །དངུལ་རྡོ་ལྷང་ཚེར་ཁབ་ལེན་ནག་མཚུར་རྡོ། །ཕ་ཝང་ལོང་བུ་
རྣམས་དང་གསེར་དངུལ་ཟངས། །ར་ལྕགས་མཁར་བ་གཤའ་དཀར་ཞ་ཉེ་རྣམས། །
ཚོགས་དང་ལྷན་ཅིག་དྲི་ཆུར་ཡུན་བསྲིང་སྟེ། །བེར་ཀ་འཛིན་ བེར་ཀ་འཛིན་པ་ནི་དངུལ་ཆུ་
དབྱེ་བ་དེ་ལ་ཁབ་བཙུགས་ནས་སྡོད་པའོ།། པའི་བར་དུ་བཅོས་པས་ཐོན། །འཇམ་བཙལ་པ་
ལིང་ཕོ་རིས་ཅོང་ཞི་དང༌། །ནག་མཚུར་བུལ་ཏོག་ལྔ་བཏབ་སོ་སོའི་ཚད། །ཚ་ཤས་
ཆེ་ན་པི་ལིང་ཕོ་རེས་གཉིས། །ཐུན་ཉུང་གྲང་ཤས་ཆེ་ན་བསྐྱེད་དགོས་ལ། །གཞན་
གསུམ་ཆ་མཉམ་སྦྱོར་བ་མཁས་པའི་ལུགས། །སྣ་ཁྲིད་ཀེང་ཤུའི་རོ་དང་དབྱི་མོང་
དཀར། །གཉེན་པོ་ནད་ཀྱི་སྟེང་དུ་སྤྲོད་པར་བྱེད། །བཤིགས་ཚ་དངུལ་ཆུ་གང་ཡོད་
དེ་ཉིད་དང་། །ལོག་པོའི་སྟར་བུ་སྦྱར་ལ་བ་ཆུ་དང་། །སྔགས་མཆིལ་སྦྱར་བ་འཇམ་
བཙལ་སྣ་ཁྲིད་བསྟན། །མཉེ་ཞིང་འདམ་འཐག་ཡུན་རིང་བྱ་བ་ཡིན། །རྩ་ཁ་འབྱེད་པ་
ཞག་འགའི་སྔ་རོལ་ནས། །གཡེར་མའི་སྡོར་ལྡན་ཐུག་པ་ལན་འགར་བཏང༌། །སྣོད་
བཏང་བ་ནི་ཟངས་ཐལ་སྡེབ་པ་སྟེ། །དེ་མེད་བསྙེན་པོའི་ལུས་ལ་དངུལ་ཆུ་ཉིད། །མི་
འཆགས་བ་སྤུའི་སྒོ་ནས་འཛག་པར་གསུངས། །ཕྱི་བསྲུང་ཕྱི་ནས་བ་སྤུའི་བུ་ག་
རྣམས། །དགག་ཅིང་བསྲུང་ཐབས་ཚ་བར་རྩི་དམར་དང་། །གྲང་བར་ཏིལ་མར་སྦྱར་
བའི་མར་གྱིས་བྱུགས། །ནུས་བསྐྱེད་པ་ནི་དངུལ་ཆུའི་རིལ་བུ་ཉིད། །སྐྱོན་མེད་གར་
སླ་རན་པའི་ཆང་གིས་ཕུལ། །ཁ་ཟས་བསིལ་མིན་ཤ་དང་ཆང་སོགས་བསྟེན། །
སྐབས་འགར་དངུལ་དབྱུང་མན་ངག་བཞིན་དུ་བྱ། །དེ་ལྟར་བསྟེན་ཐབས་དགུ་པོ་མ་
ཤེས་པར། །བསྟེན་ན་གྱོ་མོའི་སྣོད་དུ་གདོང་ལྔ་པའི། །ནུ་སྐྱེས་བླུག་པའི་དཔེ་ཟླར་
རྒྱུད་ལས་གསུངས། །དེ་ལ་མུ་ཟི་སེར་པོ་ཨ་རུ་ར། །མགྲོན་ཐལ་སུག་སྨེལ་གསེར་གྱི་
ཕྱེ་མ་དང་། །གྲོང་ཆོས་མ་སྤྱད་ཕོ་མོའི་ཁམས་གཉིས་སམ། །མ་རྙེད་མ་ནིང་ཅོང་དང་
བྲག་ཞུན་གཏོང་། །དེ་དག་ཀུན་དང་མཉམ་པའི་སྟར་བུ་བཅས། །སྦྲང་སྦྱར་རྣག་དང་



ལྷན་ཐབས།
191
ཆུ་སེར་དམུ་ཆུ་སྐེམ། ། ཀླད་པ་འཛག་པ་གཅོད་ཅིང་རྩ་ཡི་ནད། །བྱེར་དང་འགྲམ་པ་
ལ་སོགས་སེལ་བར་བྱེད། འདི་ལ་བྱུང་ན་ལྕགས་ཞུན་ངེས་པར་དགོས། །ཅུ་གུར་ལི་གསུམ་
སུག་སྨེལ་ཀ་ཀོ་ལ། །ཛཱ་ཏི་ཙནྡན་དཀར་དང་སོ་མ་ར། ། སྤོས་དཀར་ཐལ་ཀ་རྡོ་རྗེ་
འབྲས་བུ་གསུམ། །རུ་རྟ་དོམ་མཁྲིས་སྦྱར་བའི་རིལ་བུ་ཡིས། །ཚ་བ་རྙོག་དང་འབྲས་
དང་སུརྱ་དང་། །རྩ་ཡི་ནད་སོགས་སེལ་བར་བྱེད་པ་ཡིན། །ཡང་ན་བཙན་དུག་ཨ་
རུ་མ་གི་ཏ། །མུ་ཟི་ཤུ་དག་རུ་རྟ་གུ་གུལ་དང་། །ཛཱ་ཏི་སུག་སྨེལ་ཅུ་གང་ཀ་ཀོ་ལ།
།ལི་ཤི་གུར་གུམ་སྤོས་དཀར་སོ་མ་ར། །ཐལ་ཀ་རྡོ་རྗེ་རྣམས་བཏགས་སྦྲང་དང་
སྦྱར། །རིལ་བུས་མཛེ་དང་འབྲས་དང་གག་ལྷོག་དང་། །དམུ་ཆུ་འོར་དང་སྐྱ་རྦབ་
ལ་སོགས་འཇོམས། །བཟང་དྲུག་མ་གི་ཏ་དང་ཙནྡན་དཀར། །ཨ་རུ་བྲག་ཞུན་གི་ཝཾ་
བསེ་རུ་དཀར། །ཚད་ལྡན་ཆོས་སྨན་མ་བྱུང་དགེ་སློང་ངམ། ། རྣམ་དག་དགོས། སྔགས་
པའི་ ནུས་ལྡན་ངེས་པར་དགོས། དྲི་ཆུ་བོང་ང་དཀར་དམར་དང་། ། མི་རྟ་ཁྱི་གསུམ་ བཙས་
མ་ཐག མ་འོ་མ་བཏུང་བའི། །བྲུན་གསུམ་ཁྱུང་སྡེར་དཀར་སྨུག་དཔའ་བོ་སེར། །དོམ་
མཁྲིས་ཏིག་ཏ་མ་ནུ་སྐྱེར་པའི་ཤུན། །རུ་རྟ་རྣམས་དང་ཀ་ར་སྦྱར་བ་ཡི། །རིལ་བུས་
དུག་གི་ཚད་པ་འཇོམས་པར་བྱེད། །ཅུ་གུར་གཉིས་སྟེང་སྟོད་ལ་ལི་ཤི་དང་། །སྨད་
ལ་སུག་སྨེལ་ཁ་སྒྱུར་རྒྱ་ཏིག་སྦྱར། །རིལ་བུས་རིམས་ཀྱི་ཚད་པ་འཇོམས་པར་བྱེད།
།སྨུག་པོ་སྦལ་རྒྱབ་གངས་ཐིགས་མདུང་རྩེ་དམར། །ཅོང་ཞིག་ཆ་ལ་རི་དྭགས་ལྟེ་བའི་
དྲིའི། །རིལ་བུས་འབྲུམ་པ་ནག་པོ་འཇོམས་པར་བྱེད། །བཙན་དུག་གླ་རྩི་གུ་གུལ་ནག་
པོ་དང་། །རྫིང་གི་ ནང་དུ་གནས་པའི་ སྦལ་ བ་ ནག་ པོ་ ཨ་རུ་ཤུ་དག་ནག །རིལ་བུས་
ལྷོག་པའི་ནད་རིགས་མ་ལུས་འཇོམས། །བཙན་དུག་རྒྱ་ཚར་ཐར་ནུ་ཨ་རུ་ར། །རུ་རྟ་
ཁྱི་ནག་མཆེ་བའི་རིལ་བུ་ཡིས། །གདུག་ཅན་གག་པའི་ནད་རིགས་ཐལ་བར་བརླག །
སྤང་རྩི་དོ་བོ་དུག་ཉུང་གངྒ་ཆུང་། །དོམ་མཁྲིས་བྲག་སྐྱ་ཧ་པོ་རེ་སྐོན་པ། །བྲག་ཞུན་
རིལ་བུས་རྒྱུ་གཟེར་སེལ་བར་བྱེད། ༈ །མདོར་ན་ཚ་གྲང་ནད་རིགས་གང་ལའང་། །ནད་
དེའི་གཉེན་པོ་སྨན་དང་དངུལ་ཆུ་ཉིད། །སྐབས་ཀྱི་ནད་བསྟུན་ ཚ་འདུལ་གྲང་འདུལ་གང་



1sa
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
འོས་བཞིན། འདུལ་ལུགས་བྱས་སྦྱར་བས། །གསོ་དཀའི་ནད་ཀུན་དྲུངས་ནས་འབྱིན་
པར་བྱེད། ༈ །དེ་ནས་སྐྱེ་རྒྱུན་གཅོད་པའི་སྦྱོར་བ་ནི། །གསེར་ འདིར་མ་བཏུལ་བ་དགོས་
པས་དེ། དང་རྒྱ་རུ་རྒྱ་སྐྱེགས་རྒྱ་ཚྭ་དང་། །རྒྱ་སྣག་བུལ་ཏོག་སྲོག་ཆགས་སྟག་གི་
ཤ །སྦྲུལ་དུག་བཏོན་དང་མཛོ་ཕོ་དྲེའུའི་རྒྱུངས། འདི་སྒལ་རྣག་གམ་འགའ་ཞིག་སྒལ་ཀླད་
ཟེར་བ་སྒལ་ཚིགས་ཀྱི་ནང་ནས་ཕྲེང་ཐག་གི་ཚུལ་དུ་ཡོད་པ་དེ་ཡིན། །སྦྱར་བའི་དངུལ་ཆུ་རིལ་
བུ་བསྟན་པ་ཡིན། །ཕྲུ་གུ་སྐྱེ་བའི་རྒྱུན་ཉིད་གཅོད་པར་བྱེད། །ཀུན་རྒྱུག་སྦྱོར་ལས་
དངུལ་ཆུ་མུ་ཟི་སེར། །སྟར་བུ་དབང་ལག་སྦྲང་སྦྱར་ལྡེ་གུ་ལ། །ར་མཉེ་ཉེ་ཤིང་སྦྱར་
བསྟེན་བཅུད་ལེན་འགྱུར། །སྤོས་དཀར་ཐལ་ཀ་རྡོ་རྗེ་སོ་མ་ར། །སེང་ལྡེང་སྦྱོར་བའི་
རིལ་བུའི་ཆུ་སེར་སྐེམས། །དོམ་མཁྲིས་གུ་གུལ་ནག་པོ་སོ་མ་ར། །སྦྱར་བའི་རིལ་
བུ་ཁོང་བཏང་རྨར་ཡང་བྱུག །དེ་ཡིས་འབྲས་ཀྱི་ནད་རིགས་འཇོམས་པར་བྱེད། །
སྔར་བཤད་སྦྱོར་བ་འདི་ཀུན་དངུལ་ཆུ་ཉིད། །གཙོར་བཞག་དེ་ལ་ནད་རིགས་སོ་སོ་
ཡི༑ ༑སྒེར་སྨན་འཁོར་དུ་ཇི་ལྟར་སྦྱོར་ཚུལ་ཏེ། །བཅོས་སྡུག་ནད་ཀུན་འཇོམས་པའི་
གནམ་ལྕགས་ཡིན། །ལོག་གནོན་བྱིང་འཐིབ་བྱུང་ན་ཅུ་གུར་ལི། །སུག་སྨེལ་ཀོ་ལ་
ཛཱ་ཏི་ཀར་སྦྱར་གཏོང་། །འཁྲུ་ན་དེ་སྟེང་ཟངས་ཐལ་བསྣན་ནས་གཏོང་། །ཟས་སྨན་མི་
འཇུ་ཕོ་བར་སྐྲན་དུ་འདྲིལ། །རྒྱུ་མ་གཟེར་དང་ཁ་ལ་རྨ་བྱུང་ན། །པི་ལིང་ཕོ་རིས་ཅོང་
ཞི་མཚུར་ནག་དང་། །བུལ་ཏོག་སྟར་བུ་དྲུག་བྱ་ཆུ་ཚན་གྱིས། །ཕུལ་ལམ་ཡང་ན་
བསྐོལ་ཐང་ཚན་མོར་བཏང་། །འཁྲུའམ་སྐྱུགས་ནས་སྟར་བུ་ཆུས་སྦང་བཏུང་། །དུག་
མ་ཐོན་པས་མགོ་བོ་འཁོར་བའམ། །ཁ་གདོང་གཡོ་དང་སྐྲངས་དང་སོ་རྙིལ་ན། །ཤ་
ཆང་མར་ཁུ་སྒོག་སྐྱ་ལ་སོགས་བསྟེན། །རུས་ཚིགས་ན་ན་རྒྱམ་ཚྭ་པི་པི་ལིང་། །རྒྱ་
ཚྭ་སྟར་བུ་སྦྱར་བའི་གྲང་ཐང་བཏང་། །འོན་ཀྱང་གོང་གི་བསྟེན་ཐབས་རྣམ་པ་དགུ། །
ཚུལ་བཞིན་གྲུབ་ན་ལོག་པ་མི་སྲིད་གསུངས། །དེ་ལྟར་སྨན་ཆང་དང་། ཁྱད་པར་ཞི་
བྱེད་ཀུན་གྱི་ལོག་གནོན་རིན་པོ་ཆེའི་སྦྱོར་བ་དང་། དེ་ལས་ཀྱང་དངུལ་ཆུའི་སྦྱོར་བ་
འདི་ཉིད་སྨན་གཞན་གྱིས་མ་ཐུབ་པའི་ནད་བཅོས་སྡུག་ཀུན་ལ་ཤིན་ཏུ་བསྔགས་མོད་



ལྷན་ཐབས།
191
ཀྱི༑ བསྟེན་ཐབས་རྣམས་ལེགས་པར་མ་ཤེས་ན་ཁེ་ལས་ཉེས་ཆེ་བར་མཐོང་ནས།
བཙོ་བཀྲུ་ཆེན་པོའི་ལག་ལེན་གྱི་རིམ་པ་ཇི་ལྟར་བྱས་པའི་ཚུལ། རྒྱུད་ཀྱི་དགོངས་
པ་རྨ་མེད་པ་ལས། ལུང་རིགས་མན་ངག་གིས་ལེགས་པར་བརྒྱན་ཏེ་བཀོད་ཅིང་།
འཁོར་གྱིས་ཁ་སྦྱར་བའི་སྦྱོར་སྡེ་ཡང་། གལ་ཆེ་རིགས་ཤིན་ཏུ་གསལ་བར་བཤད་པ་
ཡིན་ནོ། །
སྨྲས་པ། ཕལ་པའི་ཞི་བྱེད་རྟ་བོང་བརྒྱ་ཕྲག་ལ། །གསོ་དཀའ་ཆེས་ཆེར་ལྕི་
བའི་འདུ་འཁྲུགས་ཁུར། །གང་གི་ཉེ་ཆར་གྲྭར་འཕྱང་ཤིང་རྟའི་ཕུལ། །སྟོབས་ལྡན་
རིན་ཆེན་སྦྱོར་འདི་ཨེ་མ་མཚར། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་
མར་
པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས་དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས། སྨན་ཆང་གི་སྡེ་དང་རིན་པོ་
ཆེའི་སྦྱོར་བ་བཤད་པའི་ལེའུ་སྟེ་བརྒྱད་པའོ།། །།
སྔོ་སྦྱོར་དང་སྣུམ་འཆོས་ཀྱི་སྡེ་རྣམ་པར་བཤད་པའི་ལེའུ།
༈ དེ་ནས་ནུས་པས་རིན་ཆེན་སྦྱོར་བ་ལས། །འགྲན་ཅིང་དབུལ་པོ་ཡིས་ཀྱང་
རྙེད་སླ་བ། །ངོ་མཚར་སྔོ་སྨན་སྦྱོར་བ་བཤད་པ་ལ། །གཅེས་པའི་ཡན་ལག་སྐྱེ་སར་
སྐྱེས་པ་དང་། །དུས་སུ་བཏུས་དང་དུག་རྣམས་བཏོན་པ་དང་། །སྐམ་གསེང་ལེགས་
དང་ལོ་མ་ལོན་པ་དང་། །འཇོམ་བཅོལ་པ་དང་འཕྲོད་པར་སྦྱོར་བ་བདུན། །དང་པོ་
བསིལ་སྨན་སྲིབ་ཏུ་སྐྱེས་པ་དང༌། །དྲོད་སྨན་གདགས་སུ་སྐྱེས་པ་ནུས་ལྡན་ཏེ། །ཚ་
གྲང་གདགས་སྲིབ་གོ་ལོག་ནུས་པ་འཁྲུག །གང་ཡང་རྒྱལ་བའི་ཞབས་ཀྱིས་བཅགས་



194
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
པའམ། །དམ་པའི་སྒྲུབ་གནས་རྣམས་སུ་སྐྱེས་པ་བསྔགས། །མིན་ཀྱང་ས་དཔྱད་ཤིན་
ཏུ་བཟང་བ་དང༌། །ཉི་ཟླའི་འོད་ཀྱིས་རེག་པར་སྐྱེས་པ་བཟང་། །བཏུ་བའི་དུས་ནི་རྩ་
བ་ཡལ་ག་དང་། །སྡོང་པོ་གསུམ་ནི་སྡོང་པོའི་རིགས་ཡིན་ཅིང་། །ཤ་རུས་རྩ་ཡི་ནད་
རྣམས་སེལ་བ་སྟེ། །སྟོན་ཀའི་རྩི་ཐོག་སྐམ་དུས་ ཟླ་བ་དགུ་པའི་ནང་བཏུའོ། ། བཏུ་བར་
བསྔགས། །བཅད་མཚམས་ཞོ་འཛག་རིགས་དང་ལོ་མ་དང་། །མྱུ་གུ་གསུམ་ནི་ལོ་
མའི་རིགས་ཡིན་ལ། །སྣོད་དྲུག་རྐང་དང་ལྷ་བའི་ནད་སེལ་ཏེ། །མེ་ཏོག་སྦྲང་ཆང་
རྒྱས་པའི་ ཟླ་བ་ལྔ་པའི་ནང་དུ་བཏུ་བར་བསྔགས་ཀྱང་། དྲུག་པའི་ནང་ཉིད་ལེགས་པར་བཞེད། དུས་
སུ་བཏུ། །མེ་ཏོག་དང་ནི་འབྲས་བུ་རྩེ་མོ་གསུམ། ། འབྲས་བུའི་རིགས་ཏེ་མིག་སོགས་
དབང་པོ་དང༌། །དོན་ལྔ་དང་ནི་མགོ་བོའི་ནད་རྣམས་སེལ། །སྟོན་ཀ་སྐྱི་སེར་ལོངས་
པའི་དུས་སུ་བཏུ། ཟླ་བ་བརྒྱད་པའི་ནང་དུ་བཏུས་པ་ལེགས་པར་བཞེད། །ལྐོགས་པ་དང་ནི་
བར་ཤུན་ཚི་བ་གསུམ་ ཞེས་པ་ཐང་ཆུའི་རིགས། ། ཤུན་པའི་རིགས་ཏེ་པགས་པ་རྒྱུས་པ་
དང་༑ ༑ཡན་ལག་ནད་རྣམས་སེལ་བར་བྱེད་པ་སྟེ། །སྔོ་ཞིང་ཁ་འབུས་དཔྱིད་ཀྱི་དུས་
སུ་བཏུ། །ཟླ་བ་གཉིས་པར་བཏུ་བར་བཤད་ཀྱང་གསུམ་པར་བཏུ་བ་ལེགས། གཞན་ཡང་རྒྱུ་
བཤལ་སྨན་རྣམས་རྩི་ཐོག་རིགས། །སྐམས་ནས་ས་ཆུའི་ནུས་པ་གཏིང་འགྲོའི་དུས།
།བཏུ་བ་བསྔགས་པས་སྟོན་མཇུག་བཏུ་བར་བྱ། །སྐྱུགས་སྨན་རྣམས་ནི་སྔོ་ཤིང་ཁ་
འབུས་ཏེ། །མེ་རླུང་ནུས་པ་གྱེན་དུ་འདྲེན་དུས་བཏུ། །ཟླ་བ་གཉིས་པའམ་གསུམ་པ་གང་
རིགས་ལ་བཏུ། དེ་ཡང་ཟླ་བ་སོ་སོའི་ཚེས་བདུན་ནས། །བཅོ་ལྔའི་བར་བར་སྨན་རྣམས་
བདུད་རྩི་རུ། །འགྱུར་བར་བཤད་པས་དེ་དུས་བཏུ་བྱ་ལ། །འོན་ཀྱང་མོ་ཟླའི་ཡར་
ཚེས་བཅུ་གཉིས་ཉིན། མོ་ཟླ་ནི་སྤྱིར་ཟླ་བ་གཉིས་པ་བཞི་པ་དྲུག་པ་བརྒྱད་པ་བཅུ་པ་བཅུ་གཉིས་པ་
རྣམས་སོ།། །མི་བཏུ་ལྷག་མ་ལ་ཡང་གཟའ་སྐར་དང་། །ཚེས་གྲངས་འཕྲོད་སྦྱོར་ལེགས་
པ་ཤིན་ཏུ་གཅེས། །བཏུ་མཁན་ཡ་གཤན་མཛེ་སྣོལ་རིགས་མིན་ཞིང༌། །གྲོང་པའི་
ཆོས་མ་སྤྱད་པའི་གཞོན་ནུ་དགོས། །དེ་ཕྱིར་བྱིས་པ་ལོ་བདུན་མན་ཆོད་ལ། །དབང་
ཐང་ཁམས་དང་མིང་བཀྲ་ལེགས་པ་ཞིག །ཁྲུས་བྱས་གོས་དཀར་བསྐོན་ལ་རྒྱན་



ལྷན་ཐབས།
195
བཟང་གདག །སྨན་དྲུང་སླེབ་ཚེ་ཤར་ཕྱོགས་ཁ་བལྟས་ནས། །སྨན་རྒྱལ་ཡིད་བྱས་ལྷ་
ཕྱག་གསུམ་འཚལ་ཏེ། ༈ །བདེ་གཤེགས་སྨན་གྱི་བླ་མའི་བྱིན་རླབས་ཀྱིས། །བདག་
གིས་དེ་རིང་བཏུས་པའི་སྨན་འདི་ཀུན། །རོ་ནུས་ཞུ་རྗེས་མཐུ་སྟོབས་གཟི་བརྗིད་
ཀྱིས། །ནད་རྣམས་འཇོམས་པའི་མཐུ་དང་ལྡན་པར་ཤོག །ཅེས་སམ་ཡང་ན་འདི་
ལྟར་བརྗོད་ཀྱང་རུང༌། ༈ །སྨན་གྱི་ནུས་མཐུ་དང་གཟི་བརྗིད་ཐམས་ཅད་རྒྱུད་ལས་
བཤད་པ་བཞིན་འགྲུབ་པར་གྱུར་ཅིག །ཅེས་སོ། །དེ་ནས་སྔགས་འདི་ལན་འགའ་
བཟླ། ། ཏདྱཐ། ཤོ་ཧེང་ག་ཏེ་ག་ཏེ་སྭཱ་ཧཱ། དེ་རྗེས་སྨན་གྱི་བླ་མའི་གཟུངས་སྔགས་ ཨོཾ་
ན་མོ་བྷ་ག་ཝ་ཏེ་བྷི་ཥཛེ་སོགས་སོ།། རྟེན་འབྲེལ་སྙིང་པོ་ ཨོཾ་ཡེ་དྷམ་སོགས་སོ།། བཟླ་བཞིན་
ལེགས་པར་བཏུ། །འོན་ཏེ་སྨན་པ་དང་ནི་བཏུ་མཁན་ཟུང་། །ཁྱིམ་པ་ཡིན་ན་བསྙུང་
གནས་ལེན་པ་དང༌། །རབ་བྱུང་ཡིན་ན་ཐེག་ཆེན་གསོ་སྦྱོང་ངམ། །སྨྱུང་གནས་
སོགས་ལ་གནས་པས་བཏུ་བ་བསྔགས། །དུག་ཕྲལ་རྩ་བའི་པགས་ཤུན་དུག་ཡིན་
ལ༑ ༑་སྡོང་པོའི་སྨན་ལ་རྐང་དེ་དུག་ཏུ་བཟུང་། །ཡལ་གའི་ཚེགས་པ་དུག་ཡིན་ལོ་མ་
ཡི༑ ༑རྐང་ངམ་ཡུ་བ་དེ་ཉིད་དུག་ཡིན་ནོ། །མེ་ཏོག་རིགས་ལ་གང་བུས་པགས་པ་
དུག །འབྲས་བུ་སྨན་ལ་དེ་ནང་རུས་པ་དུག །པགས་པའི་རིགས་ལ་ཕྱི་ཡི་དྲེག་པ་
དུག །དེ་བཞིན་ཤ་གདན་བར་ཤུན་དུག་ཡིན་ལ། །ཞོ་རྐང་ཚོ་བ་གསུམ་ལ་དུག་མེད་
གསུངས། །དེ་ནས་དུག་ཅན་རྣམས་ཀྱི་དུག་དེ་ཕྲལ། །དེ་ཡིས་འཇམ་ཞིང་འཇུ་སླ་
ནུས་པ་ཆེ། ༈ །སྐམ་དུས་གསེད་དེ་མ་འདྲེས་འབྲེས་དགོས་ལ། །དོན་བྱུང་བཏུས་
འཕྲལ་ཆོལ་ཙམ་བརྡུངས་བྱས་ཏེ། ། རྨ་ཕབ་བསིལ་སྨན་གྲིབ་མར་ལྷག་པས་
སྐེམ། །དྲོད་སྨན་མེ་ཉིས་སྐེམ་ཞིང་དེ་རྗེས་སུ། །དྲོད་སྨན་རིགས་ལ་བསེར་བུས་མ་
རེག་ཅིང་། །བསིལ་སྨན་མེ་ཉིས་མ་གདུངས་གཉིས་ཀར་ཡང་། །དུ་བ་མ་ཕོག་རོ་
ནུས་མེ་མཐུན་པའི། །སྨན་གཞན་དྲིས་མ་གོས་ན་རང་ནུས་ཀྱི། །ཡོན་ཏན་དཔག་
མེད་ལྡན་ཞེས་རྒྱུད་ལས་གསུངས། ༈ །སོ་མ་རྙིང་ནི་ལོ་མ་ལོན་པ་སྟེ། །ལོ་དུས་
འདས་ན་ནུས་པ་འཆོར་བས་འདོར། ༈ །འཇམ་བཙལ་བ་ལ་སྤྱི་དོན་གསུམ་ཡོད་དེ།



16
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
།རིགས་མཐུན་མང་པོ་སྣ་སྤྱད་སྦྱོར་བས་འཇོམས། །གར་བབ་ཁ་འཛིན་སྨན་བཅས་
ཁ་འཛིན་འཇམ། །སྔོ་རྣམས་ནུས་རྩུབ་ཕོ་བའི་མེ་གསོད་ཅིང་། །རླུང་འབུད་ལུས་
ཟུངས་སྐེམ་ཕྱིར་གཉེན་པོའི་སྨན། །རླུང་ལ་ཤ་ཆེན་བུར་རྙིང་གྲང་བ་ལ། །སེ་འབྲུ་པི་
ལིང་ལུས་ཟུངས་ཨ་རུ་བཅས། ། སྔོ་ལ་སྣོན་པ་གཉེན་པོས་འཇམ་བཙལ་ཏེ། །མ་
འཇོམ་སྔོ་རྣམས་ཁཎྜར་བྱེད་པ་བསྔགས། །འཕྲོད་པར་སྦྱོར་བ་རོ་ནུས་ཞུ་རྗེས་ཀྱི།
།བྱེད་ལས་བསིལ་དྲོད་མ་འཁྲུག་མཐུན་བསྡེབས་བཏང་། །སྦྱོར་ཚུལ་དངོས་ལ་ཚ་
སེལ་གྲང་སེལ་གཉིས། །དང་པོ་ལ་ཡང་ཐུན་མོང་ཁ་བསྒྱུར་གཉིས། །དང་པོ་གཡའ་
ཀྱི་མ་དང་རེ་སྐོན་པ། །སྲོ་ལོ་དཀར་པོ་འཇིབ་རྩི་སྒོང་ཐོག་པ། །ཏིག་ཏ་སྤང་རྩི་དོ་བོ་
བར་པ་ཏ། །ཧོང་ལེན་ཀྱི་ལྕེ་པ་རྣམས་སྦྱོར་བ་སྟེ། ༈ །དེ་ཡང་ཕྱི་མ་དྲུག་ལས་འཁྲུགས་
རིགས་ལ། །སྒོང་ཐོག་པ་དང་རིམས་ལ་བར་པ་ཏ། །མཁྲིས་པར་ཏིག་ཏ་ཚད་རྙིང་
སྤང་རྩི་དོ། །འཁྲུགས་ཚད་ཧོང་ལེན་མཁྲིས་ཚད་ཀྱི་ལྕེ་བ། །གཞན་ལས་ཐུན་ལོག་
གཏོང་སྟེ་དམག་དཔོན་ཡིན། །དེ་ལ་བསིལ་བའི་སྔོ་སྣ་གང་ཚོགས་སྣོན། །གཉི་ད་
གངས་ཆུས་ཕུལ་བས་ཚད་རིགས་འཇོམས། །དེ་ཡང་རྒྱས་ཚད་མེ་ལྟར་འབར་བ་
ལ༑ །གངས་ཆུ་མ་བསྐོལ་གྲང་མོས་ཕུལ་དགོས་ལ། །གབ་ཚད་སོགས་ལ་བསྡུས་
པའི་དྲོ་འཇམ་དང་། །སྟོང་ཚད་ཆུ་སྐོལ་ངད་ཡལ་ཙམ་གྱིས་ཕུལ། ༈ །ཁ་བསྒྱུར་སྔོ་
སྨན་བདུན་པར་སྦྱར་བ་ནི། །ཧོང་ལེན་སྤང་རྩི་ངོ་བོ་རེ་སྐོན་པ། །ཀྱི་ལྕེ་དཀར་པོ་བཞི་
པོ་གཞིར་བཞག་ལ། །དེ་བ་སྐྲ་བཟང་ཟིལ་དང་མྱང་རྩི་སྦྲས། །སྡེབས་པས་རིམས་ཀྱི་
ཚད་པ་སེལ་བར་བྱེད། །སྤྱི་གཞུར་རྟ་ལྤགས་པ་དང་རི་ཆོས་བསྣན། །འགྲམ་གྱི་ཚད་
པ་མ་ལུས་སེལ་བར་བྱེད། །སྲོ་ལོ་དཀར་པོ་བོང་དཀར་སྒོང་ཐོག་པ། །སྡེབས་པས་
འཁྲུག་གི་ཚད་པ་སེལ་བར་བྱེད། །བོང་ང་གང་རྙེད་ཧ་བོ་རེ་རལ་སྦྱར། །དུག་གི་ཚད་
པ་འཇོམས་པའི་སྔོ་སྦྱོར་ཡིན། །འོམ་བུའི་བར་ཤུན་བྱེའུ་ལ་ཕུག་དང་། །སྒོང་ཐོག་པ་
སྡེབས་ཤ་དུག་འཇོམས་པར་བྱེད། ༈ །གངྒ་ཆུང་དང་བཙོད་དང་བོང་ང་དཀར། །
སྡེབས་པས་ཚད་པའི་འཁྲུ་བ་གཅོད་པར་བྱེད། ༈ །བོད་ཀྱི་སྲན་ནག་གཡེར་ཤིང་



ལྷན་ཐབས།
17
བཙོད་གསུམ་བསྣན། །འབྲུམ་ནག་ཐལ་བར་བརླག་པའི་སྔོ་སྦྱོར་ཡིན། ༈ །རྩ་བ་ལ་
ཕུག་སྐོམ་འདྲེའི་ཆིག་ཐུབ་དང༌། །སྟག་ཤ་མི་བཙན་ནག་པོས་གག་ལྷོག་འཇོམས། ༈ །ཨ་
ཕྱག་གཟེར་འཇོམས་སྦྲ་ནག་རྩ་བ་དང་། །ར་དུག་མེ་ཏོག་བསྣན་པས་གཉེན་གཟེར་
འཇོམས། ༈ །མ་ནུ་པཥར་མེ་ཏོག་ལུག་ཆུང་པ། །ཁུར་མང་རྩ་བ་སྡེབས་པས་སྨུག་
པོ་སེལ། ༈ །སྟབ་སེང་ཨ་ཕྱག་པ་དང་སྲོལ་གོང་པ། །སྡེབས་པས་མགོ་ཆག་སེལ་
བར་བྱེད་པ་ཡིན། ༈ །ཡུ་གུ་ཤིང་དང་འབམ་པོ་ཁྲག་རྐང་པ། །ཡན་ལག་ཆུ་སེར་
འཐུང་ཞིང་ཚད་པ་གཅོག །སེར་པོ་དགུ་གྲུས་སྤང་ཚོན་སྤུ་རུ་དང་། །དར་ཡ་སྐན་
ལྡེབས་བྱང་ཁོག་དོན་འབྱོར་དང་། ། ཁྲག་སྐེམ་རྩ་རྣམས་ཚད་པ་མཐུད་པར་བྱེད། ༈ །
བཙོད་དང་རི་ཆོས་མེ་ཏོག་ལུག་ཆུང་བ། །སྡེབས་པས་མཁྲིས་པའི་ཚད་པ་སེལ་བར་
བྱེད། ༈ །རྩ་མཁྲིས་བོང་དཀར་སྐྱེར་པའི་བར་ཤུན་སྡེབས། །མཁྲིས་པའི་ཚད་པ་
གཞིལ་བའི་ཆུ་རྒྱུན་ཡིན། ༈ །སྲོ་ལོ་དཀར་པོ་ཡུག་འདྲ་སྤང་རྒྱན་དཀར། །སྡེབས་
པས་གློ་བའི་ཚད་པ་སེལ་བར་བྱེད། ༈ །པྲི་ཡང་ཀུ་དང་མཚེ་ལྡུམ་སུམ་ཅུ་ཏིག །
སྡེབས་པས་མཆིན་པའི་ཚད་པ་སེལ་བར་བྱེད། །བྱ་རྒོད་སྤོས་དང་བྱི་ཚེར་མྱང་རྩི་
སྤྲས། །སྡེབས་པས་མཚེར་བའི་ཚད་པ་སེལ་བར་བྱེད། ། ཤུག་ཚེར་ཅན་དང་བྱི་ཚེར་
ཉི་དགའ་སྡེབས། །མཁལ་མའི་ཚད་པ་མ་ལུས་འཇོམས་པར་བྱེད། ། ཁུར་མང་རྩ་བ་
སྙ་ལོ་འཇིབ་རྩི་གསུམ། །སྡེབས་པས་ཕོ་བའི་ཚད་པ་སེལ་བར་བྱེད། ༈ །སྙ་ལོ་བོང་
དཀར་བཙོད་སྦྱར་རྒྱུ་ཚད་སེལ། ༈ །དེ་རྣ་ལྷ་སེར་སྐྱེར་པས་ཤ་ཚད་སེལ། ། ལུག་རུ་
གང་རུང་བྲག་སྤོས་སྙི་བ་གསུམ། །སྡེབས་པས་རྩ་ཡི་ཚད་པ་སེལ་བར་བྱེད། ། སྟབ་
སེང་སེ་རྒོད་གངྒཱ་ཆུང་གསུམ་སྡེབས། །རུས་ཚད་སེལ་ལ་དེ་སོགས་ཚ་སེལ་གྱི། །
སྔོ་སྦྱོར་འདི་རྣམས་ཇི་ལྟར་གཏོང་བའི་ཚུལ། །ཕོ་བའི་མེ་དྲོད་ཆེ་ཞིང་ཚ་སྟོབས་
ཆེར། །ཕྱེ་མར་གཏོང་ལ་དེ་ལས་ལྡོག་པ་ལ། །བསྡུས་ཐང་གྲང་མོའམ་ཡང་ན་དྲོ་
འཇམ་གཏོང་། ༈ །དེ་ནས་གྲང་བ་སེལ་བའི་སྔོ་སྦྱོར་ནི། །དབྱི་མང་དཀར་པོ་ད་ལི་
སྟར་བུ་དང་། །ཅོང་ཞི་རྒོད་བཏུལ་བཞི་པོ་གཞིར་བཞག་ཁར། །ལ་ཕུག་འཛིམ་པ་པི་



19
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ལིང་སྦྱར་བ་ཡིས། །ཕོ་བའི་མེ་དྲོད་བསྐྱེད་པར་བྱེད་པ་ཡིན། །སྲན་མ་བུལ་ཏོག་ཕབ་
སྦྱར་ཙམ་པ་འཇུ། །ལྕི་ཚ་ཟ་གཡུང་འཛིམ་པས་སྔོ་དང་འཇུ། །གོ་ཐལ་ཟེ་ཚ་སྲུབ་ཀ་
བསྣན་པ་ཡིས། །སྐྲན་དང་འདྲིལ་སོགས་ཆུ་ཡིས་ཕྱེ་ལྟར་བཤིག །ཕྱི་བཟུང་ཟེ་ཚ་བ་
སྤུས་རྡོ་སྐྲན་བཤིག ༈ །མཛེ་ཚ་སེལ་འབྲུ་པ་ཡག་གསུམ་སྡེབས་པས། །མངལ་གྱི་
སྐྲན་རྣམས་ཐལ་བར་རློག་པར་བྱེད། ༈ །ལྕེ་ཚྭ་སྲུབ་ཀ་མགྲོན་བུའི་ཐལ་བ་སྡེབས། །
དམུ་རྫིང་སྐེམ་པར་བྱེད་པའི་སྔོ་སྦྱོར་ཡིན། ༈ །ལྕ་བ་བ་སྤུ་ར་མཉེ་བསྣན་པ་ཡིས། །
སྐྱ་རྦབ་རྐྱལ་བའི་དབུགས་བཏོན་བཞིན་དུ་འཇིལ། །བྲེ་ག་རྒོད་དང་ཨ་ཀྲོང་པྲི་ཡང་
ཀུ༑ ༑སྡེབས་པས་གློ་བའི་ནད་རྣམས་སེལ་བར་བྱེད། །སེ་རྒོད་འཇིབ་རྩི་པི་པི་ལིང་
བསྣན་དང༌། །ལྕ་བ་བ་སྤྲུ་གཟེ་མ་སྡེབས་པ་དང༌། །བྲེ་ག་སྤ་འབྲུ་ར་མཉེ་སྦྱར་བ་
དང༌། །ར་མཉེ་ཉེ་ཤིག་ཤ་རུ་སྡེབས་པ་བཞིས། །དང་པོ་གཉིས་གསུམ་མཆིན་མཁལ་
ཆུ་སེར་ནད། །སེལ་ཞིང་བཞི་པས་གྲང་རྣག་འཛག་པ་གཅོད། ༈ ། སྔོ་སྦྱོར་གྲང་སེལ་
སྦྱོར་བ་ཆེན་མོ་ནི། །ར་མཉེ་ཉེ་ཤིང་ལ་ཕུག་བ་སྤུ་པ། །ལྕ་བ་བཅོད་དང་སྔོ་ཡི་ཚ་བ་
གསུམ། །པྲ་དང་ད་ལའི་ར་དུག་པུ་དང་། །ལྟར་བུ་གཟེ་མ་ལྕམ་པ་ཐང་ཕོམ་ནག །
བྱི་ཚ་བུལ་ཏོག་བྱང་ཚྭ་གོ་བོའི་ཐལ། །ཅོང་ཞི་རྒོད་བཏུལ་བུ་རམ་སྦྱར་བའི་ཕྱེ། །
ཆུ་སྐོལ་ཚན་མོས་ཕུལ་ཏེ་བཏང་བ་ཡིས། །གྲང་བའི་ནད་རིགས་མཐའ་དག་རྨང་ནས་
འདོན། །གང་བཤད་སྔོ་ཡི་སྦྱོར་བ་དེ་རྣམས་པ། ། རྟ་ནི་ཚ་སེལ་རྣམས་ལ་ཀ་ར་དང་།
།གྲང་སེལ་པུར་དཀར་གཏོང་ལ་འབུལ་བྱེད་ནི། །ཚ་སེལ་བསྐོལ་གྲང་གྲང་སེལ་ཆུ་
ཚན་དབུལ། ༈ །དེ་ནས་སྣུམ་བཅོས་སྐོར་ལས་ཉེར་མཁོ་ཞིང་། །དེ་ཡང་འབྲུ་མར་རྩི་
མར་རྐང་ཚིལ་ཏེ། །བཞི་ལས་ཞུན་མར་དགུན་དུས་བཏབ་བྱ་ཞིང་། ། འབྲུ་མར་དབྱར་
དང་རྐང་ཚིལ་དཔྱིད་དུས་གཏོང༌། །དེ་ཡང་པགས་པར་ནད་ཡོད་ཕྱི་ནས་བྱུག །དེ་
བཞིན་མགོ་རླུང་ཡོད་ན་མགོ་བོར་བསྐུ། །བྱང་ཁོག་སྟོད་སྨད་ནད་ལ་ཁོང་དུ་བཏང་།
།རྣ་བ་མུར་ཐོང་ན་ན་རྣ་བར་བླུགས། །སྐེད་པ་ཕྱིན་ན་འཇམ་རྩིར་བཏང་བས་བདེ། །
དཔྲལ་བ་མིག་དང་ཀླད་པར་ནད་ཡོད་ན། །འཇམ་དུ་བསྲོས་ཏེ་སྣ་བུག་དགང་བར་



ལྷན་ཐབས།
is
བྱ༑ །ཁོང་དུ་གཏོང་ཚེ་ཐུན་ཚད་ཆེ་ཆུང་ནི། །མེ་དྲོད་ཆེ་ཆུང་ལ་བསྟུན་དྲོད་ཆུང་ལ། །
རིམ་གྱིས་བསྐྱེད་ཅིང་གཏོང་བ་མན་ངག་དང་། །གང་ཡང་འཇུ་རྩིར་ཆུ་ཁོལ་ཚན་མོར་
བཏང་། །དེ་ཚེ་སྤྱོད་ལམ་ཉལ་པོ་དྲག་ཤུལ་དང༌། །མུ་ངན་ཉིན་གཉིད་རྟ་ཞོན་མང་དུ་
སྨྲ༑ ༑ཆུ་རུ་བརྒལ་སོགས་སྤང་ཞིང་ཁ་ཟས་ནི། །རུལ་སྐྱུར་སྔོ་དང་རྗེན་ཟས་ལ་
སོགས་འཛེམ། །གནས་ནི་རླན་གྲང་དུད་པ་རྡུལ་ཁྲོད་དོར། །ཁྱད་པར་སྨན་མར་ལ་
སོགས་གཏོང་བའི་ཚེ། །ལྟོ་སྟོང་ཟས་དང་མ་སྦྲགས་སྐྱུང་བར་གཏོང་། །ཕན་ཡོན་ཚེ་
རིང་སྟོབས་རྒྱས་ཁ་དོག་ལེགས། །དབང་པོ་གསལ་ཞིང་རྒས་དཀའ་མེ་དྲོད་འཕེལ། །
ཁྱད་པར་ཞུན་མར་བསྟེན་པས་བློ་འཕེལ་འགྱུར། །རུང་མིན་རྒས་གསོབ་རིག་དང་
སྟོབས་ཆུང་བ། །ལྟོ་སྐྱ་ཁྲག་ཟགས་སེམས་ལས་ཆེ་བ་དང༌། ། ཁུང་རྩུབ་ཁུ་བ་ཟད་
དང་རླུང་ཆེ་དང༌། །མིག་འགྲིབ་སྦྱང་བ་དགོས་པ་རྣམས་ལ་རུང༌། །མེ་དྲོད་ཆུང་དང་
མ་ཞུ་འཁྲུ་བ་དང༌། །དྲེག་གྲུམ་དབྱིག་དུག་ཡིག་འཆུས་བད་ཀན་ཅན། །སྐྱུག་དང་
སྐོམ་དད་ཆེ་ལ་མི་རུང་གསུངས། ༈ །ལོག་གནོན་བཀྲེས་དང་སྐོམ་པའི་སྨྱུང་གནས་
དང་༑ ༑སྲན་མ་སོ་བ་དར་རྙིང་དྭངས་ཆང་བསྟེན། །སྐྱུག་ཏུ་གཞུག་ཅིང་ཕོ་བར་དུག་
བྱུང་སྟེ། །སྟོབས་ལྡན་སྣུམ་འཆོས་སྦྱོར་བའི་རིམ་པའོ། ། །
དེ་ལྟར་ན་སྣུམ་འཆོས་དང་། ཁྱད་པར་སྔོ་སྦྱོར་གྱི་སྐོར་འདི་ཉིད། ནད་པ་དང་
སྨན་པ་དབུལ་ཕྱུག་ཐམས་ཅད་ཀྱིས་འགྲུབ་སླ་ཞིང་། རོ་ནུས་ཀྱི་ཡོན་ཏན་དཔག་ཏུ་
མེད་པ་དང་ལྡན་པར་མ་ཟད། དེང་དུས་ལྡམ་སྨན་སྦྱོར་བ་ཆེས་མང་བར་མཐོང་བས་
ཀྱང་། ཅུང་ཟད་འཆད་པ་ལ་སྤྲོ་བར་གྱུར་ཏེ། གཞུང་དོན་རྣམས་ཆེས་ཞིབ་པར་བཀྲལ་
བ་ཡིན་ནོ། །འོན་ཀྱང་སྔར་སྨྲས་ཟིན་པ་ལྟར་གང་ཡང་སྐྱེ་སར་སྐྱེས་པ་དང་། དུས་སུ་
བཏུས་པ་དང་། དུག་འདོན་བྱས་པ་དང༌། སྐམ་གསེད་ལེགས་ཤིང་ལོ་དུས་མ་ལོན་
པ་སོགས་ངེས་པར་གལ་ཆེ་ཡི། དེ་འདྲའི་ཞིབ་ཆ་གང་ཡང་མེད་པར། རྙེད་གྲགས་
སོགས་ལ་འདོད་དུ་རེ་བའི་ངང་ནས། ལོ་མང་ལོན་པས་ལྡམ་བུ་རྒོག་པོ་འགའ་ཞིག་
གིས། ནད་པའི་སྲོག་ལ་སྙིང་ཁམས་ཆེན་པོས་ཧོར་ཚོད་ཀྱིས་ཧམ་པ་བྱེད་པ་དག་ནི།



zoo
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རང་གཞན་གཉིས་ཀའི་ཕན་བདེའི་ལོ་ཏོག་གི་ཆོམ་རྐུན་མཐར་ཐུག་པ་སྟེ། སྨན་སྲུང་
ཞང་བློན་སྡེ་དགུའི་བཀའ་ཆད། ལྡོག་མེད་གནམ་ལྕགས་འབར་བའི་འཁྲུལ་འཁོར་
མགོ་བོའི་དཀྱིལ་དུ་འབེབས་པའི་གནས་ཁོ་ན་ཡིན་ནོ། །
སྨྲས་པ། ཚེགས་ཆུང་རྙེད་སླ་སྔོ་སྨན་སྦྱོར་བ་ཡི། །ཕུལ་བྱུང་རོ་ནུས་ཡོན་
ཏན་མཐོང་བའི་ཚེ། །བཤུལ་རིང་བགྲོད་དེ་གཅེས་ནོར་བཟུང་བྱས་པས། །སྨན་ལ་
ནུས་སྟོབས་ལྡན་ཡང་མཚར་དུ་རྩི། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་
པའོ། ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས། དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས། དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས། སྔོ་སྦྱོར་དང་སྣུམ་འཆོས་ཀྱི་
སྡེ་རྣམ་པར་བཤད་པའི་ལེའུ་སྟེ་དགུ་པའོ།། །།
སྦྱོང་བྱེད་ལས་ལྔའི་སྡེ་རྣམ་པར་བཤད་པའི་ལེའུ།
༈ དེ་ལྟར་སྦྱོང་བྱེད་སྔོན་འགྲོ་སྣུམ་འཆོས་ཉིད། །མདོ་ཙམ་སྨྲས་ནས་སྦྱོང་
བྱེད་ལས་ལྔའི་མཆོག །བཤལ་གྱི་ལག་ལེན་སྐོར་ལས་ཉེར་མཁོ་ལ། །དང་པོ་རུང་
མིན་འདི་ལྟར་དབྱེ་བ་གཅེས། །རིམས་འཁྲུགས་ཚ་བ་སྨན་རྒྱས་དུག་སྣོད་ཚད། །མ་
ཞུ་སྐྱ་རྦབ་དམུ་ཆུ་བད་སྨུག་སྐྲན། །སྐྲན་ནད་རྨ་རྙིང་ཆུ་སེར་དྲེག་གྲུམ་མཛེ། །རབ་
རིམ་ཅན་དང་ཁྱད་པར་མཁྲིས་ནད་ཅན། །འདི་རྣམས་རུང་བའི་སྣོད་ཡིན་རྒས་དྲག་
དང་༑ ༑ཟུངས་ཟད་གདོན་ཅན་སྦྲུམ་མ་མེ་དྲོད་ཉམས། །གཞུང་ནད་ཐུར་སེལ་ལོག་
དང་རླུང་ནད་ཅན། །སྐྱུག་ལང་ཅན་དང་ཟུག་རྔུ་ཁུང་འདུས་ལ། །མི་རུང་དུས་ནི་ནད་
རྣམས་རྒྱས་སྐབས་གཏོང༌། །དངོས་གཞི་དང་པོ་ལྟོ་བ་བརྟགས་པའི་ཕྱིར། །ཨ་རུ་



ལྷན་ཐབས།
201
མཆུ་རིང་ལྕམ་རྩ་ཆུ་མ་རྩི། །རྒྱ་ཚ་པི་ལིང་བསྡུས་ཐང་དྲོ་འཇམ་ཉིད། །ནམ་གུང་
བཏང་བས་ལྟོ་བ་སྙི་བ་འཁྲུ། །འབྲིང་འཁྲོག་སྲ་ལ་ཅི་ཡང་འབྱུང་བ་མེད། །དངོས་
གཞི་སྤྱི་དང་སོ་སོའི་བཤལ་གཉིས་ལས། །དང་པོ་སྤྱི་བཤོལ་དག་ལས་དྲག་བཤལ་
ནི༑ ༑མཆུ་རིང་ཨ་རུའི་མཆུ་དང་དནྡ་རོག །ཤྲཱི་ཁཎྜ་དུར་བྱིད་དམར་པོ་བཞིའི། །དང་
པོ་ཨ་རུ་ཐལ་ཆེན་གསབ་ཏུ་གདུལ། །དན་རོག་སྐོག་ཕུད་ཕྱེ་མར་བཅུག་ལ་གདུལ། །
སེ་ཞོ་ ཤྲཱི་ཁཎྜའོ།། མར་དཀར་ཁུ་བའི་ནང་གཞུག་གདུལ། །དུར་བྱིད་རྐང་དང་ཤུན་པ་
དུག་ཡིན་པས། །དེ་བསལ་ཡོས་ཚན་ནང་བཅུག་གདུལ་བྱས་ཏེ། །བཞི་པོ་ཆ་མཉམ་
ཞིབ་བཏགས་རིལ་བུར་དྲིལ། །རྣོ་ལ་དྲག་པ་དེད་དཔོན་དྲག་པོའི་སྦྱོར། །ནད་དང་
ལུས་སྟོབས་གཉིས་ཀ་རྒྱས་ལ་གཏང་། །དེ་ནས་སྤྱི་བཤལ་རྣོ་ལ་འཇམ་པ་ནི། །ཐར་
ན་དུར་བྱིད་ལྕམ་རྩ་ཨ་རུ་ར། །ཤྲཱི་ཁནྡྲ་སྔོན་བུ་ཐར་ཆུང་བ། །འདི་ལ་ཁྲོན་བུ་ཡང་ཟེར།
དན་རོག་དན་ཁྲ་དོང་ག་ཆུར་བསྡུས་ཏེ། །ཁཎྜ་སྦྱོར་གཏོང་མི་སྐྱུག་མི་འགྱིང་ཞིང༌། །
ལྷན་སྐྲན་སོགས་ཀྱི་ཟུག་དང་རླུང་མི་སྐྱེ། །ལུས་ཟུངས་མི་འཇོམས་ཐོ་མཐུན་འཁྲུ་བ་
སྟེ༑ ༑འཇམ་བཤལ་དེད་དཔོན་བཅུར་གྲགས་ངོ་མཚར་སྦྱོང་། །འདི་ནི་དགོས་ན་རྒས་
དང་སྦྲུམ་མ་དང༌། །ཟུངས་ཟད་ནད་པ་ལམ་ཁའི་མགྲོན་པོ་ཡང་། །བཏང་བཏུ་བ་དེ་
དགུན་དུས་ཡིན་ཀྱང་རུང་། ༈ །གཙོ་བོ་དེ་ལ་ལྷལ་སྨན་ཁ་བསྒྱུར་དུ། །བསྣོན་ལ་ཏིག་
ཏ་གསེར་མེ་དུག་མོ་ཉུང་། །བསྡེབས་པས་མཁྲིས་པའི་ནད་རྣམས་སྦྱོང་བར་བྱེད། ༈
།སུག་སྨེལ་དབྱི་མོང་དང་ནི་ཉི་དགའ་བ། །བསྣན་པས་མཁལ་མའི་ནད་རྣམས་འཁྲུ་
བར་བྱེད། ༈ །བིལ་བ་ཨ་འབྲས་མེ་ཏོག་ལུག་མིག་པ། །བསྡེབས་པས་མགོ་བོའི་ནད་
རྣམས་སྦྱོང་བར་བྱེད། ༈ །ཨ་བ་དང་ནི་ལྕགས་དྲེག་ཨ་རུ་ར། །བསྣན་པས་མིག་གི་
ནད་རྣམས་སྦྱོང་བར་བྱེད། ༈ །མ་ནུ་ཤུ་ཟར་ཟོ་དྲེག་ཟར་མ་བསྡེབས། །དེ་ཡིས་ཕོ་
ལོང་སྦོས་པའི་ནད་རྣམས་འཇོམས། ༈ །མ་རུ་རྩེ་དང་གསེར་མེ་བྱི་ཏང་ཀ །བསྡེབས་
པས་སྲིན་གྱི་ནད་རྣམས་འཁྲུ་བར་བྱེད། །བ་སྤུ་ཡ་བཀླུ་ར་འོལ་མོ་སེ། །བསྡེབས་
པས་བུ་སྣོད་ནད་རྣམས་སེལ་བར་བྱེད། །གཏོང་ཚེ་རྒས་པ་དང་ནི་ཟུངས་ཟད་ལ། །



202
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
བསྐོལ་ཐང་བཏང་བས་བཏང་བཞག་རེན་པར་ཟིན། །ལུས་ཟུངས་བཟང་ཞིང་ནད་ཀྱང་
རྒྱས་པ་ལ། །ཕྱེ་མར་གཏོང་ངམ་ཡང་ན་རིལ་བུ་བཟང་། །ལྟོ་སྲ་སྐྱགས་ལང་ཅན་ལ་
སྦྱོང་སྨན་དེ། །སྨན་མར་དུ་སྦྱར་གསང་ལ་རྒྱུན་སྦྱོང་བྱ། །ཟས་མེད་སྨན་མི་འདོད་ལ་
སྦྱོང་སྨན་ཉིད། །ཟས་ཉུང་དང་སྡེབ་བཏང་བས་དོན་གྲུབ་འགྱུར། །དེ་ནས་གཏོང་ཚུལ་
དངོས་གཞི་ཐོ་རངས་དུས། །ཐོག་མར་སྨན་ལ་ཤིས་བརྗོད་འདི་ལྟར་བྱ། །
ཨོཾ་བདེ་ལེགས་སུ་གྱུར་ཅིག །ཚངས་པ་སྐྱེད་རྒྱུའི་བདག་དང་ཐ་སྐར་བུ། །
དྲག་པོ་དབང་པོ་ཉི་ཟླ་ས་མེ་རླུང༌། །དྲང་སྲོང་སྨན་གྱི་ཚོགས་དང་བཅས་པ་དང་། །
འབྱུང་པོའི་ཚོགས་ཀྱིས་ཁྱེད་ལ་སྲུང་བར་ཤོག །ལྷ་རྣམས་ཀྱིས་ནི་བདུད་རྩི་ལྟ་བུ་
དང་༑ །ཀླུ་རྣམས་ཀྱིས་ནི་གཙུག་གི་ནོར་བུ་དང་། །དྲང་སྲོང་རྣམས་ཀྱི་བཅུད་ལེན་ལྟ་
བུར་ནི། །ཁྱོད་ལ་སྨན་འདི་ཉེ་བ་གནས་གྱུར་ཅིག ༈ །ཨོཾ་ན་མོ་བྷ་ག་ཝ་ཏེ་བྷི་ཥཛེ་གུ་
རུ་བཻ་ཌཱུརྱ་པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྡ་ཏེ་སམྱཀཾ་བུ་དྡྷ་ཡ། ཏདྱ་ཐཱ། ཨོཾ་བྷི་ཥ
ཚེ་ཕྱི་ཕྱེ་མ་ཧཱ་བྷི་ཥ ཛ་རཱ་ཛཱ་ས་མུངྒ་ཏེ་སྭཱ་ཧཱ། ཞེས་བརྗོད་དེ་ནས་ནད་པ་ཤར་
ཕྱོགས་སུ། །ཁ་བལྟས་སྦྱོང་སྨན་ལེགས་པར་འཐུང་བཅུག་སྟེ། །དེ་རྗེས་ཆུ་གྲང་ཧུབ་
འགས་ཁ་བཤལ་ནས། །ཀ་ར་ལ་སོགས་ཅུང་ཟད་མུར་དུ་གཞུག །དེ་ནས་འགྲུལ་
བསྲུང་མི་སྨྲ་མི་ཉལ་བར། །ཙོག་པུར་འོག་རླུང་ལྷུག་པར་གློད་བྱས་ཏེ། །ནད་གདོན་
འཁྲུ་བར་བསམས་ནས་བག་ཡོད་གནས། །ཅི་སྟེ་སྐྱུགས་པ་འདྲ་ན་རྡོ་གྲང་མོ། །སྐྱེར་
བདུག་དྲི་ཞིམ་སྣར་བསྣུམ་སྤྱི་བོ་ཡི། །སྐྲ་འཐེན་གདོང་ལ་ཆུ་གྲང་གཏོར་བྱ་ཞིང་། །
ཕྲག་མགོ་གཉིས་མནན་སྒུལ་བསྐྱོད་མི་བྱ་གཟབ། །ལྕག་ནི་བཤལ་ཐེང་གཉིས་
གསུམ་ཁྲུས་པ་ན། །དང་ག་མེར་བ་སང་ཚེ་ཆུ་བསྐོར་ལྕག །ཡང་ཡང་གཏོང་གིས་དེ་
བཟློག་ལྕག་སྔས་ན། །སྐྱུག་ལ་ཕྱིས་ན་ནད་མི་འགྲོངས་བར་གསུངས། །དེ་ཡང་ལྕག་
ལ་ཆུ་སྐོལ་ངེས་བཟུང་དུ། །དགོས་མིན་རླུང་ནད་ཅན་ལ་རུས་ཁུ་དང་། །ཟུངས་ཟད་
བུར་ཁུ་རྒྱས་ཚད་གངས་ཆུ་དང༌། །ཆུ་སེར་ཚད་རྙིང་སོགས་ལ་བ་ཆུ་གཏོང་། །འོན་
ཀྱང་ཐུན་མོང་ལྕག་ཏུ་རྒྱམ་ཚྭ་ཉིད། །བཏབ་པའི་ཆུ་བསྐོལ་གཏོང་བ་ལེགས་པར་



ལྷན་ཐབས།
20༣
གསུངས། །ལྕག་སོགས་བཏང་ཡང་འཁྲུ་བའི་ཤུགས་ཞན་ན། །ཨ་རུ་མཆུ་རླུང་ཁུ་བ་
ལྕག་ཏུ་གཏོང༌། །ཤེད་ཆུང་ཤེས་པ་ཟི་ཉོག་སྟོང་རྒྱུག་མང་། ། རླུང་ཡིན་སྣུམ་གྱིས་
ལུས་ལ་བྱུག་པ་དང་། །བུ་རམ་མར་སོགས་མེར་བསྲེགས་གསུར་དུད་དང༌། །རུས་
བུ་གཏོར་སོགས་རླུང་སྣ་གནོན་པར་བྱ། །སྦྱོང་འདོན་ཚད་ནི་འཁྲུ་ཐེང་མཁའ་མེ་
ལོང་། ། སྦྱོང་རབ་སྟོང་པ་མཚེ་མ་འབྲིང་པོ་དང༌། །འཁྲུ་ཐེང་ནམ་མཁའ་བསེ་རུ་ཐ་མ་
ཡིན། །བུང་ཚད་བྲེ་གསུམ་རབ་ལ་འབྲིང་པོ་དོ། །ཐ་མ་བྲེ་གང་ཁ་དོག་ཆུ་འདྲ་རབ། །
བད་ཀན་ཅན་འབྲིང་ཐ་མ་མཁྲིས་པ་ཅན། །ཤེད་ཆེ་ནད་ཡོད་ཡང་ཡང་ལྕག་གིས་
བསྐུལ། །ཟུངས་ཟད་ནད་མ་དག་ཀྱང་ལྕག་འཕྲོ་གཅོད། །ནད་དག་ཆུ་རུ་འཁྲུ་ན་ལུས་
ཟུངས་སོགས། །བཟང་ངན་གང་ཡང་ལྕག་འཕྲོ་གཅོད་པ་ཡིན། །སྦྱངས་འཕྲོ་ཆད་ནས་
ཤ་སོགས་མ་བསྲེས་པའི། །འབྲས་སམ་ཕྱེ་ཐུག་ཤིན་ཏུ་སླ་བ་ལ། །ལན་ཚྭ་ཉུང་
བསྲེས་བཏང་བས་ཁམས་གསོ་ཞིང༌། །སྨན་གྱི་རོ་དང་ནད་ལྷག་ཡོད་ན་འདོན། །དེ་
ཡི་རྗེས་སུ་ཕྱེ་ཐུག་སྔ་མ་ལས། །གར་ཙམ་དེ་ནས་དེས་ཀྱང་གར་བ་གཏོང༌། །དེ་ནས་
ཤ་གསར་ཚོ་ཁུ་བ་ཆུ་གཏོང་། །དེ་རྗེས་ཟ་དྲོན་ལ་སོགས་རིམ་གཏོང་གཅོད། །འོན་
ཏེ་དེ་ནི་སྤྱི་ཡིན་དམིགས་བསལ་ལ། །ཚ་བ་གསར་བར་ཆུ་ལ་ཕྱེ་བཏབ་སྟེ། །བསྐོལ་
ནས་གྲང་མོ་ཅུང་ཟད་སྔོན་ལ་གཏོང་། །དེ་རྗེས་ནས་རྒོད་བཙོས་པའི་ཐུག་པ་དང་།
།དེ་ནས་ཞོ་ཆུ་བསྲེས་པའི་ཞོ་འཕྲུལ་གཏོང༌། །ཚད་རྙིང་བ་ར་ལ་སོགས་ཤ་གསར་
གྱི༑ ༑ཚ་ཁུ་ཇ་དང་བསྐོལ་གྲང་ཆུ་ལ་སོགས། །བསིལ་ལ་བཅུད་དང་ལྡན་པས་ཟས་
ཀྱིས་བཅད། །གྲང་བཤལ་རྗེས་ལ་ལུག་ཤ་གསར་རྙིང་གི །ཚོ་ཁུ་འཇམ་འཇམ་ཞུན་
མར་ཟན་དྲོན་སོགས། །རིམ་གཏོང་དེ་ཡང་ཚ་གྲང་སྤྱི་བཤལ་གསུམ། །གང་ཡང་
ཁྱད་མེད་བཤལ་རྗེས་གཅོད་པའི་ཟས། །ཉུང་ནས་རིམ་གྱིས་ཆ་བསྐྱེད་གཏོང་བ་
ལས༑ །དང་པོ་ཉིད་ནས་ཧ་ཅང་མང་གཏོང་སྤོང་། །ལོག་གནོན་སྦྱོང་དྲག་ལུས་ཀྱི་
ཟུངས་ཟད་དེ། ། རླུང་སྐྱེས་མེ་དྲོད་ཤི་ན་ཟས་དང་སྨན། །དྲོད་བཅུད་ལྡན་པ་བསྟེན་
པས་གསོ་བར་བྱ། །སྦྱོང་གཞན་ནད་དེ་བསླང་ཡང་མ་དག་སྟེ། ། ཟས་ལ་མི་ཆད་ཟོས་



204
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཀྱང་འཇུར་མི་ནུས། །ནད་ཀྱི་སྟོབས་བལྟས་བད་མཁྲིས་འཕེལ་གྱུར་ན། །དེ་ལ་
བཀྲེས་ཤིང་སྐོམ་པའི་སྤྱོང་བྱས་ཏེ། །རྒྱམ་ཚྭ་སེ་འབྲུའི་ཕོ་བའི་མེ་གསོས་ལ། །ལུས་
ཟུངས་བཟང་ན་སྔོན་འགྲོ་སླར་བྱས་ནས། །སྦྱངས་པ་བརྒྱལ་ཞིང་ངན་ན་འཇམ་རྩི་
དང་༑ །འོག་ཏུ་འཆར་འགྱུར་ནི་རུ་ཧ་གཉིས་སྤེལ། །སྦྱོང་ལེགས་ཕན་ཡོན་སྐབས་ཀྱི་
ནད་སེལ་ཞིང༌། །བློ་དང་དབང་པོ་གསལ་ལ་སྟོབས་དང་ལྡན། །ཁོང་བའི་མེ་དྲོད་
འབར་ཞིང་ལུས་ཟུངས་བརྟན། །བཀྲེས་སྐོམ་དུས་འབྱུང་ལུས་ཡང་དྭང་ག་འབྱེད། །
བཤང་ལྕི་བདེར་འབྱིན་ཚེ་རིང་བདེ་བ་རྒྱས། །དེ་ནས་སྦྱོང་བྱེད་ལས་ལྔའི་ནང་ཚན་
གྱི༑ ༑སྐྱུགས་ལ་དངོས་སུ་རང་མིན་བརྟགས་པ་ནི། །ཟུངས་ངན་རླུང་ཆེ་མིག་འགྲིབ་
དྲི་ཆུ་འགག །རྒས་ཆེས་གཞོན་ཤེས་སྲིན་ཅན་ཤ་དུག་རྒྱས། །གཞུང་འབྲུམ་ཅན་
སོགས་ཚུལ་འདི་སྤང་བར་བྱོས། །དེ་བཟློག་མ་ཞུ་ལྷན་སྐྲན་ལྕགས་དྲེག་ཆགས།
།ཁྲག་མཁྲིས་ཕོ་བར་ལྷུང་དང་མགོ་ནད་ཅན། །དྭང་ག་འགག་དང་དུག་དང་གླང་
ཐབས་ཅན། །སྲིན་བུ་ཁར་སླབ་ཕྱིར་བཟློག་སོགས་ལ་རུང༌། །ཁྱད་པར་བད་ཀན་
སྦྱོང་བའི་ཐབས་མཆོག་ཡིན། །མ་ཞུ་མི་འཕྲོད་ཟོས་དང་བད་མཁྲིས་རྒྱས། ། རྒྱུན་དུ་
ལྟོ་སྣུམ་ལ་སོགས་དམིགས་བསལ་ལས། །སྤྱི་ལ་སྔོན་འགྲོ་བཤལ་གྱི་སྐབས་དང་
མཚུངས། ༈ །དངོས་གཞིའི་སྨན་ལ་རི་ཤོ་གང་རྙེད་དང་། །སྤྱང་ཚེར་རིགས་གཉིས་
གང་རིགས་དུར་བྱིད་དམར། །མ་རྙེད་ན་དཀར་པོ་གཏོང་། ཤུ་དག་ནག་པོ་རྒྱམ་ཚྭ་པི་ལིང་
སྟེ༑ ༑གཙོ་བོ་དེ་ལ་འཁོར་དམ་ཁ་འཛིན་སྨན། །མ་ཞུ་བཅའ་ལྷ་རླུང་ལ་སོ་ཆ་པ། །
མཁྲིས་ལྡན་པ་ལ་གསེར་གྱི་ཕུད་བུ་དང་། །སྐྲན་ལ་དབྱི་མོང་དུག་ལ་བོང་ང་དཀར། །
བྱང་ཁོག་རྣག་ལ་འབྲི་ཏ་ས་འཛིན་དང་། །མཁྲིས་པར་ཤིང་མངར་རྣམས་སྡེབས་
འཇམ་སྐྱུགས་ལུགས། ། ཁུ་བར་སྦྱར་ལ་ནམ་ལངས་དུས་བཏང་སྟེ། །ཆུ་གྲང་ཁ་
བཤལ་མི་སྨྲ་མི་གྲང་བར། །གོས་ཀྱི་བཏུམ་སྟེ་ཙོག་པུར་འདུག་པར་བྱ། །དེ་ནས་
སྐྱུགས་ཉམས་དྭང་ག་མེད་པ་ན། །ལན་འགའ་བཟློག་སྟེ་ནད་སྟེང་སློང་དུ་གཞུག །
ཟློག་རྟགས་ཐུར་དུ་འཆུག་པས་སྐྱུགས་སློང་ལོང་། །གསུམ་ཙམ་མཚམས་སུ་སྐྱུགས་



ལྷན་ཐབས།
205
པ་ལོག་པ་ཡིན། །དེ་ཡང་མགོ་དཔྱད་ཁ་སྦུབ་སླར་ངར་སྐྱུགས། །ལྕགས་ནི་རི་ཤ་སྤྱང་
ཚེར་དུར་བྱིད་གསུམ། །དུས་བཏབ་ཁུ་བར་རྒྱམ་ཚྭ་ཤུ་དག་ནག །པི་ལིང་སྦྱར་ཐང་ཆུ་
བསྐོལ་ངད་ཡལ་དང་། །སྤེལ་མར་གཏོང་ཞིང་ཕུག་རོན་སྒྲོ་སོགས་ཀྱིས། །གྲེ་བར་
རིགས་ཀྱིན་དྲང་སྟེ་སྐྱུགས་པར་བྱ། ། འོན་ཏེ་གྲེ་བ་སྣད་ཀྱི་དོག་པ་དགོས་པ་གསུངས། སྐྱུགས་
ཐེང་རིག་བྱེད་ཐ་མ་འབྲིང་པོ་རྒྱན། །ལྷ་ཆེན་རབ་སྟེ་བུང་ཚད་བྲེ་ཕྱེད་ཐང་། །གང་
འབྲིང་བྲེ་དོ་སྐྱུགས་པའི་བོང་ཚད་རབ། །མདོག་ནི་བད་ཀན་ཐ་མ་མཁྲིས་པ་འབྲིང་།
།ཆུ་ཡི་མདོག་འདྲ་རབ་ཡིན་ལོག་གནོན་སོགས། །གཞུང་ཉིད་ཧ་ཅང་གསལ་བས་
འདིར་མ་བཀོད། ༈ །དེ་རྗེས་སྣ་སྨན་ཞི་བྱེད་སྦྱོར་བ་ནི། །གསེར་ཤིང་སྐྱུ་རུ་ཀ་ར་ཞུན་
མར་སྦྱར། །སྣར་གཏོང་མིག་རྣ་ཟ་འགྲམ་ཀླད་ནད་སེལ། །རྟ་སྤང་གསར་པ་རས་
བཏུམ་སྣ་རུ་བཙིར། །སྣ་ཁྲག་འཛག་དང་ཀླད་ཁྲག་སོ་སྲིན་སེལ། ། མར་གསར་ཞུན་
མར་སྣ་རུ་བཏང་བ་ཡིས། །ནམ་ཚོད་ཡན་གྱི་རླུང་ནད་འཇོམས་པར་བྱེད། །འོན་ཀྱང་
རིམས་གསར་འཕྲལ་རྨས་མྱོས་འགྱུར་གྱིས། །ར་རོ་སྣུམ་འཐུང་རྣམས་ལ་སྤོང་
དགོས་ལ། ། སྤྱོད་ལམ་གན་རྐྱལ་སྔས་སྨད་མགོ་དཔྱངས་ནས། ། ཐིག་པ་ལྔའམ་བདུན་
ཙམ་སྣར་བཏང་ནས། །དར་ཅིག་ཉལ་རྗེས་དུད་རླུང་བསེར་བུ་སྤང་། །སྣ་སྦྱོང་དྲག་པོ་
མགྲོན་བུ་བོང་ང་དཀར། །ལྷ་སྐྱ་ལུག་སུག་པ་བཞིའི་བསྲེགས་ཐལ་དང༌། །བྱང་བ་
དམར་ཁྲ་རྒྱ་ཚྭ་དྲི་ཆུར་སྦྱར། །དེ་ལས་ཅུང་འཇམ་འབྲི་རྟ་རྒྱ་ཚྭ་དང༌། ། ཤུ་དག་ནག་
པོ་རུ་རྟ་ཤིང་མངར་རྣམས། །བ་ཆུར་སྦྱར་ཏེ་སྣ་ཡུ་བུ་གར་གཏོང༌། །བཏང་ཐང་སྔ་དྲོ་
སྣབས་ལུད་དག་པར་སྦྱང་། །གན་རྐྱལ་གནམ་རུའི་རྒྱུད་པ་གྱེན་བསླང་ལ། །འཇིང་
པ་བཀལ་ཏེ་མགོ་དཔྱད་སྣ་བུག་ཏུ། །ཐིགས་པ་དགུར་བླུག་ཀན་ནས་ཁར་བྱུང་ན། །
འགག་ཅེས་ཕྱིར་ཟློག་བྱ་རྫོགས་སྐད་ཅིག་མ། །འདི་ལ་བཞེད་ཚུལ་མང་ཡང་སྐྱེས་བུ་དར་མ་
འདུ་བ་སྙོམས་པའི་དབུགས་འབྱུང་འཇུག་གནས་གསུམ་གྱི་ཡུན་ལ་བྱས་པ་འཐད། བརྒྱ་ཕྲག་བར་
ཉལ་དེས་ཀྱང་ཐེབ་དཀའ་ན། །དུ་བ་རལ་དང་སུག་ཕྱེ་སྣ་རུ་འབུད། །དེ་ཡིས་ཚ་ཞིང་
གཡའ་ལ་སྣབས་མང་འབྱུང་། །དེ་འཕྲལ་ལངས་ནས་བུས་ཏེ་ཆུ་སེར་སོགས། །གང་



2os
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཡོད་དབྱུང་ཞིང་གྲེ་མཚུལ་དག་པས་ཕྱིར། །ཆུ་བསྐོལ་བཏུང་ལ་སྤོས་དཀར་མར་
གསར་ཟུང་། །མེར་བསྲེགས་དུད་པས་བདུག་བྱ་ཕན་ཡོན་ནི། །ཆམ་རྒན་མཚུལ་
བར་ཞེན་དང་ཚད་པ་དང༌། །གག་ལྷོག་རྫོང་བྲོས་ཆུ་སེར་གདོང་ལ་ལུད། །དེ་སོགས་
སྟོད་ནད་ཀུན་ལ་རུང་མོད་ཀྱང་། ། རླུང་གི་མགོ་འཁོར་སོ་ན་རབ་རིབ་ཅན། །རྫི་
འཁོར་རྣག་ཁྲག་འཛག་ལ་མི་རུང་གསུངས། །དེ་ནས་ལྟ་སྦོས་ཙམ་འཁྲུ་རླུང་སྐྲན་
ཅན༑ ༑་ཟླ་མཚན་འབྱམས་དང་ཁུ་བ་ཟད་པ་དང༌། །རྒྱུ་ལོང་མཁལ་རྐེད་གྲང་རྒྱས་
སྟོབས་ཆུང་དང་། །སྨད་སྲིན་རླུང་ནད་ཀུན་ལ་མཆོག་གྱུར་པའི། །ལས་ལྔའི་འཇམ་
རྩི་ཇི་ལྟར་བཏང་ཚུལ་ནི། །ལུག་ཤའི་ཚོ་ཁུ་འབྲི་འོ་མར་ཞུན་ལ། །རུ་རྟ་གཙང་འགྲམ་
ཤུག་པ་པི་པི་ལིང་། ། རྒྱམ་ཚྭ་ཨ་རུ་ཕྱེ་སྦྱར་སླེ་འཇམ་སྟེ། །རླུང་ནད་རྐྱང་བར་མཆོག་
ཏུ་བསྔགས་པ་ཡིན། །རླུང་མཁྲིས་ལྡན་ལ་ཉ་སྦལ་ལྕོང་སོགས་ཀྱི། །ཤ་ཁུ་བ་ཡི་ཞུན་
མར་འོ་མ་ལ། །གོང་བཤད་སྨན་གྱི་སྟེང་དུ་དུར་བྱིད་ཉིད། །བསྙན་པའི་ཕྱེ་སྦྱར་དེ་ནི་
བཀྲུ་འཇམ་ཡིན། །སྐམ་སའི་སྲོག་ཆགས་ཤ་ཡི་ཁུ་བ་དང༌། །ར་ཡི་འོ་མ་མར་བཞུས་
བཅས་པ་ལ། །གོང་བཤད་བཀྲུ་སྨན་སྟེང་དུ་སོ་ཚ་བསྣན། །བཀྲུ་མ་ལྷུན་ཡིན་བད་
རླུང་ལྡན་ལ་བསྔགས། །གཏོང་ཚུལ་ལྕེའུའི་རྐྱལ་བར་གཏོང་བའི་རྗེས། །འོ་དྲོད་ཙམ་
བསྲོས་ཁྱོར་གང་ཕུལ་གང་སོགས། །བླུགས་ཏེ་མཚམས་བཅིང་རླུང་གཞིག་དེ་རྗེས་
སུ༑ ༑ནད་པ་སྨད་མཐོ་སྟོད་དམའི་གདན་དྲངས་ལ། །དེའི་དང་པོ་བཤང་བ་ནན་གྱིས་བསལ་
ལ་དེ་རྗེས་སུ། གློ་གཡོན་ཕབ་སྟེ་རྐང་པ་གཡོན་པ་བརྐྱང༌། །གཡས་བསྐུམ་ལྕེའུ་ཁ་དང་
གཞང་སྒོ་ལ། །སྣུམ་སྐུད་དེ་ནས་བཤང་ལམ་མ་སྣད་པར། །ལྕེའུ་དལ་བུས་ཕུལ་ཏེ་
ཚད་སླེབས་ནས། །རྒྱལ་བ་བཙིར་ཏེ་སྨན་གཏོང་ལྕེའུ་གདོན། །དེ་ནས་གན་རྐྱལ་
ལུས་སྟོད་དམའ་བར་ཉལ། །འཛག་སྙམ་བྱེད་ན་རྐང་གཉིས་ཐེ་བོང་ནས། །བཟུང་
ནས་བཏེགས་བསེག་འཕོང་གདབ་སླར་ཡང་བསྟོད། །དེ་ནས་སྔར་བཞིན་གན་རྐྱལ་
དྲོ་བར་ཉལ། །ཕན་ཡོན་རླུང་གི་ནད་རྣམས་སེལ་བྱེད་ཅིང་། །ལོག་གནོན་ནི་རུ་ཧ་
དང་སྤེལ་བ་ཡིན། །དེ་ནས་མས་བསུ་དངོས་ལ་དུར་བྱིད་དང༌། །བུལ་ཏོག་ཕབ་རྩི་



ལྷན་ཐབས།
17
བྱང་བ་ལུག་སུག་པ། །དུད་པ་རྣམས་བཏགས་བ་ཆུར་སྦྱོར་བའམ། །ཡང་ན་ཆང་
བསིལ་སྙིགས་ལ་སྦྱར་བར་བྱ། །དེ་ལ་ཁ་ཚར་མཚོན་ཕོག་མཁྲིས་པ་དང༌། །སྨད་
ཚད་ལྕམ་རྩ་གླང་ཐབ་དབྱི་མོང་དཀར། །སྲིན་ལ་སྒོག་སྐྱ་ལྟོ་སྦོས་ཨུག་ཆོས་དམར། །
གྲང་བའི་ནད་ལ་པི་ལིང་སྡེབས་པ་ཡིན། །རྣོན་པོར་སྒྱུར་ན་སོ་སོར་རེ་ལྕག་སྣོན། །
འཇམ་འདོད་ཨ་རུ་སེང་ཕྲོམ་ཀྱི་ལྕེ་དཀར། །བཙོད་དང་དུར་བྱིད་ལྕམ་རྩ་བ་འོ་དང་། །
བ་ཆུར་སྦྱར་གཏོང་མང་ཉུང་བྲེ་ཕྱེད་དང༌། །ཕུལ་བཞི་ཕུལ་དོ་གང་འོས་ལེགས་བཏང་
སྟེ༑ ༑བཞོས་ཐོག་འོ་མའི་དོད་ཙམ་བསྲོས་ལ་གཏོང་། །འབྲུ་མར་ཅུང་ཞིག་བླུགས་ཏེ།
དངོས་གཞི་ནད་པ་སྔས་སྨད་སྒུར་ལ་བདུག །དེ་ནས་འཕང་གི་བུ་གར་སྣུམ་བྱུགས་
ཏེ༑ ༑གྲོད་པའི་དབུགས་བཏོན་ལྕེའུར་སོར་བཞི་གཞུག ། བཤར་ལམ་མ་སྣད་པར་དལ་བུས།
སླར་ཡང་ལྕེའུ་ཅུང་ཟད་ཕྱིར་འཐེན་ནས། །གྲོད་པའི་སྨན་རྣམས་བཙིར་ཏེ་ནང་དུ་
གཏོང་། །འགྲོར་མ་འདོད་ན་ཅུང་ཟད་གཅུས་ལ་གཏོང་། །རླུང་མི་འགྲོ་ཕྱིར་སྨན་ལྷག་
ཅུང་ཟད་འཛིན། །དེ་ནས་འཕང་ལ་རས་ཀྱི་ཐེམ་ཚངས་རྒྱབ། །གཡོན་ཕབ་ཉལ་བས་
ཕྱི་རུ་འབྱམས་གྲབས་ལ། །གཉིས་སམ་གསུམ་ཟློག་དེ་ལས་མང་མི་རུང་། །འོན་ཏེ་
གཉིས་གསུམ་ཙམ་མ་ཟློག་ན་མི་ཐེབ། དེ་ནས་ཕྱིར་ལ་འོང་བ་མི་ཟློག་པར། །ཙོག་པུར་
འདུག་ལ་སྣོད་དུ་བཏང་བར་བྱ། །སྐྱོ་མ་འདུར་རམ་ཡང་ན་གང་བུའམ། ། ཁུ་བ་དང་
སྦྲགས་ཅོང་ལེ་བྱུང་ན་ཐེབས། །མ་ཐེབ་བརྐྱལ་གཏོང་སྨན་ཅོར་འདོན་པའི་ཕྱིར། །
རྒྱམ་ཚྭ་བཏབ་པའི་ཆུ་བསྐོལ་གཏོང་བྱ་ཞིང་། །ཞག་གཅིག་ལྟོ་བསྐྱུང་དེ་ཡི་སྨད་ནད་
མ་ལུས་པ་ འདྲེན། །འོན་ཀྱང་འཁྲུ་བ་འབྱམས་དང་གཞུང་ལུགས་པ། །ཚད་པ་གསར་
དང་ཕོ་བའི་མེ་དྲོད་ཉམས། །ས་བོན་འཛག་པ་རྣམས་ལ་སྤང་བར་གསུངས། ༈ །དེ་
ནས་སྦྱངས་ཀྱི་ལོག་གནོན་རྩ་སྦྱོང་ནི། །དུས་ཀྱིས་གེགས་རྐྱེན་ཤིན་ཏུ་ལྡང་བས་ན། །
འདི་ལས་ཤི་ན་སྙམ་པའི་བཅོས་སྡུག་ལས། །གཞན་ལ་གཏོང་དཀའ་དེ་ཡང་གཟབ་
དགོས་ལ། །འོན་ཏེ་གཞུང་ཉིད་ཤིན་ཏུ་གསལ་བ་དང་། །དེང་དུས་ཉེར་མཁོ་མིན་པས་
རེ་ཞིག་བཞག །འདི་ལག་ལེན་བྱེད་པའི་སྨན་པ་ཉུང་བའི་རྒྱུ་མཚན་གྱིས་སོ། །



20a
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
དེ་ལྟར་ན་སྦྱོང་བྱེད་ལས་ལྔ་པོ་འདི་རྣམས། རང་རང་གི་སྐབས་ཀྱི་སྦྱངས་
བྱའི་ནད་འཇོམས་པ་ལ། མཐུ་སྟོབས་གནམ་ལྕགས་སྤུན་ཟླར་གྱུར་བ་ཡིན་ཀྱང་།
གཉེན་པོ་ནད་ཐོག་ཏུ་འཁེལ་བའམ་སྐབས་ཀྱི་ནད་ལ་འཕྲོད་པ་ཙམ་ཡིན་རུང༌། སྤྱིའི་
འདུ་ཁམས་ལ་དཔག་ནས་རུང་མིན་སོགས་ཞིབ་ཏུ་མ་དཔྱད་ན། སྨན་དེ་བཏང་བ་དེ་
ཀ་ལྷ་བདུད་དུ་བབ་པ་ལྟར་འགྱུར་བའི་ཉེན་ཡོད་པས་ཞིབ་ཏུ་བརྟག་པ་གལ་ཆེ་ལ།
དེའི་ཕྱིར་འདིར་ཅུང་ཟད་ཞིབ་ཏུ་བཤད་པ་ཡིན་མོད་ཀྱང་། ད་དུང་འདིའི་གཞུང་རྩ་
འགྲེལ་དང་བརྒྱད་པ་དང་། ཟླ་ཟེར་སོགས་ལའང་ལེགས་པར་འདྲིས་སུ་གཞུག་གོ ། །
སྨྲས་པ། འཁྲུལ་བྲལ་གསོ་དཔྱད་གཞུང་ལུགས་ཏམ་བུ་རའི། །སྨན་སྦྱོར་
རྒྱུད་ལས་ཉེར་འཕོས་ནད་མེད་དབྱངས། །སྙན་མོད་ཟུག་རྔུ་འདྲེན་བྱེད་སྣང་ཡུལ་
དུ༑ ༑མངོན་འདྲེན་ལས་ལྔའི་འཕྲུལ་འདི་ཨེ་མ་མཚར། །ཞེས་བྱ་བ་ནི་བར་སྐབས་ཀྱི་
ཚིགས་སུ་བཅད་པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས། དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས་དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས། སྦྱོང་བྱེད་ལས་ལྔའི་སྡེ་རྣམ་
པར་བཤད་པའི་ལེའུ་སྟེ་བཅུ་པའོ།། །།
དཔྱད་མཆོག་གཏར་ཀའི་སྡེ་རྣམ་པར་བཤད་པའི་ལེའུ།
དེ་ནས་དཔྱད་མཆོག་གཏར་ཀའི་རྣམ་གཞག་ལས། །བཙག་བུ་ངར་མཉེན་
ཞུན་ཐར་འཐེམས་པ་ཡིས། །ལྕོགས་ཉེར་བཅོས་དབྱིབས་ལེགས་ལ་རྣོ་ཁྱད་ཀྱིས། །
སྤུ་སྒང་གྱེན་གཤོག་ནུས་ངེས་འཆང་དགོས་ཏེ། །གཏར་ཁ་གཟེ་མིན་དེ་ལ་རག་ལས་
ཕྱིར། ༈ །རུང་མིན་འགྲམ་འཁྲུགས་རིམས་སྒྲུང་རྨ་དང་དྲེག །སུརྱ་མེ་དབལ་ཆུ་སེར་



ལྷན་ཐབས།
2rg
མཛེ་ལ་སོགས། །མདོར་ན་ཚ་བ་ཁྲག་མཁྲིས་ནད་ལ་རུང་། ༈ །གདོན་ཅན་སྦྲུམ་མ་
ཟུངས་ཟད་བཙས་རྗེས་དང་། །སྐྱ་རྦབ་གཅོང་ཆེན་མེ་ཉམས་བད་ཀན་སྐྱ། ། རླུང་རྐྱང་
ལས་གྱུར་ནད་རྣམས་ཀུན་ལ་སྤང་། ༈ །རུང་བ་ལ་ཡང་དམིགས་བསལ་ཁྲག་མ་ཕྱེ། །
རིམས་ཚད་མ་སྨིན་སྟོང་ཚད་དུག་མ་གསོད། །གཉན་ཚད་དང་ནི་ཟུངས་ཟད་ཚད་པ་
ཅན༑ ༑བདུན་སོར་གཏར་ཁ་ལྡང་བ་གནད་དུ་ཟུངས། ༈ །མི་རུང་བད་རླུང་ལ་ཡང་
ཁྲག་མཁྲིས་དང་། །བསྡོངས་ཚེ་གཏར་ཁ་རྡེགས་པ་དམིགས་བསལ་ཡིན། །གནས་
ནི་གཉན་སར་དོག་དང་རྩ་མདུད་དེ། །བླ་གནས་འབབ་པ་སོགས་སུ་མི་རུང་ལ། །
རུང་བ་ཇི་བཞིན་འོག་ཏུ་ཅི་རིགས་འཆད། །དུས་ནི་བྱང་ཁོག་ཁྲག་བབས་དོན་ལ་
ཟིན། །ཁྲག་ཤོར་ སྣ་ཁྲག་དང་མངལ་ཁྲག་ རྒྱས་འཁྲུགས་རྣམས་ལ་ཐོག་མར་གཏར། །
གོང་གསལ་རུང་ལ་གཟེར་དུས་གྲང་ཤུམ་ཆད། །རྩ་རྒྱུད་ལྕི་ལ་སྦྲིད་ཅིང་རྒྱས་དུས་
གཏར། །ཁྲག་བྱར་མཁྲིས་བྱེར་ངན་ཁྲག་རྩརུ་བྱེར། །ཟས་ཀྱི་ནད་རོ་བསླངས་ལ་ཐ་
མར་གཏར། ༈ །སྔོན་འགྲོ་གཉིས་ལས་རིང་བའི་སྔོན་འགྲོ་ནི། །ནད་ཁྲག་ཟུངས་ཁྲག་
འབྲས་གསུམ་ཐང་གིས་དབྱེ། །དེ་ཡང་སྔོན་དུ་ཞག་ལྔ་ དེ་མ་གྲུབ་ན་མ་ཐ་ཞག གསུམ་
སོགས་བསྟེན། །ཉེ་ལ་འགྲུལ་བསྲུང་མེ་དང་ཉི་མས་བསྲོ། །བསྙལ་སོགས་མཁོ་ཆས་
མཐའ་དག་ཚོགས་པར་བྱ། ༈ །བསྙལ་ལ་དཔྲལ་རྩ་ལྟག་རྩ་གསེར་དངུལ་མདོང༌། །
འཚོགས་སང་ལྟག་རལ་མུར་གོང་རྣམས་ལ་ནི། །སྨིན་སྟེང་རྣ་གོང་རྫས་བསྡམས་
ཤིང་བུས་གཅུ། །རྩེ་ཆུང་གང་ལྟར་དེ་ནས་ཅིག་ཤོས་ཀྱི། །མཆན་ལ་ག་ཤར་བསྡམས་
ཏེ་ཤིང་བུས་གཅུ། །ཐོང་རྩར་སྐེ་བསྐོར་ཐིག་སྣེ་རྒྱབ་བསྣོལ་འཐེན། །མིག་རྩ་སྣ་རྩར་
སྐེ་བསྐོར་མདུན་ནས་གཅུ། །ལྕེ་རྩར་སྨྱུག་ཟུང་དར་དྲིལ་བར་དུ་བསྡོམ། །དཔུང་རྩར་
ལུག་གཞུག་འོག་ཏུ་མདུད་པས་བསྡོམ། །གཡས་གཡོན་མ་སོ་དྲུག་མགོ་སྒང་གི་རྩ། །
རུ་ཐུང་བཤལ་རིང་གསུམ་ལ་གྲེ་ཁུང་ནས། །སོར་གསུམ་གོང་བསྡོམ་སྐྱོར་གོང་ཕྲན་
བུ་དང་། །དྲུག་འདུས་སྦྲན་རྩེ་སོར་མོའི་བར་ཙ་སོགས། །གཏར་ལ་མཁྲིག་མའི་གོང་
དུ་ཐེ་གུས་བསྡོམ། །རྩ་བོ་ཆེ་ལ་པུས་མོ་ནང་ནས་ཡར། །མཛུབ་གང་བཅལ་བའི་



210
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
མཚམས་སུ་བསྡོམ་པར་བྱ། །སྒབ་རྩ་རྟ་ཐུར་བྱིན་གཞུག་ལྷམ་སྒྲོག་གི །མལ་ནས་
བཅིང་ཞིང་ལོང་རྩ་གདོང་རྩ་དང༌། །ཡོབ་གོ་བྱིན་ཀློག་རྒྱུ་རྩ་གཏར་བ་ལ། །ལོང་བུའི་
སྟེང་བསྡོམ་ཕོ་བའི་ར་རྩ་ལ། །མདུན་ཕྱོགས་ཚིགས་པ་བཅུ་པའི་ཐད་སོ་དང༌། །ཕོ་
མཚན་འགྲམས་རྩར་ཟློག་ཕྱོགས་དཔྱི་སྟེང་ནས། །གང་གཏར་སྒོ་བའི་རྩ་བར་ཐི་གུ་
བྲེས། །སྔ་མར་རྩིབ་སྟེང་ཕྱི་མར་དཔྱི་སྟེང་དུ། །ཤིང་བུས་གཅུས་པས་རྩ་རྣམས་
མངོན་པ་སྟེ། །འོན་ཀྱང་རྩ་སྟེང་པགས་པ་མ་འཆུག་གཅེས། །ངོ་མཚར་སྦྲིད་ཅིང་རྩ་
རྒྱུད་སྤྲིང་གིས་འབྱུང་། །དེ་ནས་རྩ་དེ་ལག་པས་མཉེ་ཞིང་བསྲུབ། །གཏར་དུས་རྩ་
ཉིད་བརྟེན་ཕྱིར་ལག་གཡོན་གྱི། །མཐེ་བོས་མནན་ཅིང་ཅུང་ཟད་ཐུར་ལ་འཐེན། །
གཏར་ཚུར་རྩ་ཆེན་སྒང་གཤགས་རྩ་ཕྲན་གཞན། །འཕྲེད་བསྲེང་ཤིན་ཏུ་ཕྲ་བ་སྤྱད་
ཆོད་དང་། །སྣོད་ཀ་ལ་སོགས་གཉན་ལ་ཉིས་ལེན་བསྔགས། །དེ་ཡང་ཁྲག་པས་
རླངས་པས་ཕན་པས་ན། །རྨ་ཁ་ཆེ་དགོས་ཆུང་ན་སྐྱོན་འབྱུང་ལ། །རྩ་དང་པགས་
པའི་རྨ་ཁ་མཉམ་ན་བཟང་། །རུས་སྟེང་རྩ་ལ་སྟར་སོ་འཕྲེད་བཙུགས་ཏེ། །ལྟག་པར་
སོར་མོས་བུ་སྐག་རྡེག་ཅིང་གཏར། །དེ་ནས་གཏར་རྩའི་གཏར་གནས་རགས་པ་ནི། །
ལྟག་རྩ་གཉིས་ནི་མདུད་སྒོའི་གཡས་གཡོན་ནས། །གྱེན་ལ་སོར་གསུམ་གཞལ་
མཚམས་རྩ་སྟེང་དུ། །ཐིག་བཏབ་དེ་ལ་གཏར་རྗེས་མེ་བཙས་སྲུང་། །སྐྲ་མཚམས་
ནས་བཅལ་སོར་བཞིའི་མཆོག་གསེང་འཛིན། །དེར་རྩག་བུས་གྱེན་ལ་གཤགས། མུར་གོང་
འཕར་རྩ་རྙེད་སླ་སྒྲ་གསེབ་གཏར། །རྩེ་ཆུང་རྐེ་ཡི་མས་ནས་ ཡར་བཅལ་བའི། སོར་
བཞིར་གཏར། །རུ་ཐུང་གཞུ་མཆོག་མས་བཅལ་སོར་བཞི་དང༌། །བྱིན་གཞུག་རྙིང་པ་
ནས་ གྱེན་ལ་ བཅལ་མཛུབ་གང་གི །ས་རུ་གཏར་ག་རྡེག་པ་འཁྲུལ་མེད་ལུགས། །
གོང་སྨྲས་རྣམས་དང་མགོ་སྐེ་ལོང་རྩ་གསུམ། །གང་ཡང་ཁྲག་ཉིད་གཅོད་པར་འདོད་
མིན་ཕྱིན། །སྡོམ་ཐག་མི་ཀློད་གཞན་དུ་ཁྲག་མི་འབྱུང་། །གཞན་ལ་རིགས་དཔག་དེ་
རྗེས་ཆ་ཡི་ཀློད། །ནད་རྒྱུན་རྡེག་མིག་ཆང་འཐུང་དྲོས་པའི་ཚེ། །མགོ་ན་དཔྲལ་གཟེར་
མཚོག་ལྕི་མི་མི་ཐེག །བད་མཁྲིས་མགོ་ནད་སོགས་ལ་མཚོག་གསང་ཉིད། །དབྱེ་



ལྷན་ཐབས།
11
ཞིང་གཡས་གཡོན་གསེར་མདུང་དངུལ་མདུང་གཏར། །མིག་དམར་ལིང་ཐོང་མང་
འབྱུང་མིག་རྩ་གཏར། །སྣ་བུག་ནད་ལ་སྣ་ཡི་རྩེ་མོ་དང༌། །སོ་དང་མིག་ནད་རྣ་བ་
འགྲམ་པ་ཡི། །ནད་ལ་མུར་གོང་ཟུར་གྱི་ལྟག་རལ་གཏར། །སྙིང་ཚད་སྟོབས་ཀྱིས་ཁ་
སྐོམ་སྨྲ་བར་དཀའ། །དེ་ལ་ལྕེ་རྩེ་གཏར་ཞིང་སོ་ནད་ལ། །སོ་རྩ་རྩེ་ཆུང་དཔུང་རྩ་གང་
རིགས་གཏར། །སྐད་འགག་མྱོས་ཤིང་གློ་ལུ་དབུགས་མི་བདེ། །སྙིང་གི་ཚད་པ་
རྣམས་ལ་ཐོང་རྩ་གཏར། །བྱང་ཁོག་ཁྲག་བབས་དོན་ཟིན་རྒྱས་འཁྲུགས་དང༌། །གློ་
འགྲམ་ཀླད་སྲིན་སོ་ལ་ཁྲག་ཚད་རྒྱས། །དེ་སོགས་རྩེ་ཆུང་གང་འོས་གཏར་བ་ཤིས། །
སྟོད་གཟེར་གློ་ཚད་རྒྱས་དང་མགོ་བོ་ན། །དཔུང་རྩ་གཏར་ལ་གློ་ཚད་ནད་སྟོབས་
ཀྱིས། །ལུས་སྟོད་ལྕི་ཞིང་དབུགས་ཐུང་གཟེར་བ་ལ། །གྲུ་མགོ་སྒང་རྩ་གཉིས་གཏར་
གློ་བ་སྙིང་། །མཆིན་ཁྲི་ཕྲང་རྒྱབ་སྦྲགས་ཤིང་ན་བ་སོགས། །དོན་སྣོད་ཐུན་མོང་སྣོད་
ཀར་གཏར་བ་ཤིས། །གློ་སྙིང་ཁྲག་ལ་གློ་སྙིང་འདོམ་རྩ་དང་། །མིག་སེར་ལུས་ལྕི་ཡི་
ག་འགགས་པ་ལ། །ཕྲན་བུ་དང་ནི་མཁྲིས་པའི་གཤའ་རིངས་གཏར། །མཚེར་བ་
མཆིན་པ་མཆིན་དྲི་འགྲམ་གཟེར་དང༌། །སྨུག་པོ་ཚ་སྐྲན་རྣམས་ལ་རུ་ཐུང་གཏར། །
སྐད་འགགས་ལུ་བ་མང་བསགས་སྒང་རྩ་གཏར། །རོ་སྟོད་ཕོ་བ་མཆིན་པ་མཆིན་དྲི་
རྣམས། །འཁོར་ཞིང་ན་དང་མཆིན་འོག་གཟེར་བ་ལ། །གློ་མཆིན་འདོམ་རྩ་གཏར་བ་
མཆོག་ཏུ་ཕན། །ཁྲག་མཁྲིས་རྐྱང་པར་མཆིན་མཁྲིས་འདོམས་རྩ་གཏར། །ཕོ་མཚན་
གནས་ཀྱི་ཁོག་ནད་རྒྱས་པ་ལ། །ལག་པའི་རྒྱབ་རྩ་གྲུ་འདུས་གཏར་བར་བྱ། ། རྒྱུ་ལོང་
གནས་ལ་མཚོན་ཕོག་འགྲམ་པ་དང་། ། རླིག་པ་སྐྲང་དང་ལུས་ཀྱི་སྨད་ལྕི་བ། །གཞན་
འབྲུམ་མངལ་ནད་རྣམས་ལ་བརླ་ནང་གི །རྩ་བོ་ཆེ་གཏར་དེ་ཉིད་དཔྱད་མཆོག་ཡིན། །
སྒལ་གཞུང་རེངས་དང་ལྟག་དགྱེ་དཔྱི་རྐེད་འཁོར། །མངལ་ཁྲག་འཛག་ལ་སྒྱིད་ཁུང་
རྒབ་རྩ་གཏར། །མཚེར་པ་སྣད་དེ་འགྲམས་དང་ཤུ་བ་དང་། །ཟ་སྐོང་མཁྲིས་ནད་ཆུ་
སེར་འོར་སོགས་ལ། །རྐང་པའི་རྟ་མཐུར་གཏར་བས་ཕན་པར་འགྱུར། །མཁལ་མ་
འགྲམ་དང་མཚོན་ཕོག་རྐེད་པ་ཡིས། །སྨད་མི་ཐེག་དང་རྐང་བཤལ་བྱིན་པ་གཉིས།



212
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
།འགས་སྙམ་དཔྱི་མིག་གཟེར་དང་སུར་ཡ་དང་། །མངལ་ཁྲག་འབྱམས་དང་ཕྱིན་
གཞུག་གཏར་བ་ཤིས། །སྨད་དུ་མཚོན་ཕོག་གླང་ཐབས་དྲི་ཆུ་འགག །མངལ་ཁྲག་
འཛག་པ་སོགས་ལ་ལོང་རྩ་གཏར། །རྒྱུ་མར་ཁྲག་རྒྱས་མགོ་ཡི་ཐིགས་ཀྱི་རྐྱེན། །
སྙིང་ལ་ལྷུང་དང་སྙིང་ནད་བཅོས་སྡུག་ལ། །རྐང་པའི་རྒྱུ་ཁུག་རྩ་ལ་གཏར་བར་བྱ། །
རྐང་པའི་བོལ་དང་མཐིལ་སྐྲང་ཚ་འགྲབ་བྱེད། །ཆུ་སེར་ནད་ལ་གདོང་རྩ་ཡོབ་གོང་
གཏར། །གནད་དོན་སྙིང་གི་ཚ་བར་སྣོད་ཀ་དང་། །ལྕེ་རྩ་འོལ་གོང་བར་གྱི་ཐོང་རྩ་
གཏར། །དེ་བཞིན་གློ་བའི་ཚད་པར་གྲུ་མགོ་དང༌། །ལྒང་རྩ་སྐྱོར་གོང་རྣམས་ལ་
གཏར་བ་བསྔགས། ། གློ་སྙིང་གཉིས་འདོམས་ནད་ལ་རྩེ་ཆུང་དང་། །གློ་སྙིང་འདོམས་
རྩ་གང་རིགས་གཏར་བར་བྱ། །མཆིན་ཚད་རུ་ཐུང་ལྒང་རྩ་གང་རིགས་གཏར། །
མཚེར་ཚད་རྐང་པའི་རྟ་མཐུར་གཏར་བའམ། །ཡང་ན་སྲིན་ལག་རྒྱབ་རྩ་གཏར་བར་
བྱ༑ ༑འདི་ཉིད་ཕོ་མཚེར་ཐུན་མོང་གི་རྩ་སྟེ་གཡོན་པ་ལ་གཏར་བ་བསྔགས་སོ། །ཕོ་བའི་ཚད་པར་
རྭ་སྦུབ་གྲུ་འདུས་གཏར། །མཁྲིས་པའི་ཚད་པར་མཁྲིས་པའི་གཤའ་རིངས་དང༌། །
ཕྲན་བུ་གསེར་མདོང་བཅས་ལ་གཏར་བར་བྱ། །མཁལ་མའི་ཚད་པར་ཐུན་མོང་བྱིན་
གཞུག་གམ། །ཕོ་ལ་ཕོ་མཚན་འགྲམ་རྩ་གཏར་ཡང་རུང༌། །རྒྱུ་ལོང་ནད་ལ་ལོང་རྩ་
གཏར་བ་དང་། །མངལ་དང་སྟ་ཟུར་འགྲམ་ལ་བྱིན་ཀྱོག་གཏར། །ཤ་ཡི་ཚད་པར་གློ་
མཆིན་འདོམས་རྩ་གཏར། །རུས་པའི་ཚད་པར་བྱིན་གཞུག་གཏར་བར་བྱ། །གཞུང་
ལས་མཁལ་རྩ་གསུངས་པ་འདིར་བྱིན་གཞུག་ལ་བྱེད། ལྤགས་པའི་ཚད་པ་དང་ནི་ཆུ་སེར་
ནད༑ ༑མཆིན་མཁྲིས་འདོམས་རྩ་གཏར་བས་འཇོམས་པར་འགྱུར། །སྟོད་དུ་ཟུག་ཆེ་
གློ་རྩ་གྲུ་མགོ་དང་། །བྱིང་ཞིང་འཐིབས་ལ་རུ་ཐུར་གཏར་བ་བསྔགས། །དྭང་ག་
འགགས་ན་བད་མཁྲིས་གཤའ་རིངས་གཏར། །མདོར་ན་བྱང་ཁོག་སྟོད་ཀྱི་ནད་
རྣམས་ལ། །རྩེ་ཆུང་རྩ་དང་ལྷང་རྩ་གཏར་བ་བསྔགས། །སྨད་ཀྱི་ནད་ལ་ལོང་རྩ་བྱིན་
གཞུག་བསྔགས། །བར་གྱི་ནད་ལ་སྣོད་ཀ་རུ་ཐུང་བསྔགས། །ནུ་འཛིང་གྲང་ནད་ལ་
ཡང་འདི་ཀ་བསྔགས། །རོ་རྒྱབ་ནད་ལ་ལྷང་རྩ་གྲུ་མགོ་བསྔགས། །ལར་ཡང་ན་བའི་



ལྷན་ཐབས།
13
ཡུལ་དང་གང་ཉེ་ཞིང༌། །གང་རྒྱས་པ་ཡི་རྩ་དེར་གཏར་བ་བསྔགས། །དེ་ཡང་ཚ་
སྟོབས་ཆེ་ཆུང་སོགས་ལ་ནི། །ཐོག་མར་རྩ་ཆེན་དེ་ནས་ཡས་བབ་དང་། །སྟོབས་
ཆུང་དེ་ལས་བཟློག་སྟེ་གཏར་བ་ཡིན། །དེ་ཡང་ནད་ཚབས་ཆེན་པོས་བཏབ་པ་ལ། །
རྩ་ཕྲན་དག་ལ་ལེན་མང་གཏར་བ་བས། །རྩེ་ཆུང་ལ་སོགས་རྩ་ཆེན་ཅིག་གཏར་
བསྔགས། །དེ་ལྟར་གཏར་མིག་ཚུལ་བཞིན་མ་ཤེས་པར། །ཧོར་ཚོད་གཏར་ཀ་ཟུང་
དཀྲུག་ནད་ཡོལ་ཏེ། །སྨད་ཁྲག་སྟོད་དྲངས་གྱུར་ན་ལུས་ཟུངས་འཆོར། །སྟོད་ཁྲག་
སྨད་དུ་བབ་ན་མེ་དྲོད་འཆི། །གཉན་སའི་ནད་ལ་སོང་ན་སྲོག་ཀྱང་འདོར། །དེ་ཕྱིར་
འདི་རྣམས་གལ་གནད་ཆེ་བས་ན། །འཁྲུལ་མེད་རྒྱུད་ཀྱི་དགོངས་པ་ཞིབ་མོར་
བཀོད། །ཁྲག་སྲ་རྨ་ནས་ཁྲག་ཤུགས་དྲག་པ་ལ། །སླ་ཞིང་སེར་ཉམས་དྲི་དུག་ཆེ་ལ་
སྔོ༑ ༑དཀར་ཁྲ་ཤིག་པ་ལྦུ་བ་དཀར་བ་དང་། །བེ་སྣབས་རྣག་མཁྲིས་སོགས་ཆགས་
ནད་ཁྲག་སྟེ། །དེས་ནི་ཟུག་འཆག་ཕན་སྐྱེད་ཆེ་བ་ཡིན། །ཁྲག་ཆགས་སྟེང་དུ་རི་མོ་
དམར་ནག་བྱུང༌། །འབྲས་གསུམ་ཐང་བཏང་སླར་ཡང་གཏར་ཁ་བསྐྱར། །དེ་བཞིན་
ཁྲག་སྟེང་རྣག་མཁྲིས་ཆགས་ནའང་། །ལུས་ཟུངས་གསོས་ལ་སླར་ཡང་གཏར་ཁ་
རྡེག ། དམར་ཞིང་གར་ན་ཕན་སྐྱེད་ཆུང་བ་ཡིན། །འོན་ཏེ་ཁྲག་ནག་རྩུབ་ཅིང་ལྦུ་བ་
དམར། །རླུང་གི་ཁྲག་དང་སེར་སླ་རྣག་དྲི་མནམ། །མཁྲིས་པ་དམར་སྐྱ་འཇོམས་པ་
བད་ཀན་དང༌། །མཚལ་དང་ཚོས་ཁུ་འདྲ་བ་ཟུངས་ཁྲག་སྟེ། །འདི་རྣམས་ཅུང་ཟད་
ཙམ་ཡང་གཏར་མི་རུང་། །དབྱུང་ཚད་ནད་ཁྲག་རྫོགས་ནས་ཟུངས་ཁྲག་ཉིད། །དམར་
སང་བྱུང་ཚེ་གཅོད་པ་སྨོས་ཅི་དགོས། །ཟུངས་ངན་པ་ལ་ནད་ཁྲག་འཕྲོ་ལུས་ཀྱང་། །
རན་ཙམ་འོང་ནས་གཅོད་པ་གལ་གནད་ཡིན། ། སྤྱིར་ན་ལུས་ཀྱི་ཟུངས་ཁྲག་འདོན་
པ་ནི། །སྙིང་གཏོན་པ་དང་འདྲ་བར་གསུངས་མོད་ཀྱི། །དོན་ལྔའི་གཟེར་ཟུག་གཅོད་
དང་ཁྲག་གཟེར་དབྱུང༌། །ཁྲག་གི་འོལ་ཁ་བསྒྱུར་བ་གསུམ་ལ་ནི། །ཟུངས་ཁྲག་ཡིན་
ཀྱང་ཅི་མང་འདོན་དགོས་ཏེ། །གཞན་དུ་སྐབས་ཀྱི་དགོས་པ་འགྲུབ་མིན་ཕྱིར། །ཁྲག་
རྒྱས་འཁྲུགས་གཟེར་བྱང་ཁོག་ཁྲག་རྒྱས་དང༌། །ཡན་ལག་སྐྲང་ཤོར་སོགས་ལ་



14
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
བུངས་སྐྱེད་དེ། །ཁྲག་ཤེད་སྨད་དགོས་གཞན་ལ་དབྱུང་བའི་ཚོད། །ཉུང་ཞིང་གཏར་
ཐེངས་མང་དུ་བརྡེག་པ་བསྔགས། །དེ་ནས་ལོག་གནོན་ཁྲག་མ་ཐོན་དེའི་རྐྱེན། །ལུས་
གྲང་འགྲངས་དྲགས་ཟེད་དང་ཙག་བུ་རྡུལ། །འགྲུལ་སྣ་ཁ་ཆུང་རྩ་དང་པགས་པ་
འཆུགས། །བསྙལ་མ་ཐོག་གཏར་གཏར་འཕྲལ་གློད་པ་གཅུ། །ཁྲག་མི་འབྱུང་བའི་རྒྱུ་
ཡིན་དེ་མེད་འཐོན། །ཁྲག་མ་ཆོད་ན་རྨ་ཁར་ཆུ་གྲང་འཕྱར། །རྡོ་གྲང་དང་ནི་ཕྱིང་པ་
ཆུར་བཅུག་གླན། །དེ་སྟེང་དཀྲིས་མས་བསྡོམས་པས་འཆད་པར་འགྱུར། །སྐྲངས་ན་
ཚྭ་དང་མར་ལ་ཁྱི་ཡི་སྤུ། །མེར་བསྲེགས་གཞོབ་བསྲེས་རྨ་ཁར་བྱུགས་ལ་མཉེ། །
དེས་མ་ཐུབ་ན་རྡོ་བསྲེགས་སྤང་སྤོས་དང༌། །མོན་ལུག་གོ་སྙོད་ཕྱེ་བསྲེས་ཟན་དྲོན་
བདུག །ཁྲག་གིས་ཁ་རླུང་ལངས་ནས་བརྒྱལ་ཞིང་བོག །དེ་ལ་གསུར་དུད་བདུག་ཅིང་
ཆུ་གྲོགས་གཏོང་། །ཆུ་གྲང་ཁ་ཕྲུ་གདོང་ལ་འདེབས་པར་བྱ། །ཧ་ཅང་ཚབས་ཆེ་དེ་
ཡིས་མ་ཕན་ན། །སེམས་ཅན་གཞན་གྱི་གསོན་ཁྲག་དྲོན་མོ་བླུད། །གཏར་རྗེས་རླུང་
སྐྱེས་སྣུམ་གྱིས་སྐུ་མཉེ་དང་། །བུར་ཆང་རུས་ཐང་ཚོ་ཁུ་གཏོང་བ་དང་། །བུ་རམ་ཁ་
རུ་མུར་བས་རླུང་སྣ་གནོན། །རྨ་ཆས་བྱས་རྗེས་འགྲོ་འགུལ་གཟབ་པ་དང་། །ཁྲག་
ངན་སྐྱེ་བས་ཆང་བསིངས་ཞག་གསུམ་སྤང་། །སྤྱིར་ན་གཏར་ཁའི་སྐྱོན་ཀུན་སྤང་
དགོས་ལ། །ཁྱད་པར་སྔར་བཤད་དམིགས་བསལ་མ་གཏོགས་པར། ། འདོན་ཚད་ཧ་
ཅང་མང་དང་ཉུང་བ་གཉིས། །མི་རུང་ནད་ལ་གཏར་དང་སྤྱོད་ལམ་ལོག །ཁྱད་པར་
ཤ་གདན་སྣད་དང་ཆུ་རྒྱུས་བཅད། །ཤ་ལྤགས་རྩ་ཡིན་ནད་ལ་སོང་བ་དང་། །འཕར་
རྩ་བཅད་སོགས་གཏར་ཁ་ཉེས་པ་ཡིས། །སྨན་པའི་ལག་དགྲས་བསད་པ་ཆེས་མང་
བས༑ །འདི་ཡི་གཞུང་དང་དགོངས་འགྲེལ་ཆེ་རྣམས་ལ། །ཞིབ་ཏུ་སྦྱངས་ཏེ་ཐེ་ཚོམ་
ཆོད་པར་བྱ། །ཉེས་བྲལ་གཏར་ལ་ལེགས་པའི་ཕན་ཡོན་ནི། ། རྩ་ཡི་ནད་དང་ཁྲག་
ངན་སྦྱང་བ་དང་། །ཟུག་གཅོག་སྐྲང་པ་རྒྱུ་ནས་འཇོམས་པར་བྱེད། །འདྲུལ་བ་བརྟས་
ཤིང་རྣག་ཆུ་གཅོད་པར་བྱེད། །རྨ་ཡི་མདོག་ངན་བཟང་པོར་འབྱིན་པར་བྱེད། །ཁོལ་
བུའི་ནད་རླངས་འདོན་ལ་ལུས་སྒོམ་འབྲི། །སྐེམ་པོ་ཤ་རྒྱས་ནད་རྣམས་དངོས་སུ་



ལྷན་ཐབས།
15
འདོན། །དེ་ཕྱིར་དཔྱད་རྣམས་ཀུན་གྱི་མཆོག་ཏུ་གསུངས། །
དེས་ན་ཇི་སྐད་བཤད་པ་དག་གིས་ནི། དཔྱད་རྣམས་ཀྱི་མཆོག་གཏར་ཁ་
ཇི་ལྟར་རྡེག་པའི་ཚུལ་ཉིད་ལག་ཏུ་བླང་སླ་ཞིང༌། ཚུལ་དང་མཐུན་པར་བྱུང་ན་མཐུ་
སྟོབས་དང་ཕན་ཡོན། མིག་ལ་སྣང་དུ་རུང་བ་ལྟ་བུ་ཡིན་པས། ཅུང་ཞིབ་པའི་ལུགས་
སུ་བཀྲལ་ལ། འོན་ཀྱང་གོང་དུ་སྨྲས་ཟིན་པ་ལྟར་ཤ་ལྤགས་རྩ་དང་ཆུ་རྒྱུས་སོགས་
ཀྱི་གནད་ལ་ཤོར་ན་ནི། རྣམ་པ་ཀུན་ཏུ་ཕུང་ཚབས་ཆེས་ལྕི་བས། འདིའི་གཞུང་རྩ་
འགྲེལ་དང༌། ཁྱད་པར་གནད་རྣམས་དུམ་བུ་གཉིས་པར་གསལ་བས། དེ་ལ་འགྲེལ་
བ་ཆེ་བ་རྣམས་ཀྱི་དགོངས་དོན་དང་མཐུན་པར་སྦྱངས་ཏེ། ངེས་པ་དཔྱིས་ཕྱིན་པ་
བཙལ་ལོ། ། །
སྨྲས་པ། ཡིད་ཅན་གདུང་བའི་ཟུག་རྔུ་མཁྱེན་ལྔ་པའི། །རྩལ་ཀུན་བསྐྱེད་
ཀྱང་བླང་བའི་གནས་མིན་མོད། །འོན་ཏེ་བཟོད་དཀའི་རཿ ཁ་མངོན་སུམ་དུ། །འདོན་
ནུས་སྨན་རྒྱལ་ཐབས་མཁས་ཨེ་མ་མཚར། །ཞེས་བྱ་བ་ནི་བར་སྐབས་ཀྱི་ཚིགས་སུ་
བཅད་པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས། དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས། དཔྱད་མཆོག་གཏར་ཀའི་སྡེ་
རྣམ་པར་བཤད་པའི་ལེའུ་སྟེ་བཅུ་གཅིག་པའོ།། །།
དཔྱད་ལྔའི་སྡེ་བཤད་པའི་ལེའུ།
༈ དེ་ནས་མེ་བཙའི་སྐོར་ལས་ཉེར་མཁོ་ནི། །མཁྲིས་ཚད་གྲང་ནད་ལ་
སོགས་ནད་དང་གནས། །དབང་པོའི་སྒོ་དང་ཕོ་མོའི་སྲིད་རྩར་སྤང་། །དེ་ལ་གཞན་



16
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
，
པ་མ་ཞུ་མེ་ཉམས་དང་། །སྐྱ་རྦབ་དམུ་ཆུ་གྲང་མཁྲིས་ཆུ་སེར་སྐྲན། །འབྲས་ལྷག་
སྟོངས་ཚད་སྨྱོ་བྱེད་རྗེད་བྱེད་དང༌། །ཚ་རྗེས་གཅོད་དང་རྩ་ཡི་ནད་ལ་སོགས། །
མདོར་ན་བད་རླུང་ཆུ་སེར་ཀུན་ལ་བསྔགས། །མེ་དམིགས་མནན་ན་ཕན་སྙམ་མཐེབ་
རྗེས་འོང་། །རྩ་འཁྲུག་པ་དང་རྩ་ནད་གང་ལ་ཡང་། །དེ་རྣམས་ནད་ཀྱིས་ཚུར་བསྟན་
མེ་དམིགས་ཡིན། །སྨན་པའི་ཕར་ལ་འཚོལ་བའི་མེ་དམིགས་ནི། ། རྒྱབ་ཀྱི་ཨན་སྟོང་
ཚིགས་པར་དང་པོ་ཉིད། །རླུང་གསང་སྨྱོ་འདར་འཕྱོ་ལྐུག་ནད་ལ་གདབ། །གཉིས་པ་
མཁྲིས་གསང་ཡིན་ཕྱིར་གྲང་མཁྲིས་དང་། །གསུམ་པ་བད་ཀན་གསང་ཕྱིར་གྲང་རླུང་
དང་༑ ༑མགོ་སྟོད་གློ་སྙིང་བད་མཁྲིས་རྒྱས་ལ་གདབ། །བཞི་པ་གློ་བའི་གསང་སྟེ་གློ་
བ་ལ། །རླུང་དང་བད་ཀན་ཞུགས་གདབ་ནད་འདི་ལ། །ལྔ་པ་གློ་བུས་གསང་ལ་
གདབ་ཀྱང་རུང༌། །དྲུག་པ་སྲོག་རྩ་བདུན་པ་སྙིང་གསང་གཉིས། །འཕོ་འདར་སྨྱོ་
འབོག་བད་རླུང་མེ་དམིགས་ཡིན། །སྒྲེག་དང་སྐྱུག་དང་གྲང་ཆེ་མཆིན་དྲི་འཁོར། །
མཆིན་སྐྲན་མཆིན་པར་བད་རླུང་ཞུགས་སོགས་ལ། །བརྒྱད་པ་མཆིན་དྲི་དགུ་པ་
མཆིན་གསང་བསྲེག །མ་ཞུ་མིག་སེར་མཁྲིས་སྐྲན་མེ་དྲོད་ཉམས། །བཅུ་པ་མཁྲིས་
པའི་གསང་ལ་མེ་བཙའ་གདབ། །སྦོ་འཁྲོག་འུར་ལ་བཅུ་གཅིག་མཚེར་གསང་བསྲེག
།ཕོ་བའི་མེ་ཉམས་ལྷན་དང་ལྕགས་དྲེག་དང༌། །སྐྲན་ནད་སོགས་ལ་བཅུ་གཉིས་ཕོ་
གསར་བསྲེག །བཅུ་གསུམ་བསམ་སེའི་གསང་སྟེ་གྲང་རླུང་རྒྱས། །མངལ་སྐྲན་
སེམས་འཕྱོ་ཁུ་ཁྲག་དྲུག་ལ་གདབ། །མཁལ་མའི་གྲང་བ་བཅུ་བཞི་མཁལ་གསང་
བསྲེག །གྲང་རླུང་བཅོ་ལྔ་དོན་སྣོད་སྤྱི་གསང་བསྲེག །བཅུ་དྲུག་ལོང་གསང་འུར་
འཁྲོག་སྐྲན་ལ་བསྲེག །རྒྱུ་སྐྲན་གྲང་རླུང་ལྦུ་བ་བེ་སྣབས་འཁྲུ། །བཅུ་བདུན་རྒྱུ་མའི་
གསང་ལ་མེ་བཙའ་གདབ། །གྲང་བའི་ཆུ་ཁ་སྲ་དང་སྙི་བ་དང་། །རྡེའུ་ནད་ལ་བཅོ་
བརྒྱད་ལྷང་གསང་བསྲེག །བཅུ་དགུ་ཁུ་གསང་བསྲེག་པས་འབྱམས་དྲུགས་སེལ། །
ཕྱེན་མི་ཐུབ་བམ་དྲི་མ་འགགས་པ་ལ། །ཉི་ཤུ་ཐུར་སེལ་རླུང་སྒོའི་གསང་ཉིད་བསྲེག །
དེ་ནས་མདུན་གྱི་མེ་དམིགས་ཆེ་ལང་ནི། །སྲོག་སྙིང་འདོམས་གསང་རྐེ་སྟོང་རྩ་ར་



ལྷན་ཐབས།
ཁུང་། ། སྙིང་བཆུས་སྐྱིགས་བུ་གྲེ་བ་འགགས་ལ་བསྲེག །ནུ་ཕྲག་བྲང་གཞུང་དཀར་
ནག་མཚམས་ཀྱི་གསང༌། །འཕྱོ་དང་འདར་དང་སྙིང་མི་དགའ་བར་གདབ། །ལྷུན་རྩེ་
ནས་ཐུང་ཡུལ་གྱི་ཚོན་གང་བཅལ། །ལྷུན་གསང་ཡིན་ལ་དེ་འོག་ཚོན་གང་དང༌། །
གཡས་གཡོན་ཚོན་རེ་གཞལ་བཅས་སྐྲུན་གསང་ཡིན། །དེ་འོག་ཚོན་གང་གཡས་
གཡོན་ཚོན་རེ་བཅལ། །ཁ་གསུམ་མེ་མཉམ་གསང་སྟེ་ལྷན་སྐྲན་དང༌། །མེ་ཉམས་
གྲང་རླུང་རྒྱས་ལ་རིམ་པར་གདབ། །ལྟེ་བའི་གཡས་གཡོན་ཚོན་རེ་ལོང་ཐེར་གསང་།
།དེ་ནས་སླར་ཡང་གཡས་གཡོན་ཚོན་རེ་གཞལ། །ལོང་ཕུག་གསང་སྟེ་ཁ་བཞི་ལོང་
སྐྲུན་དང༌། །སྦོ་འཁྲོག་འཁྲུ་བ་འབྱམས་པ་རྣམས་ལ་གདབ། །ལྟེ་འོག་ཚོན་གང་པ་
དང་དེ་ཉིད་ནས། །གཡས་གཡོན་ཚོན་རེ་བཅལ་བའི་ཁ་གསུམ་པོ། །རྒྱུ་སྟོང་གསང་
དང་དེ་འོག་ཚོན་གང་དང་། །གཡས་གཡོན་ཚོན་རེའི་བར་བཅལ་ཁ་གསུམ་པོ། །རྒྱུ་
སྨད་གསང་ཡིན་འཁྲུ་དང་རྒྱུ་མ་ལ། །གྲང་རླུང་ཞུགས་པའི་ནད་ལ་གདབ་པ་ཡིན། །
དེ་ནས་ཚོན་གང་བ་དང་གཡས་གཡོན་དུ། །ཚོན་རེ་གཞལ་བཅས་ཁ་གསུམ་ལྷང་
གསང་སྟེ། །གྲང་བས་ཆུ་ཁ་སྲ་དང་སྙི་ལ་གདབ། །དེ་ནས་མགོ་དང་ཡན་ལག་མེ་
དམིགས་ནི། ། རླུང་གིས་མགོ་འཁོར་འགྱེལ་བུག་བྱེད་པ་ལ། །ལྟག་པའི་སྡུད་སྒོ་
གཙུག་གི་སྤུ་འཁྱིལ་དབུས། །མཚོག་གསང་འདུས་སོ་གསུམ་ལ་མེ་བཙའ་གདབ། །
སྨྱོ་ཞིང་ལབ་མང་བརྒྱལ་ཞིང་འབོག་པ་ལ། །ལྟག་པའི་སྤུ་འཁྱིལ་གཉིས་ལ་མེ་བཙའ་
གཟུག །རླུང་གས་ཁ་ལྐུག་སྨྲ་མི་ཤེས་པ་ལ། །མ་མཆུའི་འོག་གི་བཤང་དེར་མེ་བཙའ་
གདབ། །ལྐོག་མའི་ནད་ཀྱིས་སྨྲ་མི་ཤེས་པ་ལ། །རྐང་པའི་ཕྱི་ལོང་སྟེང་ནས་གྱེན་
ཕྱོགས་སུ། །སོར་བཞི་བཅལ་བའི་ཆུ་བའི་བར་དུ་གདབ། །རིམས་ནད་ངུ་ལབ་འདྲེ་
མཐོང་ཅལ་ཅོལ་སྨྲ། །ལབ་མགུལ་མཁྲིག་མའི་ནང་ནས་དཀྱུས་ལ་ཡར། །སོར་བཞི་
གཞལ་བའི་ཆུ་བའི་བར་དེ་བསྲེག །ཕོ་དབང་མི་ལྡང་ས་བོན་ལུག་པ་ལ། །རྐང་པའི་
ནང་ངོས་ལོང་བུའི་དྲང་ཐད་ཀྱི། །ངར་གདོང་ཆུ་བའི་བར་དུ་མེ་བཙའ་གདབ། ། རྐང་པ་
བཤལ་ཞིང་འགྲོ་དཀའ་ནད་པ་ཉིད། །དྲང་པོར་ལངས་ཏེ་བླ་ཡི་ཕྱི་སུལ་རུ། །ལག་



ia
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ir
ir
པས་གཞལ་བའི་གང་མོས་གར་སླེབ་སྲེག །ལྟག་རངས་རླིག་སྐྲངས་སྨྱོའམ་ལྷུག་པ་
ལ༑ ༑་རྐང་པའི་མཐེ་བོང་རྒྱབ་ཀྱི་སྤུ་མལ་བསྲེག །མིག་ཚག་སྐྲངས་པའི་འབོག་ལ་རྐང་
པ་ཡི། །རྟིང་པའི་དྲེག་པ་ཆགས་མིན་མཚམས་སུ་གདབ། །རྒྱུ་ལོང་ཕོ་བ་ལ་སོགས་
གླང་ཐབས་སུ། །ན་ལ་རྐང་པའི་ནང་ལོང་འཕར་རྩ་བསྲེག །རྒྱུ་མཚན་མེད་པར་
དངངས་དང་སྐྱུག་པ་དང་། །སྐྱིགས་བུ་མང་དུ་འབྱུང་ལ་སྐྱེ་སྟོང་བསྲེག །མཆུ་ལ་བད་
ཀན་ཆགས་དང་སྐྲངས་པ་ལ། །གཡས་གཡོན་སྲིན་ལག་རྒྱབ་ཀྱི་ཚིགས་མགོ་བསྲེག
།འདི་ལ་དབུས་མ་གཙོ་ཆེ། ཚང་ཆེན་གསུམ་ཀ སོ་ནད་གང་ན་ངོས་ཀྱི་རྣ་དྲུང་དང་། །སྲིན་
ལག་རྩེ་མོར་མེ་བཙའ་གདབ་པ་ཤིས། །སྣ་ཁྲག་མང་འཛག་དབུགས་ཀྱིས་གར་སླེབ་
པའི། །ཁྲག་འགྱུ་སྣ་བུག་ངོས་ཀྱི་སྤུང་མགོ་བསྲེག །གདབ་ཐབས་བཙོ་བསྲེག་བསྲོ་
སྡིག་གཞིར་གསུངས་པའི། །བཙོ་པ་འབྲས་སྐྲན་སོགས་ལ་མེ་གདབ་ཚེ། །མེ་ཐེངས་
ཉི་ཤུ་ཡན་ཆད་བསྐྱར་གདབ་བཙོ། །བསྲེགས་པ་བད་ཀན་སྐྱ་བོ་ཆུ་སེར་དང་། །
སྙིང་རླུང་ལ་སོགས་མེ་ཐེངས་བཅོ་ལྔས་བསྲེག ། རླུང་དང་སྲིན་དང་རྩ་ཆུ་འགགས་པ་
ལ༑ །སྤྲུ་ཐེངས་ལྔའམ་བདུན་གྱིས་གོང་བཞིན་བསྲོ། །བསྡིག་པ་བྱས་པའི་མེ་བཙའ་སྤྲ་
ཚུགས་རིས། །དངངས་ཙམ་བསྲེག་གིས་ཚོས་པར་བསྲེགས་པ་མིན། །བཤལ་རྗེས་
བཙས་རྗེས་རྩ་ཆད་འཐུད་གསུམ་ལ། །ཧ་ཅང་བསྲེགས་དྲེག་སྐྱོན་དུ་འགྱུར་བར་
གསུངས། །སྤྲ་བ་དམིགས་སུ་བཞགས་ལ་མེ་སྤར་ཏེ། །སྐྱབས་འགྲོ་བྱས་ལ་ནས་
ཐོག་མེ་ཕབ་རྗེས། །ཏོག་སྒྲ་ཐོན་པར་ཡར་ན་ཕན་སྐྱེད་ཆེ། །རྗེས་སུ་མི་ཤི་སྐྲ་གྲངས་
མཐེབ་རྒྱས་མནན། །ཅུང་ཟད་འཆག་ཅིང་དེ་ནུབ་ཆུ་མི་བཏུང་། །དེ་ཡིས་ལུས་བརྟས་
མེ་ནུས་མཆོག་ཏུ་བསྐྱེད། ། ཕན་ཡོན་ཟུག་གཅོག་རླུང་ནད་ཁ་ཡན་གནོན། །ལྷན་སྐྲན་
བཤིག་ལ་མ་ཞུ་འཇུ་བར་བྱེད། །འབྲས་དང་རྨ་རྒྱ་ཤ་རོ་ངན་པ་གཅོད། །རྩ་ཡི་འགྲོས་
འཕྲང་འགགས་ལ་སྐྲངས་མགོ་མནོན། །དོན་སྣོད་སྒོ་བསྲུང་ཆུ་སེར་འདྲེ་སྐེམ་སྡོམ། །
དྲོད་སྐྱེད་དྲན་གསལ་ཁྱད་པར་བཅོས་བསྡུགས་གསོ། ༈ །དེ་ནས་དུག་ལ་བསིལ་
དུག་དྲོད་དུག་གཉིས། །དང་པོ་འགྲམས་འཁྲུགས་ཚ་བས་གཟེར་བ་ལ། །ཐོ་རངས་



ལྷན་ཐབས།
11g
སྐར་མ་བཀྲག་དུས་བླངས་པའི་ཆུས། །སྟེག་གམ་ཆུ་དོ་གྲོད་པར་བླུགས་པས་བདུག །
རིམས་འཁྲུགས་ཚ་བ་བྱེར་དང་རྙིངས་པ་ལ། །ཐོ་རངས་སྐར་ཆུ་བླངས་བས་དྲན་པར་
བྱ༑ ༑མིག་ལ་མཚོན་ཕོག་བཙན་ཐབས་སྐྲངས་པ་ལ། །གྲོད་པར་ཆུ་བླུགས་དེ་ཡིས་
བདུག་པས་ཕན། །ཤ་དུག་གྲེ་བ་ཚ་འགག་བོང་དཀར་ཕྱེ། །ལེགས་སྦྱར་གངས་ཆུས་
བཀང་བའི་གྲོད་པས་བདུག ། རྒྱུ་མའི་གཟེར་ལ་བུར་དཀར་ཞུ་མཁན་ཕྱེ། །སྐར་མའི་
ཆུ་དང་ཉེ་བར་སྦྱར་ཏེ་བདུག །ཁྲག་མཁྲིས་ནད་དང་ཚ་བའི་གླང་ཐབས་ལ། །ཆུ་
དབུས་རྡོ་བ་གྲང་མོས་བདུག་པར་བྱ། །ཚད་གཟེར་གཡའ་ཚན་ཞོ་སྦྱར་གྲང་མོས་
བདུག །སྣ་ཁྲག་མ་ཆོད་ཀོ་མོའི་ཆུ་གཏིང་གི །འཇིམ་པ་ནག་པོ་དེ་ཡིས་སྨིན་ཕྲག་
དང་༑ ༑ལྟག་ཁུང་དུ་བདུག་སྐར་མའི་ཆུས་ཀྱང་བདུག །སོ་ཡི་ཁྲག་ཚད་དང་ནི་རླུང་
སྐྲངས་ལ། །གཡས་འཁྲིལ་ཆུ་ཡིན་ནང་གི་འདག་པས་བདུག །དྲེག་ནད་ཚ་འབྲབ་
བྱེད་ལ་སླེ་ཏྲེས་ཀྱི། །ཕྱེ་དང་སྦྱར་བའི་བ་ཡི་ལྕི་བས་བདུག །དྲོད་དུགས་མ་ཞུ་བ་དང་
གླང་ཐབས་ལ། །ལན་ཚ་སླ་ངར་མེ་བསྲོས་རས་བཏུམ་བདུག །མཚོན་ཁྲག་ཁུང་དུ་
འཁྱིལ་ཏེ་འཁྱགས་པ་ལ། །ཆུ་ནང་རྗེ་བུ་མེ་ལ་བསྲོས་པས་བདུག །མཆིན་ཁྲག་
འཁྱགས་ལ་རྩིག་པའམ་བྱང་རྙིང་ངོས། །ཆར་ཕོག་སྤང་གི་རྣམ་པ་ཆགས་པ་དེ། །ས་
དུང་མ་འདྲེས་བསྲོས་དང་སོས་ཀྱིས་བདུག །མཁལ་མ་གྲང་གཟེར་ཆུ་སྲིའི་གྲང་ནད་
ལ༑ ༑སྤང་སྐམ་བསོས་པ་རས་སོགས་བཏུམ་སྟེ་བདུག །བཙས་རྗེས་རྒྱུ་ཞབས་མཚར་
ར་མཁལ་རྐེད་གཟེར། །ཤར་བལྟས་ཕྱི་ཁུང་སྒོ་རྩར་སྤུང་པའི་ས། །ཆང་གིས་བྲན་ཏེ་
མེ་ལ་བསྲོས་པས་བདུག །དེ་བཞིན་སྨུག་པོ་འཐབ་པའི་གླང་ཐབས་ལ། །བྲག་སྐྱ་ཧ་
བོ་ཆུ་ལོ་ཞུ་མཁན་རྣམས། །ཆུར་སྦང་བཙོས་བདུག་དེ་ཡིས་དུག་ནད་དང༌། །ཁྲག་
སྐྲན་ཕོ་བར་ལྷུང་བ་འཇོམས་པར་བྱེད། །མ་ཞུ་གྲང་བའི་སྐྲན་ལ་ཕུག་རོན་གྱི། །ཐུན་
ཉིད་མེ་ལ་བསྲོས་ནས་བདུག་པར་བྱ། །གྲང་ནད་སྐབས་སུ་ལྡང་ལ་སོ་ཕག་གམ། །རྫ་
ཡི་དུམ་བུ་མེ་ལ་བསྲོས་པས་བདུག །སྲིན་གྱི་གླང་ཐབས་ནད་ལ་སྤུ་དཀར་གྱི། །རྩ་
ལོ་མེ་ལ་བསྲོས་ནས་བདུག་པར་བྱ། །གཞང་སྲིན་ཕུར་མོང་རྟ་སྦངས་མེར་བསྲོས་



22
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
བདུག །གྲང་བས་གཞུང་ལུག་ཆང་ངམ་འོ་མ་ཉིད། །འཇམ་ཙམ་བསྲོས་པས་བཀྲུས་
ལ་མ་སྣད་པར། ། སེན་མོ་འབྲིད་ཅིང་བདར་བ་སོགས་བྱེད། བཅུག་ལ་སྣུམ་གྱི་ཀོང་བུ་མེར་
བསྲོས་བདུག ། རླུང་གི་གཟེར་ལ་ཕྱི་པ་སྣུམ་ལྡན་ཉིད། །བསྲེས་ཏེ་ཆུ་ནང་རྡོ་བ་
བསྲོས་པས་བདུག །མཁལ་རྐེད་གྲང་བ་སྤྱི་ལ་གཡི་སྤྱང་གི །པགས་པའི་སྤུ་བདུག་
བསྟེན་པ་མཆོག་ཏུ་ཕན། །ཕོ་བའི་གནས་དང་རྒྱུ་ལོང་གྲང་བ་ལ། །ལག་མཐིལ་དྲོད་
ཕབ་དེ་ཡིས་ལེགས་པར་བདུག །ཚིགས་སུལ་ཆུ་སེར་སྦྲང་མ་སྐམ་པོ་དང༌། །སྔར་
བཤད་གྲོག་ཤིང་མེ་ལ་བསྲོས་པས་བདུག །གྲང་བས་ཆུ་འགག་པ་ལ་འབའ་ཆ་དང་། །བྱ་
བྲ་ཅེས་པ་ཕུག་རོན་བྲུན་གྱིས་བདུག །ཡན་ལག་ཆུ་སེར་ནད་ལ་ལུག་རིལ་ཉིད། །ཆང་
གིས་བྲན་ཏེ་ཅུང་ཟད་བསྲོས་ལ་བདུག །དེ་དག་ཚེགས་ཆུང་དུག་གི་རིམ་པ་སྟེ། །ནད་
ཟུག་འཕྲལ་གཅོག་བཟོད་སླའི་དཔྱད་ཆོག་ཡིན། །དེ་ནས་ལུམས་ཀྱི་སྡེ་ལས་ཉེར་
མཁོ་ནི། །བ་ལུ་ཤུག་པ་མཁན་སྐྱ་འོམ་བུ་མཚེ། །བཙོས་པའི་ལུམས་ཀྱི་འོག་ཏུ་མེ་
སྦར་བའི། །རླངས་པར་འདེགས་བྱེད་བྲེས་ལ་ནད་པ་ཉལ། །བདུད་རྩི་ལྔ་ཡི་རླངས་
ལུམས་བྱེད་ཚུལ་ཏེ། །འགྲམས་ཚད་དུག་རོ་ཚད་རྙིང་བྱེར་ཞིང་ཞེན། །འབྲས་རོ་རྨ་
རྒན་སུརྱ་རྩ་ནད་རིགས། །ཡན་ལག་རེངས་འཁུམ་སྒུར་པོ་ཤ་སྐམ་སོགས། །ནད་རོ་
རྙིང་པའི་རིགས་རྣམས་འདོན་པ་སྟེ། །རང་བྱུང་ཆུ་ཚན་དངོས་དང་ཁྱད་པར་མེད། །
བདུད་རྩི་ལྔ་བཙོས་ལུམས་ཀྱི་ཁུ་བ་ལ། །ཞུགས་ཀྱང་རླངས་ལུམས་བསྟེན་མཚུང་
འབྲས་བུ་འབྱིན། །མི་རུས་བཙའ་མ་ཆུར་བཙོས་རླངས་ལུམས་སམ། ། ཁུ་བར་
ཞུགས་པའི་ཚ་རིམས་རླུང་ལྡན་ནམ། །ཆུ་སེར་ཚ་བ་རེངས་པའི་རླུང་ལྡན་དང་། །
འགྲམས་པའི་ཟུག་གཟེར་གཅོག་སོགས་ཕན་ཡོན་འབྱུང༌། །མཁན་པ་བུལ་ཏོག་ཕབ་
སྦྱར་ཆུ་བསྐོལ་བའི། ། ཁུ་བར་ཞུགས་པའི་རྨ་རྒན་སྐྲངས་པ་དང༌། །ཡན་ལག་ན་བ་
རེངས་པ་ལ་སོགས་སེལ། ༈ །བཅིང་ལུམས་ཚ་སེལ་སྡེ་ལས་ཉེར་མཁོ་ནི། །གྲོ་
འབྲས་སོ་བ་སྲན་མ་བྲ་བོ་རིལ། །སྲན་ཆུང་ལ་སོགས་འབྲུ་རྣམས་རྗེན་བཏགས་ཕྱེ། །
འབྲུ་མར་རྙིང་པར་སྦྱར་བའི་ཟན་དྲོན་ལུམས། །མགོ་བཞའ་ཞྭ་ལྟར་གཡོགས་པ་ལན་



ལྷན་ཐབས།
121
འགའ་བྱས། །དེ་ཡིས་ཆུ་སེར་འདུས་ནས་སྐྲངས་པ་འབྱུང་། །དེ་ཚེ་རྔུབ་རྭས་ཁྲག་
ངན་ཆུ་སེར་འབྱུང་། །དེ་ཡིས་མགོ་ཆག་རྩ་བྱེད་ནད་རྣམས་སེལ། །ཀྱི་ལྕེ་དཀར་པོ་
ཞོ་དང་མཛོ་རོག་གི །ལྕི་བ་སྦྱར་བའི་ལུམས་ཀྱིས་ཚ་གྲང་འཇོམས། །ཚ་བ་རྩ་ལ་
བྱེར་ན་དུག་མིན་པས། །མེ་ཏོག་སྣ་ཚོགས་བཏུས་པའི་ལུམས་ཀྱིས་གདུལ། །རྩ་
དཀར་གཟའ་ཕོག་མཁལ་རྩ་འགྲམས་དང་བྱེར། །གླ་རིལ་ཕྱི་ལ་ཆུ་རུ་བཅོས་ལུམས་
སམ༑ ༑ཡང་ན་སྔར་བཤད་བདུད་རྩི་ལྔ་ལུམས་བསྟེན། །རྩའགྲམས་པ་ལ་བསྐྲངས་
པོར་རྩ་རྒྱུས་རེངས། །མཁན་དཀར་སྤྲ་མ་མཚེ་ལྡམ་སྤང་སྤོས་ཕྱེ། །དྲི་ཆུ་བཙོས་པའི་
ལུམས་ཀྱིས་གདུལ་བར་བྱ། །གྲང་སེལ་སྦྲང་མ་སྐམ་པོ་ཕྱི་བའི་བྲུན། །ཆང་དཀྱིལ་
བཙོས་པའི་སྐྱོ་མས་ལུམས་ཞུགས་པས། །ཡན་ལག་སྐྲངས་པ་རྣག་ཏུ་འགུགས་པར་
བྱེད། །ར་རིལ་བྱི་བྲུན་དྲི་ཆུ་སྦྱར་ལུམས་ཀྱིས། །མདེའུ་སོགས་ཁོང་དུ་སོང་བ་ཕྱིར་
འབྱིན་བྱེད། །རྟ་རྐྱང་བོང་བུ་གློ་བུར་ཤི་འཕྲལ་གྱི། །གཙོར་དྲོན་ལུམས་ཀྱིས་ཡན་
ལག་ཆུ་སེར་འཇོམས། །སེམས་ཅན་སྣ་ཚོགས་རུས་སྣ་ཆང་བཅོས་ལུམས། །བསྟེན་
པས་རུས་དང་ཚིགས་པ་གཟེར་བ་འཇོམས། །དེ་སོགས་ལུམས་ཀྱིས་ཆུ་སེར་བ་
སྤུར་འདོན། །སྐྲངས་འཇོམས་རླུང་འདུལ་སྐེམ་པོ་རྒྱས་པར་བྱེད། ༈ །དེ་ནས་བྱུག་
པའི་སྡེ་ལས་ཉེར་མཁོ་ནི། །སྡུད་སྒོ་ཚིགས་པ་དྲུག་བདུན་མཐིལ་བཞི་ལ། །མི་ཡི་
ཚིལ་དང་རྐང་དང་རུས་སྣུམ་སོགས། །བྱུགས་ལ་མཉེ་ཕུར་སྐམ་ནས་ཕྱེས་ཕྱིས་
པས། །སྙིང་གི་རླུང་དང་ལག་སོར་རྗེས་འདྲ་བའི། །ཐོ་བ་དམར་ཚག་པ་དང་གདོན་
ཅན་རིགས། །འབྲས་དང་ནད་རྣམས་འཇོམས་པའི་ཐོ་བ་ཡིན། །དེ་ཡང་སྨྲས་ཟིན་
བྱུག་མཉེ་ཕྱི་གསུམ་ནི། །འཆད་འགྱུར་བྱུག་པ་ཀུན་དང་ཐུན་མོང་ཆོས། །འབྲུ་མར་
བྱུགས་པས་གཉིད་མེད་རླུང་རྣམས་འཇོམས། །བློ་རྣོ་དྲན་པ་གསལ་བར་འདོད་པ་
ཡིས། །རྩི་མར་གསར་ཞིང་འཇམ་པའི་ཞུན་མར་བྱུག །སྨྱོ་འབོག་ཅན་དང་རྒྱལ་བའི་
ནད་ཅན་གྱིས། །ལོ་དུས་ལོན་པའི་མར་རྙིང་བྱུག་པ་བརྟེན། །ཆུ་སེར་པགས་པའི་ཟ་
འཕྲུག་ལྡང་བ་ལ། ། རྟ་རྐྱང་བོང་བུའི་ཚིལ་བུའི་བྱུག་པ་བསྟེན། །མཁལ་གུད་ཉམ་ཆུང་



222
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ས་བོན་འཛག་པ་ལ། །སྲམ་མམ་ད་བྱིད་ཚིལ་བུས་རྐེད་པ་ཉུག །ཤིག་དང་སྲོ་མ་ཧ་
ཅང་མང་འབྱུང་ན། །རི་དྭགས་ཤ་བའི་ཚིལ་བུས་ལུས་ལ་བྱུག །ཁྱི་ཡིས་རྨུག་པའི་རྨ་
རེད་དྲག་མི་འདོད། །དེ་ལ་ཁྱི་ཡི་ཚིལ་བུས་བྱུགས་པས་ཕན། །བས་ལྡག་ནད་ལ་
ཕག་གི་ཚིལ་བུ་དང་། །མུ་ཟི་ནག་པོ་སྦྱར་བས་བྱུག་པར་བྱ། །གཞན་གྱི་འབྲུམ་ཤུལ་
ཅི་སྟེ་མི་འདོད་ན། །འབྲི་མོག་ར་ཡི་ཚིལ་དང་སྦྱར་ཏེ་བྱུག ། ཤུ་བ་དང་ནི་རྒྱུ་རྒན་
གསོ་དཀའ་ལ། །བཟོ་ལེགས་ཙནྡན་མར་ཁུས་བྱུག་པ་བསྟེན། །མིག་འགྲིབ་པ་ལ་
ཕག་དང་བྱ་རྒོད་ཀྱི། །ཚིལ་ལམ་འབྲི་མར་གོ་སྙོད་སྦྱར་བ་ཉིད། །རྐང་པའི་མཐིལ་དུ་
ལན་འགའ་ཉུག་པར་བྱ། ། རླུང་ནད་རུས་ལ་ཞེན་ཏེ་རུས་གཏིང་ནས། །ལྷང་ལྷང་ན་ལ་
བཅའ་ལྷ་འབྲུ་མར་དང་། །སྦྱར་བའི་བྱུག་པ་བསྟེན་པས་མཆོག་ཏུ་ཕན། །ཚ་བས་
གཉིད་མེད་ཡེར་ལ་གླ་རྩི་དང་། །མར་དཀར་སྦྱར་བས་མགོ་ལུས་ཁྱབ་བྱུག་སྟེ། །དེ་
དག་སྣུམ་གྱིས་བྱུག་པའི་སྡེ་ཚན་ནོ། ༈ །ལྡེ་གུ་མུ་ཟི་སེར་ནག་ར་དུག་པ། །མི་ཁྱིའི་
བྲུན་དང་གང་རྙེད་རྭ་ཡི་གཞོབ། ། ཤུ་དག་དྲི་ཆུ་སྦྱར་བའི་ལྡེ་གུ་བྱུག །དེ་ཡིས་ལྐོག་
པའི་ནད་རིགས་འཇོམས་པར་བྱེད། །མུ་ཟི་སེར་པོ་ལན་ཚ་དུ་བ་རལ། །ཕབ་བཞི་
མར་རྙིང་དང་སྦྱར་ལྡེ་གུ་ཡིས། །བྱུགས་པས་ཤུ་བ་གསར་རྙིང་ཐམས་ཅད་སེལ། །བྱི་
ཐུན་མི་ཡི་ནུ་ཞོ་གསེར་རྡོ་སྦྱར། །རྣག་ཡོད་རྣག་འདྲེན་རྣག་མེད་སྐྲངས་ཟུག་གཅོག །
སྲད་དཀར་ནུས་ལྡན་བསྲེགས་པའི་ཐལ་བ་དང་། །རྟ་བོང་འོ་མ་སྦྱར་ཏེ་བྱུགས་པ་
ཡིས། ། རྨ་རྒན་རྣག་འཛག་རིགས་དང་འབྲས་ཐབས་སེལ། ། ཤུ་དག་ནག་པོ་སོ་མ་
ར་ཛ་དང་། །སླེ་ཏྲེས་བ་ཡི་ལྕི་དང་འབྲས་བུ་གསུམ། །སྐོ་མགོ་སྐམ་ཤུལ་ས་རྩི་དང་
སྦྱར་ཏེ། །དེ་ནི་དབྱར་དུས་ཀྱི་སྐོ་ཆུ་སྐམ་པའི་ཤུལ་གྱི་གཏིང་འདོམ་སྐམ་པོ་དེ་ཡིན། བྱུགས་པས་
ཚ་བའི་སྐྲངས་པ་འཇོམས་པར་བྱེད། །ཁང་པའི་དུད་རྐན་སྐྱེར་བ་ཡུང་པ་སེར། །རུ་
རྟ་དུག་ཉུང་དར་བར་སྦྱར་བ་ཡིས། །བྱུགས་པས་ཤུ་ཐོར་ངོ་ཁབ་པགས་ནད་སེལ། །
ཡུངས་དཀར་ཤུ་དག་ནག་པོ་རྒྱམ་ཚྭ་དང༌། །ཞུ་མཁན་ཞིབ་བཏགས་ཕྱེ་མར་བ་ཆུར་
ཆུ་རུ་མར་བསྲེས་ཀྱང་ཆོག་ བསྲེས། །གདོང་བཀྲུས་ངོ་ཁབ་ས་ཁྱེམ་འབྲུམ་ཐོར་སེལ། །



ལྷན་ཐབས།
1a
ཨུཏྤལ་སྐྱུ་རུ་ར་དང་མར་གསར་སྦྱར། །ལུས་ཀུན་བྱུགས་པས་རྔུལ་འབྱམས་རིམས་
ནད་དང་། ། ཚ་བ་ཕྱི་ཤོར་ལ་སོགས་སེལ་བར་བྱེད། །དུད་པ་རུ་རྟ་ཆུ་རྩ་རེ་ལྕག་ཐལ།
།ལན་ཚ་ཕབ་རྣམས་ཟོ་མདོང་ལ་ཆགས་པའི། །མར་དང་སྦྱར་བྱུག་ལྐོག་ཤུ་ཟ་འཕྲུག་
སེལ། །སྦྲུལ་ནག་པགས་པ་ནུས་ལྡན་བསྲེགས་པ་དང་། །ཕག་པའི་ཚིལ་བུ་སྦྱར་ཏེ་
བྱུག་པ་ཡིས། །ཤ་བཀྲ་བས་ལྡགས་ལ་སོགས་པགས་ནད་སེལ། །སྔོན་བུ་སྲུབ་ཀ་
ཞོ་དང་སྦྱར་བ་ཡི། །ལྡེ་གུ་བྱུགས་པས་ཟ་འཕྲུག་སེལ་བ་སྟེ། །དེ་སོགས་བྱུགས་པའི་
སྐབས་ཀྱི་ནད་འཇོམས་ཤིང་། །ཚེ་རིང་དབང་པོ་གསལ་བ་འགྱུར་ཞེས་གསུངས། ༈ །
དེས་ན་དཔྱད་ཀྱི་ལོག་གནོན་ཐུར་མ་ནི། །བཅོས་བསྡུས་ནད་ཀྱི་གཉེན་པོར་བསྔགས་
མོད་ཀྱང་། །དེང་དུས་གཉན་སོགས་གེགས་རྐྱེན་ཆེས་བསྲོ་བས། །ལག་བླངས་
དཀའ་ཕྱིར་རེ་ཞིག་མ་བྲིས་ལ། ༈ །ཞར་བྱུང་རིམས་ཆུང་སྤྱི་དང་བྱེ་བྲག་ལས། །སྤྱི་
ལ་སྔགས་དང་རྫས་གཉིས་དང་པོ་ནི། །རང་ཉིད་མཐུ་སྟོབས་བདག་པོའི་སྐུར་བསྐྱེད་
ནས༑ ༑ཨོཾ་ཧྲི་དེ་བ་ལེ་ཁ་ཕུར། ཨ་རི་ཕུར། བི་ཕུར་སོད། བི་ཧུབ་སོད། མུར་ཡ་སོད།
ཀུ་མར་ཡ་སོད། ལ་ཙི་སོད། བནྡྷ་བནྡྷ་སོད། བཛྲ་པ་ཎི་པ་ནེ་སོད། ཧྲི་དེ་ཧྲི་དེ་སོད།
རི་ཀ་ཛྷཱ་ནན་སོད། མ་མ་དུ་རུ་སོད། སུ་ཙ་ཡོ་གི་ནི་སོད། ཞེས་པ་བརྒྱ་རྩ་བརྒྱད་རེའི་
རྒྱུན་བསྙེན་བྱ། །ཡུལ་ཕྱོགས་རིམས་ཡོད་རང་བསྲུང་ནང་རེ་བཞིན། །སུམ་བརྒྱ་རེ་
བཟླ་རིམས་ནད་གསོ་བའི་ཚེ། །སྔ་དགོང་གོང་སྟེ་གསུམ་གང་མ་ཆག་བཟླ། །ཡང་
ཅིག་སྔགས་འདི་བཟླས་ཀྱང་རིམས་ནད་ཁོག །ཨོཾ་མུག་ཐུམ་སརྦ་མུག་ཐུམ་ཏེ་ཙ་
མུག་ཏེ་ཐུགས་ཐེ་ཕུར་སོད། ནི་ཕུར་སོད། ནད་སོད། རིམས་སོད། དལ་སོད། ཡམས་
སོད་སྭཱ་ཧཱ། སྔ་དགོངས་གོང་ལ་བརྒྱ་ཕྲག་རེ་བཟླས་ནས། །མཆིལ་མ་སྲིན་ལག་ལ་
བཏབ་དེ་ཉིད་ཀྱིས། །རྐང་མཐིལ་དྲི་མ་སྣར་ལ་སྣ་སྒོར་བྱུག །རྫས་ཀྱིས་བསྲུང་པ་
བཙན་དུག་ཆོས་སྨན་དང༌། ། ཤུ་དག་གུ་གུལ་མུ་ཟི་གླ་བའི་རྩི། །བྱ་རྒོད་སྤོས་དང་
སྒོག་སྐྱ་དྲི་ཆེན་ཉིད། །ཆུར་སྦྱར་རིལ་བུ་དྲིལ་ཏེ་ནང་རེ་བཞིན། །སུམ་ཡར་བཏང་
སོགས་རིམས་ནད་འགོག་པར་བྱེད། །བཙན་དུག་གླ་རྩི་མུ་ཟི་སེར་དང་ནག །སྤོས་



224
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
དཀར་གུ་གུལ་སྒོག་སྐྱ་ཤུ་དག་ནག །དར་རམ་རས་ཀྱིས་བཏུམ་པའི་ཁྲོལ་བུའི་ཐུམ། །
རྐེད་བཏག་ནང་རེ་བཞིན་དུ་སྣ་ཡི་སྒོར། །དྲི་མ་བསྣམ་སོགས་ལེགས་པར་བཅང་བ་
ཡིས། །རིམས་ནད་བསྐལ་བའི་ཞུགས་ལྟར་ཚ་ནའང་། །རང་ལུས་གཞོམ་བྲལ་རྡོ་
རྗེའི་ཕ་ལམ་འགྱུར། །སྐབས་མེད་རང་གི་དྲི་ཆེན་དྲི་ཆུ་ཡི། །བར་སྤུའི་བུ་ག་དགུ་དང་
ཚངས་བུག་བསྲུངས། །ཁྱད་པར་ཆེ་རིམས་བསྲུང་ལ་སྨན་པ་རང་། །དཔལ་ལྡན་མཐུ་
སྟོབས་བདག་པོའི་སྐུར་བསྐྱེད་དེ། ༈ །བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྡོ་རྗེ་བླ་མ་འོད་ཀྱི་རྒྱལ་པོ་ལ་ཕྱག་
འཚལ་ལོ། །བདག་ཅག་རིམས་ནད་ཐམས་ཅད་ལས་བསྲུང་དུ་གསོལ། བསྐྱབ་ཏུ་
གསོལ། མེད་པར་མཛད་དུ་གསོལ། རྨུགས་པ་སངས་བར་མཛད་དུ་གསོལ། ཏདྱཐཱ།
ཨོཾ་བཛྲ་བཛྲ། མ་ཧཱ་བཛེ་སརྦ་བྱེ་ཏི་ཏ། ཧ་ན་ཧ་ན། བཛྲ་ན་སྭཱ་ཧཱ། ཐུང་ཟིན་བུ་ཐུང་
ཟིན་བུ་སོད། ལང་ལང་ལིང་ལིང་སོད། མེ་མེ་སོད། ལམ་ལམ་སོད། དབལ་སོད། ཚ་
བ་མེའི་དབལ་སོད། ཞེས་པ་བརྒྱ་རྩ་བརྒྱད་བཟླས་སྣ་རུ་གདབ། །ག་བུར་ཅུ་གུར་ལི་
ཛཱ་སུག་ཀ་ ཅུ་གང་གུར་གུམ་ལི་ཤི་ཛཱ་ཏི་སུག་སྨེལ་ཀ་ཀོ་ལ། དྲུག །ཙནྡན་དཀར་དང་བསེ་རུ་
ཨ་ག་རུ། །གླ་རྩི་ག་དུར་ཀ་ར་ཨུཏྤལ་སོགས། །དྲི་ཆུ་རིལ་བུར་དྲིལ་ལ་ནང་རེ་
བཏབ། །ག་བུར་ཛ་ཏི་ཙནྡན་དཀར་པོའི་དྲི། །སྣ་རུ་བསྣམ་པས་ཚ་རིམས་ཁོག་པར་
འགྱུར། །འབྲུམ་སྲུང་ཙནྡན་དཀར་པོ་གླ་བའི་རྩི། །ཤིང་ཀུན་ཤུ་དག་མུ་ཟི་དྲི་ཆུ་དང༌། །
སྦྱར་ནས་ཁོང་གཏོང་གླ་རྩི་ཙནྡན་དཀར། །གུར་གུམ་མུ་ཟི་གུ་གུལ་སྒོག་སྐྱ་རྣམས། །
དྲི་ཆུ་སྦྱར་བ་ལུག་བྱུང་གླ་བའི་རྩི། །ཤིང་ཀུན་གུ་གུལ་རྡོ་དྲེག་སྐྱེར་བ་དང༌། །སྒོག་སྐྱ་
སྦྱར་བའི་དུ་བ་སྣ་རུ་བདུག ༈ །ཧེ་བྷ་ག་ཝན་མཉྩ་ཤྲཱི་ཀུ་མཱ་ར་སརྦ་ཏ་ཐཱ་ག་ཏ་ཡ་སམྤ་
ད་ཏད་ཏ་སརྦ་ཏ་ཐཱ་ག་ཏ་ན་གེ་ཏི་སརྦ་པ་ཏ་ནན་སྭཱ་ཧཱ། ཨོཾ་ཏདྱ་ཐཱ། ཤམ་མེ་ཤམ་མི་
ཤམ་ཤམ་ནེ་ཡ་སྭཱ་ཧཱ། ཞེས་པ་སྲན་མར་སྟོང་བཟླས་སྐེ་ལ་བཏགས། ནང་རེ་སྔགས་
དེ་བརྒྱ་རེ་མ་ཆག་བཟླ། ༈ །གག་ལྷོག་སྲུང་ལ་རང་ཉིད་ཁྱུང་དུ་སྒོམ། །ཨོཾ་ལྷང་ལྷང་
ཙིར་ཙིར་ཀྲིཏ་ཀྲིཏ། ཤག་ཤག་ཤེལ་ཤེལ། ཐུམ་ཐུམ། བེ་དུ་བེ་དུ། ལྷོག་པའི་བུ་སྤུན་



ལྷན་ཐབས།
25
བདུན་དང་། འབྲས་ཀྱི་བུ་སྤུན་གསུམ་དང་། མཛེ་བོ་ཧ་མཛེ་བོ་ཧ། རྒྱུད་ཀྱིས་འགར་མཛེ་
སོ་ཧ་མཛེ་སོ་ཧ། ཞེས་བྲིས་པའང་འདུག་པས་གང་དག་དཔྱད། ད་ཧོ་ད་ཧོ། བྱ་ཀྲི་ཏྲི་བྱ་ཏྲི།
མུགས་རྒོད་པོ་ཆིག་བདུད་སྭཱ་ཧཱ། ཞེས་པ་ནང་རེ་སྟོང་བཟླས་ཕག་སྣ་དང༌། །འཛིམ་
པ་ཤུ་དག་གུ་གུལ་གླ་བའི་རྩི། །མུ་ཟི་ཕུར་པ་སོགས་བཏབ་བྱ་ཁྱུང་ལྔའི། །རིལ་བུ་
ཚད་ལྡན་གང་བཤད་ཁོང་པར་གཏོར། །རྒྱུ་གཟེར་བསྲུང་ལ་རང་ཤིའི་ཐོད་པ་དང༌། །
ཆོས་སྨན་དྲི་ཆུ་སྦྱར་གཏོང་ག་བུར་དང་། །བཙན་དུག་ཛ་ཏི་སྒོག་སྐྱ་གླ་བའི་རྩི། །སྤང་
སྤོས་ཡུངས་དཀར་ཤུ་དག་མགུལ་དུ་བཏགས། ཏདྱཐཱ། ཙ་བ་མ་རུ་རུ་ཨཱ་ཡུཛྙཱ་ན་ཧཱུཾ་
ནི་ས་མ་པུ་ཊྚི་ཀུ་རུ་སིདྡྷི་བདག་ལ་སྲུངས་ཤིག །ཅེས་པ་ནང་རེ་སྟོང་ངམ་བརྒྱ་ཕྲག་
བཟླ། ༈ །དེ་ནས་ཆོས་སྲུང་སྔགས་ནི་འདི་ལྟ་སྟེ། ། ཨོཾ་ཨཱ་ལོ་དཀར་པོ་ཤེས་ཧཱུྃ་ཕཊ།
ཅེས་འདི་གཞན་ལ་ངག་མ་འདྲེས་པ་ཡི། །ཞོགས་པར་སྟོང་ངམ་བརྒྱ་བཟླས་སྣ་སྒོར་
འབུང་། །ཀ་ཡེ་ཆེར་སྙིགས་མྱ་ངམ་ཐང་ཆེན་པོར། །འགོ་བའི་ནད་རིམས་གསོ་དཀའི་
མཐོར་བྱེད་ཀྱི། །སྤུན་ཟླར་རྩེན་རྣམས་རྡོ་རྗེའི་རྭ་གུར་འདིར། །ཞུགས་དང་མི་བསླུ་
དྲང་སྲོང་ཞལ་མཆེས་ཡིན། །
དེ་དག་གི་འདུ་བ་འཁྲུག་པའི་གཉེན་པོ་མཐར་ཐུག དཔྱད་ཆོག་རྣམ་པ་ལྔ་
དང་༑ ཞར་ལ་འགོ་ནད་སྲུང་བའི་མན་ངག་རྣམས་དང་བཅས། ནག་འགྲོས་བཀླག་
ཆོག་གི་ཚུལ་དུ་ལེགས་པར་བཀོད་པ་བཅས་ཀྱིས། གསོ་དཔྱད་ཀུན་གྱི་རྒྱལ་པོ་
དཔལ་བདུད་རྩི་སྙིང་པོའི་རྒྱུད་ཀྱི་དུམ་བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལག་ལེན་
རྣམས་དཀྱུས་གཅིག་ཏུ་གསལ་བར་སྟོན་པའི་སྔར་མེད་པའི་ལྷན་ཐབས་ཕུལ་དུ་བྱུང་
བ་ལེགས་པར་བསྒྲུབས་ཟིན་ཏོ། །
སྨྲས་པ། འདུ་འཁྲུག་ཝ་སྐྱེས་ཚོགས་པའི་ཁྱུར་ལོང་ཚེ། །ཟུག་རྔུའི་རང་སྐད་
ཕྱོགས་སུ་འཐོན་མོད་ཀྱང་། །དཔྱད་ལྔ་རི་དྭགས་རྒྱལ་པོའི་སྦར་ཁྱིམ་དུ། །ཚུད་དངོས་
ལྟ་ཅི་ང་རོ་ཡིས་ཀྱང་དཔོག །ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །



226
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས། དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས། དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས། དཔྱད་ལྔའི་སྡེ་ ལས་ཕྱི་མ་
བཞིས་ དང་། ཞར་ལ་རིམས་བསྲུང་གི་སྐོར་བཤད་པའི་ལེའུ་སྟེ་བཅུ་གཉིས་པའོ།། །།
གཅེས་དགུའི་མན་ངག་ཞལ་སྐོང་གི་ཚུལ་དུ་བཀོད་པའི་ལེའུ།
ཨོ་ཨཱ་ཐ། སླར་ཡང་རྒྱ་ཆེན་གཞུང་ལ་སྣང་བྱེད་དཀྱུས། །བསྲིངས་ཏེ་ཚད་
ཐུབ་ཉེར་མཁོའི་སྨན་སྦྱོར་འགའ། ། ཟླ་བྲལ་གཞུང་ལུགས་མཆོག་གི་ཞལ་སྐོང་དུ། །
དགོད་ལ་རིག་འཛིན་བརྒྱུད་པས་གནང་བ་སྩོལ། །དེ་ལ་ཐོག་མར་རྐང་འབམ་འཆོས་
པ་ལ། །དང་པོ་ནད་འདི་སྡུད་པར་བྱེད་དགོས་པས། །ཨ་བར་སྐྱུར་གསུམ་སླེ་ཏྲེས་
དབང་པོ་ལག །སེང་ཁྲོམ་འབྲུག་རུས་ཏིག་ཏ་བསྡུས་པའི་ཐང་། །དྲོ་འཇམ་གཏོང་ཞིང་
རེས་འགའ་འབྲས་གསུམ་ཐང་། །སྤེལ་ཏེ་བཏང་བས་བྱེར་བ་སྡུད་པར་བྱེད། །ཡང་ན་
འབྲས་གསུམ་སླེ་ཏྲེས་བ་ཤ་ཀ །ཏིག་ཏ་སེང་ལྡེང་སྤོས་དཀར་ཙནྡན་དཀར། །གུར་
གུམ་བསྡུས་ཐང་འབྲས་གསུམ་ཐང་དང་སྤེལ། །འབམ་ནུད་བྱེར་བ་སྡུད་པའི་ཕྱགས་
ཤིང་ཡིན། །ཨ་རུ་གསེར་མདོག་འུ་སུ་སྐྱུ་རུ་ར། །མ་ནུ་ཨ་ཕྱག་གཟེར་འཇོམས་ཀོ་
བྱི་ལ། །གོ་རུ་སླེ་ཏྲེས་བ་རུ་ཙནྡན་དམར། ། གསེར་མེ་གུ་གུལ་མཛོ་ཤིང་བ་ཤ་ཀ །རེ་
སྐོན་ཧོང་ལེན་སྦྱར་བའི་ཐང་བཏང་བས། །སྟོད་སྨད་བར་གྱི་གཟེར་རིམས་ཁྲག་རླུང་
འཐབ། །འབམ་སོགས་བྱེར་ཞིང་ཞེན་པས་ནད་ཀུན་སེལ། །ཡང་ན་བདུན་ཐང་སྟེང་
དུ་ཀོ་བྱི་ལ། །ཨ་དཀར་ཛཱ་ཏི་ཚེ་སྔོན་སྙིང་ཞོ་ཤ །རུ་རྟ་གུ་གུལ་དཀར་ནག་རེ་སྐོན་
པ༑ ༑ཧོང་ལེན་པདྨ་ནཱ་ག་གེ་སར་དང་། །ཁྲག་སྐེམ་དར་ཡ་སྐན་སྦྱར་གསེར་ཐང་གི །
འབམ་རིགས་དཀར་ནག་ཁྲ་གསུམ་ཁྲག་རླུང་འཐབ། །ཚ་བ་རླུང་བྱེར་ཞེན་དང་སྙིང་



ལྷན་ཐབས།
སྲོག་ན། །སེལ་ཏི་གུ་ཎའི་རྣམ་འཕྲུལ་ཟུར་མཁར་ལུགས། །ཡང་ན་ཨ་རུ་གསེར་
མདོག་ཀོ་བྱི་ལ། །བ་རུ་སླེ་ཏྲེས་སེང་ལྡེང་སྐྱུ་རུ་ར། །ཨར་ནག་ཛཱ་ཏི་ལི་ཤི་ཙནྡན་
དམར། །ཚེ་སྔོན་རུ་རྟ་མཛོ་ཤིང་བཙོད་དང་སྐྱེགས། །མ་ནུ་སྟག་ཚེར་ལྷ་སྐྱ་གུ་གུལ་
འདི་ལ་གུ་གུལ་དཀར་ནག་སྐབས་དང་སྦྱར། ཐང་། །གཏོང་ཞིང་སྟོད་དུ་ཁ་ལྕེ་སྐམ་པའི་
དུས། །དེ་ལ་སོ་ཕག་འུ་སུ་སྟབ་སེང་དང༌། །སྨད་དུ་བབ་པའི་དུས་ན་ཐང་དེ་ལ། །
གཟེ་མ་ལྕམ་བ་སྡིག་སྲིན་གསེར་ཕྱེ་བཞི། །སྣོན་ཚུལ་སྐབས་དང་སྦྱར་བ་མན་ངག་
སྟེ༑ ༑འབམ་རིགས་གྱེན་ལོག་ཁྲག་མཁྲིས་སྟོད་གཟེར་དང་། །དབུག་ཐུང་རྔམ་
སོགས་སེལ་བའི་བདུད་རྩི་རུ། །མཁས་གྲུབ་གུ་ཎའི་མྱོང་གྲུབ་ཚད་མའི་གནས། ༈ །
དེ་ནས་རྐང་འབམ་གསོ་བ་དངོས་གཞི་ནི། །བསྡུ་ཐང་སྔ་མ་གཉིས་པོ་གང་བཏང་
ཡང་། །འདུས་རྟགས་ཕོ་ལོང་སྦོ་འཁྲོག་རྒྱུ་སྟོད་གཟེར། །ལག་པའི་རྐང་ཁོལ་འཁྲིག་
མའི་ཚིགས་པ་ན། ། རྙིང་སྐྲངས་མགོ་བོ་ན་ཞིང་སྣ་ཁྲག་འཛག །འདུས་པའི་རྟགས་
ཡིན་དེ་དུས་འབེབ་དགོས་ལ། །འབེབ་སྨན་ཕྲི་སྣོན་སྐབས་དང་སྦྱར་བ་ཡི། །ཨ་
དཀར་སོ་ལྔ་གཏོང་བ་མཁས་པའི་ལུགས། །དེ་ཕྱིར་འདི་ཡི་འཕྲི་སྣོན་བཤད་པར་བྱ། །
དེ་ཡང་འབེབ་སྨན་སྐབས་འདིར་གཉེན་སྨན་བཞི། །འབྲི་དགོས་གཞན་དུ་འབམ་ནད་
འཐོར་བར་འགྱུར། །བསྣན་བྱ་གི་ཝཾ་བྲག་ཞུན་པྲི་ཡང་ཀུ། །གསུམ་པོ་ཆ་ཆུང་རེ་
བསྣན་ཀོ་བྱི་ལ། །ན་ག་གེ་སར་སྤོས་དཀར་གསུམ་པོ་ནི། །འདབ་འཕང་དུ་བསྐྱེད་
ཞིབ་བཏགས་སྨན་ཐུན་རེར། །གསེར་ཞོ་གསུམ་རེའི་བུང་ཙམ་ཞག་མང་བར། །
བཏང་བས་བྱང་ཁོག་སྟོད་ཀྱི་ཟུག་ཞི་ནས། ། རྐང་པ་གཟེར་ཞིང་སྐྲངས་ན་ཕན་རྟགས་
ཡིན། །དེ་ཚེ་སྤོས་ཆུང་བཅོ་ལྔ་ཚད་ལྡན་སྟེང་། །དངུལ་ཆུ་མུ་ཟི་ཀླུ་བདུད་སྡིག་སྲིན་
རྣམས། །སྦྱར་བའི་ཀླུ་བདུད་བཅུ་དགུའི་ཕྱེ་མའམ། །ཁྱུང་ལྔའི་སྟེང་དུ་གུ་གུལ་སྡིག་
སྲིན་དང༌། །གུར་གུམ་བསྣན་པའི་ཕྱེ་མ་གང་ཡང་རུང༌། །གཉན་མགོ་མ་ཆུམ་བར་དུ་
བསྟན་པར་བྱ། །ཅི་སྟེ་རླུང་གིས་རོ་སྟོད་ན་གྱུར་ཚེ། །འཕྲི་སྣོན་མེད་པའི་ཨ་གར་སོ་
ལྔའམ། །ཡང་ན་ཀོ་བྱི་བདུན་པ་བཏང་ཡང་ཕན། །གཉན་མགོ་ཆུམ་རྟགས་རྩ་ཡི་



22
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
འཕར་གྲངས་ཉུང་། །ཆུ་མདོག་སེར་དང་ལྦུ་བ་ཆིལ་གྱིས་འོང་། །ཟུག་དང་སྐྲངས་
ཀྱང་ཅུང་ཟད་འབྲི་བ་ཡིན། །དེ་ཕྱིར་གོང་གི་གཉན་སྨན་བཏང་བ་ཡིས། །གཉན་མགོ་
ཆུམ་པའི་རྟགས་རྣམས་གང་ཤར་བ། །དེ་ཚེ་ལ་བཅོས་བྱེད་པ་གནད་ཀྱི་དོན། །འདི་
ཡང་སྔ་ན་འབམ་ནད་སྟོད་དུ་རྒྱུག །ཕྱི་ན་ཞ་ཞིང་ནད་སྟེང་ཐོན་མི་འགྱུར། །དེ་ཕྱིར་
རན་མིན་བརྟག་པ་ཤིན་ཏུ་གཅེས། །དེས་ན་འགྲོ་ལ་བརྩེ་བའི་བསམ་པ་ཡིས། །འདི་
ཉིད་ཅུང་ཟད་བཤད་དོ་གུས་པས་ཉོན། །ནད་པའི་དྲི་ཆུས་དཀར་ཡོལ་མདོག་མཚུངས་
ཉིད། །ཕྱེད་ཙམ་བསྐང་བ་ལྕགས་མགུའི་མཐིལ་དུ་བསྒྲིག །ཀར་ཡོལ་གཅིག་ནང་ལ་
ཕུག་ཅུང་ཟད་འདེབས། །དེ་ནས་ལྕགས་མགུར་ཀར་ཡོལ་བྱེད་ནུབ་པའི། །ཆུ་གཙང་
བླུགས་ཏེ་ཁ་བཀབ་ཐབ་ལ་བཀལ། །མེ་བཏང་ལྕགས་འགུའི་ཆུ་དེ་ཁོལ་བའི་ཚེ། །
ཕོག་སྟེ་དཀར་ཡོལ་ཆུ་ལ་བལྟས་པ་ན། །ལ་ཕུག་བཏབ་པའི་ཆུ་དེ་གཅིག་ཤོས་ལས། །
དམར་རམ་སེར་ན་ལ་ཕུག་གཏོང་མི་རུང་། །འདྲ་ན་བཏང་རུང་ཙམ་དང་གཅིག་ཤོས་
ལས༑ ༑དྭངས་ཤིང་སྔོ་བ་གཏོང་དུས་འཁྲུལ་མེད་ཡིན། །དེ་ནས་ལ་ཕུག་གཏོང་ཚུལ་
དངོས་གཞི་ནི། །ལ་ཕུག་བཀུ་ཞིང་བརྡར་ཏེ་རས་ལ་འཚག ། ཁུ་བ་དྭངས་སྙིགས་
ཕྱེས་པའི་དྭངས་མ་ལ། །པྲི་ཡང་ཀུ་དང་སྟག་ཤ་གུར་གུམ་དང་། །རྒྱ་ཚྭ་ཀླུ་བདུད་རྡོ་
རྗེ་ཆུ་རུག་པའི། །ཕྱེ་མ་བཏབ་སྟེ་དཀྲུག་ནས་ནུབ་གཅིག་བསྙལ། །གཏོང་ཚེ་ཐོག་
མར་བྱ་སྒོང་གང་ཙམ་དང་། །དེ་ནས་རིམ་བསྐྱེད་སྙིང་རུས་བསྐྱེད་ལ་གཏོང་། །འབམ་
ནག་ཡིན་ཚེ་ཉིན་རེ་ལན་གསུམ་སོགས། །གཏོང་ལ་གང་ཡང་ཤིན་ཏུ་སུན་པའི་ཚེ། །
ལ་ཕུག་གཏོང་འཕྲོ་གཅོད་པར་མཁས་རྣམས་བཞེད། །འོན་ཏེ་ལ་ཕུག་གཏོང་བའི་
རིང་ལ་ཡང་། །གོང་བཤད་གཉན་སྨན་ཀླུ་བདུད་བཅུ་དགུའམ། །ཁྱུང་ལྔ་ཁ་ཚར་བྱས་
པ་གང་ཡང་རུང༌། །ལ་ཕུག་ཁུ་བའི་རྟ་བྱས་སྐབས་སྐབས་གཏོང༌། །ཕྱི་ཡི་སྐྲངས་
འཇོམས་ལབ་ཆང་རྙིང་མ་ལ། །བུལ་ཏོག་ཚོས་ཞུན་ཆུ་རྩཞིབ་བཏགས་བཏབ། །གར་
སླ་བ་ཞོ་ཙམ་བྱས་སྐྲངས་པར་ཉུག །ཉི་གྲིབ་མཚམས་སུ་བསྡད་ནས་ཉི་མར་བསྲོ།
།མཚན་མོ་སྔར་བཞིན་ཉུག་གམ་ཡང་ན་སྦྱར། །གཏུམ་ནས་བཅིང་སྟེ་ནངས་བར་ཆུ་



ལྷན་ཐབས།
གཙང་གིས། །བཀྲུས་པའི་ཤ་མདོག་དཀར་ན་འཕྲོད་རྟགས་ཡིན། །ཅི་སྟེ་ཤ་མདོག་
དམར་རམ་སྔོ་ན་ནི། །ཚོས་ཞུན་ཆུ་རྩ་བུལ་ཏོག་བཞི་ཡི་ཕྱེ། །བ་ཆུར་བཏབ་པ་
བྱུགས་ཏེ་ཉི་མར་བསྲེགས། །དེས་ཀྱང་སྐྲངས་པ་ཞི་རུ་མ་འདོད་ན། །ཅོང་ཞི་
བསྲེགས་པ་ཆང་ལ་དོར་བའི་ནང་། །བྲག་ཞུན་ཧོང་ལེན་སྟག་ཤ་སྨན་ཆེན་ཤུ ། བཏབ་
པ་ཉིན་ཞག་གསུམ་མམ་དགུ་སོགས་བར། །སྦྱར་བས་འཇོམས་པར་མི་ནུས་འབམ་
རིགས་ནི། །སྲིད་འདིར་རྣམ་འདྲེན་རྒྱལ་བས་མ་གཟིགས་སོ། །དེ་ནས་པགས་ལ་ཤུ་
ཐོར་འབྱུང་བ་དང་། །གཡའ་ཞིང་ཟ་ན་ནད་འདི་ཆོས་རྟགས་ཡིན། །དེ་ཚེ་ལབ་ཚོས་
བཏབ་པས་རྩམ་ཐུག་གམ། །ཚ་མེད་བ་མར་སྡོར་ལྡན་ཐུག་པ་སོགས། །ཁ་ཟས་
གསར་འཇམ་རིམ་གཏོང་རིམ་གློད་ཅིང་། །དལ་བུས་ཕྱོགས་སུ་འཆག་སོགས་ལུས་
སྟོབས་གསོ། །དེས་ན་འབམ་ཆོས་འུད་ཆེན་མང་མོད་ཀྱི། །ཉམས་མྱོང་ཚད་མས་
གདེང་ཁེལ་གང་ལ་བདོག །གཟུར་གནས་མཁས་པས་གཉེན་པོ་ནད་ཐོག་ཏུ། །
བཞག་པས་བསྙོན་མེད་ངེས་པ་སྟེར་རམ་སྙམ། །དེ་ནས་གདུང་ཅན་གག་པའི་གསོ་
ཐབས་ནི། །ཤུ་དག་རྒྱ་ཚྭ་མཚལ་དང་རྒྱ་སྐྱེགས་དང་། །གླ་རྩི་སྣག་ཚ་ག་བུར་ཞིབ་
བཏགས་ཏེ། །སྦུ་གུས་སྐྲངས་པའི་སྟེང་དུ་ཁྱབ་པར་གདལ། །འདི་ལ་སོགས་པ་འགོ་བའི་
ནད་རིགས་འཆོས་པའི་ཚེ། རང་ལ་དེས་མི་ཚུགས་པའི་གདེང་ཡོད་ན་མ་གཏོགས། གོང་དུ་སྨྲས་ཟིན་
པའི། རྫས་སྔགས་ཀྱི་སྲུང་བ་རྣམས་ངེས་པར་ལག་ཏུ་བླང་བར་བྱའོ། ། ལན་འགའ་བསྐྱལ་ཏེ་མདོག་
སྨུག་སྐྲངས་པ་ཆེ། །སྐྲངས་ཐོག་རྩ་རིས་སྦྲ་ཆེན་འདྲ་བ་ཅན། །སྐོམ་དད་ཆེ་ཞིང་མགོ་
དང་གྲེ་བའམ། །མགུལ་འགག་ཆུ་དང་མཆིལ་མ་མི་ཐར་བའི། །དམུ་ཁྲག་འཁྱིལ་
ཞེས་བྱ་བའི་གཉེན་པོ་ཡིན། །ལྡེམ་མགུལ་འགག་ནི་སྐྲངས་པ་ཅུང་ཆུང་ཞིང་། །འབྲུམ་
བུ་མགོ་སྐྱ་མང་དུ་འབྱུང་བ་སྟེ། །དེ་ལ་རྟ་རུས་བསྲེགས་དང་པི་པི་ལིང་། །རུ་རྟ་ཤུ་
དག་བྲག་ཚང་སྤྲུ་མ་དང་། །དབྱི་མང་ཞིབ་བཏགས་སྐྲངས་སྟེང་སྦུ་གུས་གདབ། ། ཅུང་
ཟད་ནད་དང་འཐབ་སྟེ་ནུས་ཐོན་ནས། །ཕྱིར་དབོ་དེ་ཡིས་ཟུག་འཆག་བདེ་རུ་འགྲོ། །
གག་ན་ཡམས་བུའི་རིག་ནི་གྲེ་བ་ལ། །ཟོ་ཤེ་ཆག་པའི་རྣམ་པ་འདྲ་བ་འོང་། །དེ་ལ་ལི་



30
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ཤི་སུག་སླེལ་བུལ་ཏོག་དང་། །དུད་པ་བྲག་ཚ་མེ་ཏོག་ལྕེ་ཚ་བ། །སྦུ་གུས་བཏབ་
པས་ར་རོ་ཆོད་ནས་འོང་། །དེ་ནས་ཟ་ཐུག་སྣང་ཚར་སྦྱར་བ་ནི། །མཚན་མོར་བཏང་
བས་སྐྲངས་འགྲུལ་རྣག་ཏུ་འགྲོ །ཁོང་སྨན་བོང་ང་ནག་པོ་ཆག་གཅིག་ལ། །ཨ་རུ་
དྲུག་འགྱུར་སྦྱར་བ་ཞིབ་བཏགས་ཏེ། །ལྕགས་ཀྱི་ཕོར་བུར་དྲི་ཆུ་བླུག་པའི་ནང་། །
ཡུན་རིང་སྦྱངས་མཐར་རིལ་བུ་དྲིལ་བྱས་ཏེ། །ལྔ་ལྔ་ཆུ་ཡིས་ཕུལ་ཏེ་གཏོང་བའམ། །
ཡང་ན་ཁྱུང་ལྔའི་རིལ་བུ་ཚད་ལྡན་བསྟེན། །སྨྲས་ཟིན་མན་ངག་རྣམས་དང་ལྡན་གྱུར་
ན༑ ༑གག་ལྷོག་ཆུ་བོས་སྤྲ་མེ་གསོད་དང་མཚུངས། ༈ །དེ་ནས་འབྲུམ་ནད་བཅོས་
པའི་སྨན་སྦྱོར་ནི། །ཐོག་མར་སྦུ་སྒོ་དབྱེ་ཕྱིར་སླེ་ཏྲེས་དང༌། །ཨ་བར་སྐྱུར་གསུམ་
ཏིག་ཏ་བ་ཤ་ཀ །གྲྭ་དུར་བཙོད་མདུད་ཞུ་མཁན་སྒོང་ཐོག་པ། ། རྒྱ་ཚོས་ལུང་ཆུང་ལུ་
ཤོ་ཕག་རིལ་དང༌། །མ་བསྲེགས་པ་དང་། གུ་གུལ་གཡེར་ཤིང་དོད་དུ་ལན་ཚྭའོ་སྟེ། །
གཞན་རྣམས་ཆ་མཉམ་སླེ་ཏྲེས་སྨན་གཅིག་གི །གཉིས་འགྱུར་ལན་ཚྭའོ་བཞི་འགྱུར་
སྦྱོར་བཏང་སྟེ། །བསྡུས་ཐང་དྲོན་མོ་གང་མང་གཏོང་བ་ཡིན། །དེས་ཀྱང་འབྲུམ་པ་ཕྱི་
རུ་མ་ཐོན་ན། །རེ་ལྕགས་མེ་ཏོག་གཡེར་ཤིང་སྲད་དཀར་དང་། །བཙོད་མདུད་མཚལ་
དང་ཚ་ལ་ར་ཡི་ཁྲག །སྦལ་རྒྱབ་གངས་ཐིགས་མདུང་རྩེ་ཅོང་ཞི་བཞི། །གླ་གུལ་
དངུལ་ཆུ་འཛིན་པ་སྦྱར་བའི་སྟེང་། །གསང་སྨན་རང་ཤིའི་ཐོད་པ་དང་ནི་རྐང༌། །སྨན་
མ་སོང་བའི་འབྲུམ་སྐོགས་སྐམ་པོ་དང་། །ཁ་འབུའི་མེ་ཏོག་རྡོལ་མ་ཐག་པ་སྟེ། །
གསང་བའི་སྨན་གསུམ་བསྣན་ཏེ་ཞིབ་བཏགས་ཏེ། །ཕག་རིལ་ཐང་གིས་ཕུལ་བཏང་
འབྲུམ་པ་ཐོན། །ཕྱི་རུ་ཐོན་སྟེང་སླར་ཡང་ལྡོག་དོགས་ན། །དེ་ལ་ནད་པའི་བཤང་
གཅི་ཁོ་རང་གིས། །མ་ཚོར་བླང་དང་ཕག་རིལ་བསྡུས་ཐང་ལ། །མ་བསྲེགས་པ། དངུལ་
ཆུ་ཚ་དངུལ་མུ་ཟི་ཛཱ་ཏི་དང༌། །གུ་གུལ་གི་ཝཾ་ཨ་རུ་གླ་བའི་རྩི། །འཛིམ་དཀར་རྩ་བ་
ནས་ཚད་གསུམ་དང་བཅས། །ཞིབ་བཏགས་ཕྱེ་མ་ཉིན་ཞག་གཅིག་གི་རིང༌། །ལན་
དྲུག་བཏང་བས་མི་ཐོན་མི་སྲིད་གསུངས། །རྗེས་སུ་འབྲུམ་རྗེས་མངོན་པར་མི་འགྱུར་
ཆེད། ། གདོང་གི་འབྲུམ་ལྐོག་རང་གོག་མ་སོང་བར། །མི་བཏོགས་སྣུམ་མི་སྐུད་ཅིང་



ལྷན་ཐབས།
31
ལན་ཚ་བསྲུང་། །དེ་ལྟར་བྱས་པའི་འབྲུམ་རྗེས་མི་སྡོད་པར། །ཙི་ནའི་མཁས་པ་
བཞེད་ཅེས་སི་ཏུས་གསུངས། ༈ །ཉེར་མཁོ་དྲེག་སྨན་གུར་གུམ་ཉེར་བདུན་སྦྱོར། །
གུར་གུམ་ཅུ་གང་ལི་ཤི་ཀ་ཀོ་ལ། །ཛཱ་ཏི་སུག་སྨེལ་ཨ་བར་སྐྱུ་རུ་ར། །སྤོས་དཀར་
གུར་གུམ་སླེ་ཏྲེས་སོ་མ་ར། །ཐལ་ཀ་རྡོ་རྗེ་རུ་རྟ་ཤུ་དག་ནག །མ་ནུ་སྡིག་སྲིན་དཀར་
ནག་ཙནྡན་གཉིས། །དངུལ་ཆུ་གསེར་གྱི་མེ་ཏོག་བྱི་ཏང་ཀ །བ་ལེ་ཀ་དང་དོམ་
མཁྲིས་བུལ་ཏོག་སྦྱར། །དྲེག་ནད་མ་ལུས་གསོ་བའི་བདུད་རྩི་ཡིན། །ཨ་དཀར་ནག་
པོ་དང་ནི་སྐྱ་དང་དམར། །ཙནྡན་དཀར་དམར་ཛཱ་ཏི་ཀ་ཀོ་ལ། །སུག་སྨེལ་གུར་གུམ་
ཅུ་གང་ལི་ཤི་དང༌། །ཨ་རུ་ར་དང་བ་རུ་སྐྱུ་རུ་ར། །ཨ་ཕྱག་གཉིས་དང་ཚེར་སྔོན་བ་
ཤ་ཀ །ཏིག་ཏ་ཤ་ཆེན་གུ་གུལ་མ་གི་ཏ། །བོང་ང་ནག་པོ་སྤོས་དཀར་སྙིང་ཞོ་ཤ །རུ་
རྟ་གེ་སར་ཀོ་བྱིལ་སྲོ་ལོ་དཀར། །ཧོང་ལེན་སེ་འབྲུ་མ་ནུ་ཀཎྜ་ཀ །སླེ་ཏྲེས་ལྷ་སྐྱ་སྦྱར་
བ་མ་ཟློས་ཤིང་། །ཚང་ལ་ཚད་ལྡན་ཨ་དཀར་སོ་ལྔ་སྟེ། །ཕན་ཡོན་གཉན་ཚད་རླུང་
གསུམ་འཐབ་པ་དང་། ། གློ་སྐམ་ཐེས་གསུམ་ཚ་བ་རི་ཐང་མཚམས། །གྲུམ་བུ་བར་ཏ་
སྙིང་ཚད་རླུང་ལྡན་དང་། །གཙུག་ཚད་རླུང་ལྡན་སོགས་ཀྱང་འཛེམས་པ་སྟེ། །མདོར་
ན་རྒྱས་ཚད་མེ་ལྟར་འབར་བ་སོགས། །དམིགས་བསལ་འགའ་ལས་བྱང་ཁོག་སྟོད་
ནད་ཀྱི། །སྤྱི་སྨན་མཆོག་ཏུ་གུ་ཎའི་སྒྱུ་འཕྲུལ་གར། །དྲང་སྲོང་འགྲོ་ཕན་འཕྲིན་ལས་
རབ་དཀར་སོགས། །སྔ་ཕྱིའི་མཁས་རྣམས་བཞེད་ལ་སྨན་མཆོག་འདི། །བཏང་བས་
ལོག་སྙམ་ཐེ་ཚོམ་རྒྱ་བྲལ་ལ། །སྟོད་འཚངས་ངོས་མ་ཟིན་ལའང་ཉེས་མེད་ཅིང༌། །
ཕན་པ་ཉམས་མྱོང་ཡིན་ནོ་སྨན་པ་དག ༈ །མོ་ནད་སྨན་མཆོག་རྒྱ་རུ་བཅོ་ལྔ་ནི། །རྒྱ་
རུ་བསེ་རུ་ཤ་རུ་གུར་གུམ་གཙོད། །མཚལ་དཀར་དོམ་མཁྲིས་ཛཱ་ཏི་ཙནྡན་དམར། །
སུག་སྨེལ་རྒྱ་སྐྱེགས་ཤུག་པ་ཚེར་མ་ཅན། །སེའུ་འབྲུ་དང་བ་སྤུ་སྦྱར་བ་ཡིས། །ཁྲག་
ཚབས་རྐེད་པ་རུས་པ་རྒྱུ་ཞབས་གཟེར། །དབུག་སྣ་ཐུང་དང་མངལ་སྐྱོན་མ་ལུས་
སེལ། ༈ ། གླང་ཐབས་སོགས་ལ་རབ་བསྔགས་ཞི་དྲུག་སྦྱོར། །མ་ནུ་ལྷ་དང་ལྕམ་རྩ་
ཨ་རུ་ར། །ཅོང་ཞི་བུལ་ཏོག་སླད་མེད་སྦྱོར་བ་སྟེ། །རྣོ་མྱུར་འདུ་བ་མི་དཀྲུག་གྲང་



232
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
སྨན་མཆོག །མ་ཞུ་འཇུ་ཞིང་གྲང་གཟེར་འཕྲལ་གཅོག་བྱེད། ༈ །གསོ་བྱེད་ཉི་མའི་
དཀྱིལ་འཁོར་སྦྱོར་བ་ནི། །སེའུ་འབྲུ་ཤིང་ཚ་སུག་སྨེལ་ར་མཉེ་བ། །ལྕ་བ་བ་སྤྲུ་ཉེ་
ཤིང་པི་པི་ལིང་། །གུར་གུམ་གཟེ་མ་སྦྲང་རྩིའི་རིལ་བུར་དྲིལ། །ཆུ་བསྐོལ་ཚན་མོའི་
འཕུལ་ཞིང་ཁྱིམ་པ་ལ། །སྐབས་འགར་འཕུལ་བྱེད་ཆང་དང་སྤེལ་གྱིན་གཏོང༌། །དེ་
ཡིས་མ་ཞུ་གྲང་སྐྲན་དམུ་ཆུ་འོར། །སྐྱ་རྦབ་མཁལ་སྐེད་འཇམ་དང་ས་བོན་འཛག །ཆུ་
སྲི་མཁལ་སྐེད་ལྒང་པ་ཆུ་སོར་ཟུག །ཟ་འཕྲུག་ཤུ་ཐོར་གྲང་རླུང་གྲང་བའི་སྲིན། །གྲང་
བའི་གྲུམ་བུ་ལ་སོགས་གྲང་ནད་ཀུན། །འཇོམས་བྱེད་བསྐལ་བའི་ཞུགས་ཀྱི་སྤུན་
ཟླར་བསྔགས། ༈ །འཆི་མེད་དཀར་པོ་དྲུག་པའི་སྦྱོར་བ་ནི། །བྱང་གི་བུལ་ཏོག་རྙིང་
པ་ཆ་གསུམ་དང་། །ཅོང་ཞི་བཞི་ཅིག་བྱ་རྒོད་ཐལ་བ་དང་། །ཚ་ལ་མ་ནུ་ལྷ་བཞི་ཅུ་
གང་བཞིས། །ཕྱེད་ཀྱི་ཚད་དུ་སྦྱར་ནས་ཞིབ་བཏགས་ཏེ། །བཏང་བས་མ་ཞུ་ལྷན་
སྐྲུན་བཤིག་པ་སོགས། །ཕོ་བའི་ཟུག་ཀུན་འཇོམས་པའི་བདུད་རྩི་ཡིན། ༈ །ཤིང་ཚ་
སུག་སྨེལ་སེའུ་འབྲུ་པི་པི་ལིང་། །ཆ་མཉམ་བཞི་འགྱུར་ཀ་ར་དང་སྦྱར་ཏེ། །གཏོང་
བས་དྭང་ག་འབྱེད་ཅིང་བད་རླུང་རིགས། །སེལ་ཞེས་ཚད་ལྡན་མཁས་པའི་གསུངས་
ལས་བྱུང་། །གློ་བུར་མིག་དབང་ལིང་ཏོག་གིས་སྒྲིབ་ན། །མི་ཡི་རུས་སྙིང་ཞུགས་
ཀྱིས་ཕུད་པ་ཡི། །སོལ་ཉིད་བླང་བས་དལ་བར་རབ་རིབ་ལ། །རེག་པས་ལོན་འགྱུར་
འང་མཁས་པ་དུ་མ་བཞེད། །མཆུ་རྙིལ་བད་ཀན་ཡས་གོས་ན་བ་ལ། །བུ་རམ་ཨ་རུ་
ཞིབ་བཏགས་ཕྱེ་མ་ཉིད། །ཁྱེའུ་ཁ་ཡི་ནུ་ཞོ་བསྲེས་ནས་བསྐུ། །ཉི་རླུང་དྲག་པོ་ཞག་
གསུམ་སྲུངས་ན་ཕན། །གྲེ་བའི་འཕྲང་ལ་རུས་སོགས་མཁར་གྱུར་ན། །ཤ་རློན་ཚལ་
བུ་རྒྱུད་པ་ཕྲ་མོས་བརྒྱུས། །ཁོང་ལ་མིད་སྙམ་གྲེ་བར་སླེབ་འཕྲལ་དུ། །འཐེན་ན་ཐོན་
ཞེས་རྗེ་བཙུན་གྲགས་རྒྱན་གསུངས། ༈ །འགའ་ཞིག་འབྲང་མཉེན་སྣེ་ལ་དར་ཡོད་
བཏགས། །གྱུར་མིད་བྱས་ལ་སླར་ཡང་འཐེན་པ་སོགས། །ལན་འགའ་བྱས་པས་
རུས་སོགས་དར་ཕོད་ལ། །འཕྱར་ནས་ཐོན་ཞེས་སྨྲ་མོད་སྔ་མ་ལེགས། །ཁོང་པར་
ཁབ་ཤོར་བྱ་རྒོད་འདམ་སྤུའམ། །མ་རྙེད་རི་བོང་སྤུ་དང་བག་ཕྱེ་ཉིད། །སླ་ངར་སེར་



ལྷན་ཐབས།
ནན་
ཙམ་བརྔོས་པ་འོ་མ་དང་། །བསྲེས་པས་ཐུག་པ་ནངས་མ་གསུམ་ཙམ་བཏང་། །ཨ་
རུ་ར་དང་ཚ་ལ་བསྲེག་པ་ཡི། །ཕྱེ་ཡང་བག་རེ་གཏོང་ཞིང་ཟས་གཞན་སྤང་། །སྐོམ་
གཏོང་གན་རྐྱལ་དུ་ཉལ་འགྱུར་མི་གཞུག །དེ་ཡིས་ཕན་ཞེས་རྗེ་བཙུན་གྲགས་རྒྱན་
གསུངས། ༈ །དྲི་ཆེན་འགག་པ་འབྱིན་ཐབས་བྱ་སླ་ནི། །ལྕུམ་རྩ་ཨ་རུ་སྦྱར་བའི་
བསྡུས་ཁུ་ལ། །བུལ་ཏོག་ཐུན་ལོག་སྦྱར་བཏང་འབྲལ་དུ་འབྱིན། ༈ །གྲང་ཆུ་འགག་ལ་
སུག་སྨེལ་གསེར་གྱི་ཕྱེ། །སྡིག་སྲིན་རྒྱམ་ཚྭ་ལྕམ་པ་གཟེ་མ་སྦྱར། །ཞིབ་བཏགས་
ཆང་ངམ་ཆུ་བསྐོལ་གྱིས་ཕུལ་གཏོང་། །དྲི་ཆུ་ཀན་གཟར་རོལ་ཆུ་ཐུར་འཐེན་འདྲ། །
རྐང་ལག་ཁ་བས་ཕྱིད་ན་ནང་བར་དུས། །ཆུ་གྲང་ལ་བསྲུབ་བཀྲུས་པས་འཕྲལ་དུ་
བདེ། ༈ །མེ་ཡི་ཅུང་ཟད་ཚིག་པའང་མེ་ཉིད་ལ། །དེ་འཕྲལ་ལེགས་པར་བསྲོས་པས་
ཚ་ཟུག་ཞི། །འུ་སུའི་བསྲེགས་ཐལ་མིག་ལ་བྱུག་པའམ། །ཛཱ་ཏའི་ཕྱེ་མ་དྲི་ཆུས་བྲན་
ཏེ་བྱུག །དེ་ཡིས་ཁ་བས་མིག་ནི་ཕྱིད་མི་འགྱུར། །ཕྱིད་ཟིན་ཚེ་ན་དྲི་ཆུར་ཨ་རུ་ར། །
སྦྱངས་པའི་ཁུ་བ་བླུག་པས་ཕན་པར་འགྱུར། ༈ །ལམ་བསྒྲོད་ཚེ་ན་རླུང་གིས་མཆུ་
གས་ན། ། སྤྱི་གཙུག་མར་བྱུག་སེན་མོའི་སྐྱི་གས་ན། །ལྟེ་ཁུང་མར་བྱུག་དེ་ཡིས་ཕན་
པར་འགྱུར། ༈ །མ་ལེ་བུད་ན་སུག་ཕྱེ་སྣར་བཏབ་པས། །སྦྲིད་པ་བརྒྱུད་འབྱུང་དེ་
ཡིས་ཚུད་པར་འགྱུར། ༈ །ཧོང་ལེན་རྩ་བ་ཡོ་འབོག་ཟར་འབྲུ་ཡི། །དུད་པ་སྣ་བུག་
གཡས་བཏང་གཉིད་ཡལ་འགྱུར། ༈ །རྟ་ཡི་དཔྱི་རུས་མི་ཡི་གཙུག་གི་སྐུ། །མར་ནག་
བསྐོལ་བ་སུམ་སྦྱར་མར་བསྲེགས་པའི། །དུད་པ་སྣ་གཡོན་དུ་བདུག་འོ་མ་དང་། །ཤ་
ཁུ་བུར་ཆང་ལ་སོགས་དྲོད་ཟས་བསྟེན། །གཉིད་མེད་ཡེར་བ་འགུག་པའི་གདམ་པ་
ཡིན། ༈ །ད་ནི་ད་ལི་བཅུད་ལེན་སྦྱོར་བ་འབྲི། །དེ་ཡང་མེ་ཏོག་དཀར་དམར་རྒྱས་
དུས་བཏུ། །མེ་ཉིད་དུད་སེར་བརླན་གྱིས་མ་ཕོག་པར། །གཙང་སར་མ་རུལ་མ་
འགོར་གྲིབ་མས་སྐམ། །སྦྱོར་ཚེ་དེ་ཉིད་རྩི་བཞིན་ཞིབ་བཏགས་ཏེ། །དཀར་གསུམ་
མངར་གསུམ་དང་སྦྱར་ཤ་རིལ་གྱི། །ཚད་སླེབ་རིལ་བུར་དྲིལ་ནས་གྲིབ་སྐམ་བྱ། །
ཡང་ན་སྦྲང་དཀར་དག་ལ་སྦྱར་ཀྱང་རུང༌། །སྐམ་ནས་རིན་ཆེན་སྣོད་བླུག་རབ་



14
ལ
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
གནས་ནི། །ཡི་དམ་ཡབ་ཡུམ་གསང་བའི་སྦྱོར་མཚམས་ནས། །བབས་པའི་བདུད་
རྩི་བསྟིམས་ཤིང་སྙིང་པོ་བཟླ། །རང་མིན་མི་ལག་མི་འགྲིམ་དམ་ཚིག་ཡིན། ༈ །སྟེན་
ཚུལ་ཡིད་འོང་དབེན་པར་མཚམས་བཅད་དེ། །གཟའ་སྐར་ཚེས་གྲངས་ལེགས་པར་
འགོ་བརྩམས་ནས། །དང་པོ་ལྟོ་སྟོང་སྐབས་སུ་རེ་རེ་བཟའ། །འདྲེས་ནས་ཆ་བསྐྱེད་
ཟས་དང་སྤེལ་ན་ཡང་། ། སྔོ་དང་རུལ་སྐྱུར་གཡེར་སྒོག་བཙོད་སོགས་སྤོང་། །དཀའ་
ཐུབ་ཙམ་པ་རིམ་འཕྲི་རིལ་བུ་བསྐྱེད། །གང་ཡང་རྟ་ལ་ཆུ་བསྐོལ་ཁོ་ན་གཏོང་། ༈ །
ཕན་ཡོན་ཁམས་འཕེལ་སྐྲ་དཀར་གཉེར་མ་འདག །དབང་དང་རྩལ་སྟོབས་འཕེལ་
ཞིང་བཀྲག་མདངས་རྒྱས། །ནད་མེད་ཉི་ཟླ་ལྟ་བུའི་ཚེ་རིང་འགྱུར། །
དེ་དག་གིས་དཀྱུས་ཉིད་དུ་ཅུང་མི་གསལ་བའི་འབམ་བཅོས་སོགས་ཀྱི་
ལག་ལེན་དང་། སྨན་སྦྱོར་སོགས་མདོར་ན་ཡུལ་དུས་དང་བསྟུན་པའི་ཉེར་མཁོ་
གཅེས་དགུ་བསྡུས་ཏེ། ཡིད་བཞིན་གྱི་ནོར་བུ་ལྟ་བུའི་གཞུང་འདིའི་ཞལ་སྐོང་ངམ།
དགོངས་པའི་རྒྱན་དུ་ལེགས་པར་བསྡེབས་པ་ཡིན་ནོ། །
སྨྲས་པ། དཔལ་ལྡན་ཕྱི་རྒྱུད་ཤེལ་གྱི་གནྡྷོ་ལར། །གཅེས་དགུའི་མན་ངག་རིན་
ཆེན་སུ་ཝར་ཎའི། །བ་གམ་མངོན་པར་ཕུལ་བའི་མཛེས་མ་འདིས། །རྣམ་རྒྱལ་ཁང་
བཟང་ལ་ཡང་ཅོ་འདྲི་བྱས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས་དུམ་
བུ་བཞི་པ་ཕྱི་མ་འཕྲིན་ལས་རྒྱུད་ཀྱི་ལྷན་ཐབས། དཔལ་གྲུབ་དབང་གུ་ཎའི་ཞལ་ལུང་
འཆི་མེད་ཚེ་ཡི་བདུད་རྩིའི་ཟིལ་མངར་ཞེས་བྱ་བ་ལས་གཅེས་དགུའི་མན་ངག་ཞལ་
སྐོང་གི་ཚུལ་དུ་བཀོད་པའི་ལེའུ་སྟེ་བཅུ་གསུམ་པའོ།། །། །
སྨྲས་པ། ནམ་ཡང་འཛིན་པ་བརྒྱན་གྱི་རབ་བརླིང་ངོར། །དུས་ཀྱི་ཡུལ་ཅན་
བརྟན་པ་འཕྲོག་བྱེད་ཀྱི། །རབ་དཀར་སྐུ་ཡི་འདབ་མའི་གདུགས་འཁོར་བའི། །བློ་
ཡི་ལྷ་མོའི་དབྱར་སྐྱེས་འཁྲུངས་སྙམ་བྱེད། །མ་བསྡུས་པའི་གཟུགས་ཅན་དང་འཕར་གཟུགས་



ལྷན་ཐབས།
235
སྤེལ་བའི་རབ་སྤེལ། ཨེ་མ། རྒྱ་ཆེན་ཚོགས་ཟུང་གསེར་གཞིར་ཡོན་ཏན་དུས་ལ་གཡུར་
དུ་ཟ་འབྲས་སྐུ་གསུམ་ལས་ཟློག་བཅུ་གཉིས་པས་བསྐྲུན་གནས་ལ་འཇུག་པའི་ཁྱད་
པར་བཞིན། །གཉིས་སྐྱེས་བ ཤུལ་ལ་འདྲེན་དང་ཟླ་བའི་དབང་པོའི་སྣང་བ་མཚུངས་
པའི་རིང་བགྲོད་རི་བོས་དྲངས་པའི་མུན་ མཚུངས་གསལ་དྲུག་ཅུ་རྩ་གསུམ་གྱི་སྡེ་ཚན་དང་
པོའི་མཚུངས་གསལ་དང་པོ། བཞིན་མྱོང་བའི་གདུང་བ་སྟེར་བ་བཅོམ། །སྲིད་མིན་གྱི་དཔེ།
མཐའ་དག་རྒྱུ་བའི་འཇིགས་པར་ལྟ་བའི་གནོད་པས་ཕུལ་གང་གཟུགས་ཀྱི་ཚད་མར་
བླངས་པའི་ཁྱད་པར་མངོན་སུམ་ངོམ་པའི་ཕྱོགས་གྲལ་ཡིད་ལ་ཉལ་བའི་དགྲས། །
གང་ཡང་སྐྲུན་མིན་རྣམ་པར་བགྱིས་པས་དཔེ་རུ་ལེགས་བྱོན་སྨན་རྒྱལ་ཞབས་དང་
དབྱེར་མེད་དྲིན་ཅན་ཡོངས་འཛིན་མཆོག་དེས་ད་དུང་དཔག་ཡས་བློ་གྲོས་སྩོལ། །
དཔེ་རྒྱན་ལས་ཐུན་མོང་གི་དཔེ། འཛམ་གླིང་གསེར་གཞིར་བགྲང་ཡས་རིག་པའི་གནས། །
སྣང་ཡང་ཆེ་རིག་འདི་ཀོ་སྐྲུན་བཟོད་མེད། །རང་འོད་ངོམ་པའི་ཀུན་འགྲོའི་ཁྱོན་གང་
ཡང་༑ ༑འཇིག་རྟེན་མིག་ལ་འགྲན་པ་སུ་ཞིག་མཆིས། །དཔེ་རྒྱན་ལས་སུམ་ཅུ་པ་ཟླ་བོ་དངོས་
པོའི་དཔེ། རབ་སྙན་དབྱར་རྔའི་གོ་བྱེད་བཀྲ །མཐོ་རིས་རྒྱུ་བའི་ཟབ་ཡང་དོན། །ཀུན་
ཕན་ཉི་མའི་ལག་ལེན་ཅན། །བདག་གི་ལེགས་བཤད་འདི་ལའང་བསྔགས། །འབྲུ་
མང་པོའི་ཚིག་སྡུད། བློ་གསལ་དྭངས་པའི་སྤུ་ལོང་གཡོ་བ་ཡིས། །སྙན་འགྱུར་ལེགས་
བཤད་སྨྲ་བར་མཚུངས་ན་ཡང་། །དྲི་བའི་དངོས་ལན་ཐོགས་མེད་གདོན་པ་འདི། །ཁོ་
བོ་མཁས་པ་གཞན་ལས་ཁྱད་པར་འབྱེད། ། ལྡོག་པ་ཅན་ལ་གཏན་ཚིགས་ཀྱི་ལྡོག་པ་ཅན། དེ་
ཕྱིར་མདོ་ཁམས་མཁས་པར་གྲགས་པ་ཀུན། །ཁོ་བོས་ག་མན་ལྕུག་ཕྲན་གཞོན་ནུ་
དག །བཟོད་དཀའི་བེ་རམ་བྷ་ཡིས་སྤྱོད་པ་ལྟར། །བྱིན་པ་འདར་བའི་དཀའ་ཐུབ་རིང་
ནས་བསྟེན། ། ལྡོག་པ་ཅན་ལ་གཏན་ཚིགས་ཀྱི་ལྡོག་པ་ཅན་ནོ།། འདིར་འབད་རྣམ་པར་དཀར་
བའི་ལེགས་ཐོབ་ཆ། ། མཚུངས་ལས་སྡེ་དང་པོས་མཚུངས་གསལ་ལྔ་པའོ།། ཟླ་འོད་འབུམ་ལྷུང་
ཀུན་དར་མཚུངས་པ་དེས། ། ཀུན་གསལ་ཐ་གྲུ་ཇི་བཞིན་ ཕྱི་མ་འདི་མཚུངས་གསལ་གྱི་སྡེ་
དང་པོའི་ཇི་ལྟར་གྱི་སྒྲའི་གསལ་བྱེད་ཅན་ལགས་སོ།། མཐའ་མེད་པས། །འགྲོ་འདིའི་འཇོ་སྟེར་



23s
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
སྣང་བ་འབར་གྱུར་ཅིག །
ཅེས་པ་འདི་ནི་དུས་གསུམ་སངས་རྒྱས་ཐམས་ཅད་ཀྱི་ངོ་བོ་བཀའ་དྲིན་མཚུངས་ཟླ་མེད་པ།
འཕགས་མཆོག་ཉེ་བར་འཁོར་ཉིད་སླར་ཡང་ཐུབ་བསྟན་ཡོངས་རྫོགས་ཀྱི་བདག་པོ་བཞེངས་པ་ངེས་
དོན་གྱི་མཁན་ཆེན་ཆོས་ཀྱི་རྒྱལ་པོ་རྗེ་བཙུན་བློ་བཟང་ཡེ་ཤེས་བསྟན་པ་དར་རྒྱས་དཔལ་བཟང་པོའི་
ཞལ་སྔ་ནས་ཀྱིས། ཁྱོད་ཀྱིས་གསོ་བ་རིག་པའི་གཞུང་ལུགས་ཀྱི་དགོངས་པ་ཕྲ་ཞིང་ཞིབ་པའི་དཀའ་
གནད་མ་ལུས་པ་ལ་བསྙེངས་པར་མེད་པའི་སྦྱངས་བརྩོན་དཔྱིས་ཕྱིན་པ་འདུག་གཤིས། དཔལ་ལྡན་
གསོ་བ་རིག་པའི་རྒྱུད་ཀྱི་ཕྱི་མོ་འདི་ལ་ལྷན་ཐབས་ཤིག་བགྱིས་ན། གཞན་ཕན་རླབས་ཆེ་མ་ཟད། སྐུ་
རབས་སྔ་མ་བྱོན་ཟིན་གྲུབ་པའི་པཎ་ཆེན་མདོ་རྒྱུད་རྒྱ་མཚོའམ། འགྲོ་ཕན་འཕྲིན་ལས་རབ་དཀར་ཉིད་
ཀྱིས་ཀྱང་ལྗོངས་འདིར་དྲང་སྲོང་རིག་པའི་ཡེ་ཤེས་སླར་བྱོན་པ་དང་ཚུལ་མཐུན་པར་གསོ་རིག་གི་
བསྟན་པ་གཞི་བཞེངས་མཛད་པའི་སྐུ་དྲིན་གྱིས་ཁྱབ་པར་མཛད་པར་སྣང་བས། དེ་དང་རྗེས་འབྲེལ་གྱིས་
རིག་བྱེད་འདིའི་སྒོ་ནས་གཞན་ལ་ཕན་ཐོགས་པའི་སྔར་མེད་ཀྱི་ལེགས་བཤད་མན་ངག་གིས་བརྒྱན་པ་
ཞིག་གསར་སྒྲིག་དགོས་ཚུལ་གྱི་རྡོ་རྗེའི་ཞལ་བཞེས་རླབས་པོ་ཆེ་སྤྱི་བོར་ཕེབས་ཤིང༌། ཉེ་ཆར་གནམ་
སའི་དབང་ཕྱུག་མངའ་བདག་གོང་མ་ཆེན་པོའི་རིགས་ཀྱི་ཅོད་པཎ། ངག་དབང་བརྟན་པའི་འཁོར་ལོའི་
སྒྱུ་འཕྲུལ་གྱི་རོལ་གར། ྋཀུན་མཁྱེན་འཇམ་དབྱངས་བཞད་པའི་རྡོ་རྗེ་སྐུ་འཕྲེང་བཞི་པའི་སྐྱེད་ཡབ་མདོ་
ཁམས་ཆོས་སྲིད་གཉིས་ལྡན་གྱི་བྱེད་པོ་མི་ཡི་དབང་ཕྱུག །འགྲོ་ཕན་སྨོན་ལམ་གྲུབ་པའི་དྲང་སྲོང་ཆེན་
པོ༑ ས་དབང་གཞན་ཕན་བདེ་ལེགས་འབྱུང་གནས་ཀྱིས་ཀྱང་། ཚུལ་དེ་དང་རྗེས་སུ་མཐུན་པའི་བཀའ་
ཕེབས་རིམ་པར་བྱུང་ལ། དེ་དང་དུས་མཚུངས་པ་ཕྱོགས་འདིའི་ཚེ་ཡི་རིག་བྱེད་པ་ཆེན་པོ། བསླབ་པ་
རིན་པོ་ཆེའི་ཐུགས་ཀྱི་བང་མཛོད་བྱུར་བུར་འགེངས་པ་འདོག་ཚང་སྨན་རམ་པ་དགེ་སློང་ཡེ་ཤེས་བློ་
བཟང་གིས་ཀྱང་འདིའི་ལྷན་ཐབས་གནད་གསང་གབ་སྦས་སོགས་རྟོགས་དཀའི་མདུད་བརྒྱ་ལྷག་མེད་
དུ་བཀྲལ་བའི་མན་ངག་ཞལ་ཤེས་ཀྱིས་བརྒྱན་པ་ཞིག་ཅིས་ཀྱང་དགོས་ཞེས་བསྐུལ་ཞིང་། དེ་དང་མཐུན་
པར་ྋཕུན་སུམ་ཚོགས་པའི་ལེགས་བྱས་ཀྱི་བགོ་སྐལ་གྲངས་མེད་པས་རྩིས་དཀར་ནག་དང་། སྙན་
ཚིག་དང་། གསོ་དཔྱད་སོགས་ཤེས་བྱ་རིག་པའི་གནས་དུ་མ་ལ་རྣམ་པར་དཔྱོད་པའི་སྤོབས་པར་དགེ་



ལྷན་ཐབས།
137
བ་ནམ་གཞག་གཏན་འདུན་མཆོག་ལ་ཉེ་བར་བརྩོན་པ། དད་སོགས་འཕགས་ནོར་གྱི་ཡོན་ཏན་དུ་མས་
ཕྱུག་པའི་བསླབ་པ་རིན་པོ་ཆེས་རྒྱུད་དུལ་ཞིང་། ཆོས་འབྱོར་དགེ་བཅུར་སྤྱོད་པས། མཐའ་བཞིའི་མངའ་
ཐང་མགྲོན་དུ་དགུག་པ་གམ་བཅར་མཛོད་པ་བློ་བཟང་ཟླ་འོད་ནས་ཀྱང་འདི་ལྟ་བུ་ཞིག་རང་གཞན་ཀུན་
ལ་མེད་མི་རུང་བས་དགོས་ཞེས་བསྐུལ་བ་དང་། རང་ཉིད་ཀྱང་གཞུང་འདི་ཡི་དགོངས་པ་ཕྱིན་ཅི་མ་ལོག་
པར་འགྲེལ་བ་ལ་ཞུམ་པར་རྡུལ་ཙམ་མེད་པའི་ངང་ཚུལ་བཟང་པོ་ལ་ཡིད་རབ་གུས་ཀྱང་མཚམས་སྦྱར་
ཏེ༑ བདེ་བར་གཤེགས་པའི་བཀའ་དང་དགོངས་འགྲེལ་སོགས་བཅུ་ཕྲག་རིག་པའི་གནས་མཐའ་དག་ལ་
རྣམ་དཔྱོད་ཀྱི་སྤོབས་པ་དགེ་བ། ྋཤཱཀྱའི་དགེ་སློང་བློ་བཟང་བསྟན་པ་ཆོས་འཕེལ་ལམ། གཞན་དུ་ན་
གསོ་བ་རིག་པའི་གཞུང་ལ་སྦྱང་བའི་ངེས་ཚིག་གི་མིང་། བྱང་ཕྱོགས་གངས་རིའི་ལྗོངས་ཀྱི་༧དྲང་སྲོང་
མཐའ་ཡས་གཞན་ཕན། འཕྲིན་ལས་དཔལ་གྱི་གོ་ཆ་ཞེས་འབོད་པས། རབ་ཡིད་མེ་སྦྲུལ་ལོ་བའི་གྲུབ་
རྩིས་པ་དག་རགས་པར་ནག་པའི་ཉེ་བར་སྨྲ་བའི་ཟླ་ཚེས་ལ། མདོ་ཁམས་གསེར་ལྡན་མཛེས་པའི་རྒྱན་
མཆོག་ཞི་བའི་གྲོང་ཆེན་པོ་དགའ་ལྡན་མདོ་སྔགས་བཤད་གྲུབ་འཕེལ་རྒྱས་གླིང་གི་ཡར་སྟེགས་གཟིམ་
ཆུང་མི་འགྱུར་རྡོ་རྗེའི་ཕོ་བྲང་དུ་སྦྱར་བ་འདིས་ཀྱང་གསོ་བ་རིག་པའི་བསྟན་པ་ནམ་དུ་ཡང་ཉམས་པ་
མེད་པར་གྱུར་ཅིག །དགེའོ། །སརྦ་མངྒལཾ།། །།



༄༅། །ལྷན་ཐབས་དབང་གི་རྒྱལ་པོའི་
ཟུར་རྒྱན་སྙིང་ནོར་བཞུགས་སོ ། ། །



རྒྱུར་རྒྱན།
241
༄༅། །ལྷན་ཐབས་དབང་གི་རྒྱལ་པོའི་ཟུར་རྒྱན་སྙིང་ནོར་བཞུགས་སོ། །
༄༅། །ངོ་མཚར་གསང་གསུམ་དཀྱིལ་འཁོར་བཀྲ་ཤིས་ཀྱི། །ངོ་མཚར་རི་
བོང་མཚན་པ་རབ་རྒྱས་དཔལ། །ངོ་མཚར་སྲིད་པའི་མུན་པ་མཐར་འཇིགས་པ། །ངོ་
མཚར་ཟླ་བ་ཐུབ་དབང་རྣམ་པར་རྒྱལ། །བེཌུ་འོད་རྒྱལ་མཚན་དཔེའི་རབ་མཛེས་སྐུ་
མཆོག་དངོས་མཐོང་ལྟ་ཅི་སྨོས། །སྨན་རྒྱལ་ཞེས་ཐོས་མཚན་ཙམ་གྱིས་ཀྱང་སྲིད་
པའི་རྒུད་པ་ཉེར་སེལ་བའི། །སྟོན་པ་མཆོག་དང་སྤྲུལ་པའི་དྲང་སྲོང་མཆེད་ཅེས་ཐུན་
མོང་འཁོར་ཚོགས་ལ། །སྐྱབས་སུ་ཉེར་འཚོལ་བདེན་པ་གང་དེས་འབྲས་བུ་འདིར་
སྨིན་མཛོད། །སྲོག་འཚོའི་ལྗོན་པ་ཕན་བྱེད་ལོ་འདབ་རྒྱས། །ཚེ་རིག་གཞོན་ནུའི་
མེ་ཏོག་མངོན་མཛེས་པ། །ཉེས་གསུམ་ཚ་གདུང་འཇོམས་པའི་བསིལ་གྲིབ་ཅན། །
འགྲོ་གཉེན་དཔག་བསམ་ལྗོན་པ་རྒྱལ་གྱུར་ཅིག །ཀླུ་སྒྲུབ་ཟླ་བ་མངོན་པར་དགའ་ལ་
སོགས། །དཀར་ནག་རྒྱ་བལ་ཐོ་གོལ་ཞང་ཞུང་དང་། །གྲུ་གུ་མི་ཉག་ལ་སོགས་ཡུལ་
གྲུ་འགར། །གསོ་རིག་འཛིན་མཁན་རྣམས་ཀྱིས་དགེ་ལེགས་སྩོལ། །ལྗོངས་འདིར་
གསོ་རིག་སྔ་འགྱུར་གཡུ་ཐོག་པ། །བཻ་རོ་ལ་སོགས་སྔོན་ནས་ད་ལྟའི་བར། །ཚེ་ཡི་
རིག་བྱེད་སྲོག་སྟེར་ཆད་མེད་རྒྱུན། །རྣམ་མང་འགྲོ་ལ་སྦྱིན་མཁས་ཚོགས་རྣམས་
རྒྱལ། །ཟུང་འཇུག་དཔལ་སྟེར་རྒྱལ་ཡུམ་མཁའ་སྤྱོད་མ། །མནྡ་ར་བ་འགྲོ་སྣང་སྤྲུལ་
པའི་གར། །དཔལ་ལྡན་ཕྲེང་བ་གསང་བ་ཀུན་གྱིས་གཏེར། །རྣམ་གསུམ་དབྱེར་མེད་
སྙིང་ནས་འདུད་བྱའི་གནས། །གསོ་རིག་འཆི་མེད་བདུད་རྩི་རྒྱ་ཆེན་ཐུན། །གསང་
དང་ཡང་གསང་ཆེར་ཟབ་བཅུད་མ་ཉམས། །རིག་ཙམ་མ་ཡིན་ལག་ལེན་མངར་པོའི་
བཅུད། །བདག་ཡིད་འགེངས་མཁན་སློབ་དཔོན་མཆོག་ལ་འདུད། །གར་དགུའི་
ཉམས་ལྡན་མཐུ་སྟོབས་གཟི་འབར་བ། །ལོག་སྤྱོད་སྡེ་མུན་བཅོམ་པའི་ཚོགས་མངའ་



242
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
བ༑ ༑ཞང་བློན་སྡེ་དགུ་ཕན་བདེ་པདྨོའི་ཚལ། །རྒྱས་མཛད་སྨན་སྲུང་ཚོགས་ཀྱིས་
གནང་བར་གསོལ། །ཡང་ཡང་དྲིན་གྱིས་སྐྱོང་པའི་མ་གྱུར་འགྲོ། །མང་མང་ནད་ཀྱིས་
མནར་ལ་ཕན་པའི་ཕྱིར། ། ཟབ་ཟབ་གཅེས་དགུ་ཚང་བའི་སྙིང་ནོར་འདི། །དཀར་
དཀར་བྱང་ཆུབ་སེམས་ཀྱིས་བླངས་ཏེ་བྲིས། །སྔོན་ཆད་བཀའ་བསྟན་རྣམས་ལ་མ་
གྲགས་པའི། །བསྐྱངས་མཁས་མང་ཞལ་གསང་རྒྱུན་ལམ་བྱུང་བར། །འདི་འདྲའི་
ཚིག་ཟུར་ཙམ་ཞིག་མེད་ན་ཡང༌། །འདི་ལྟར་འབད་ཡང་དགོས་པ་ཅུང་ཟད་ཡོད། །རྒྱ་
ཆེན་གཞུང་མང་ལྟ་བའི་མིག་ཆུང་ཞིང་། །ཟབ་བསྡུས་མན་ངག་འཆང་བའི་སྐལ་བ་
ཞན༑ ༑དུས་ཀྱི་དབང་གིས་བཅོས་སྡུག་ནད་སྣ་མང་། །དེ་ཕྱིར་མ་ཚང་མེད་པའི་ཚུལ་
འདི་འབྲི། །མི་དབང་གང་གཱའི་ཐུགས་བསྐྱེད་རྒྱ་མཚོ་ལས། །འོངས་པའི་ལྷན་ཐབས་
ཡིད་བཞིན་དབང་གི་རྒྱལ། །དད་པའི་ལྷག་བསམ་རྒྱལ་མཚན་རྩེར་མཆོད་དེ། །
གསལ་འདེབས་ཟུར་རྒྱན་སྙིང་ནོར་ཚུལ་དུ་འབྲི། །ནད་རིགས་ཀུན་གྱི་རྒྱུ་རྐྱེན་དབྱེ་
བ་དང་། །བརྟག་ཚུལ་གཞུང་ལ་གསལ་ཕྱིར་འདིར་བཀོད་པའི། །བཅོས་ཐབས་སྦྱོར་
སྟེ་སྦྱར་ཚུལ་གུད་སྦས་དང་། །གསང་སྨན་ངོས་འཛིན་ལག་ལེན་མ་ལུས་པ། །མན་
ངག་ཞལ་ཤེས་རྣམས་ཀྱིས་ཟུར་བརྒྱན་ཅིང༌། །བལྟས་ཆོག་དམར་ཁྲིད་ཡིན་ནོ་འཚོ་
བྱེད་རྣམས། །
རླུང་མཁྲིས་བད་ཀན་བཅོས་པའི་ཟུར་རྒྱན།
དང་པོ་རླུང་ནད་བཅོས་པའི་ཟུར་རྒྱན་འདི། ། ཁུ་བ་ཆང་དང་འདོན་གཞི་ཕྱེ་
མ་དང༌། །སྨན་མར་བཅས་པའི་ས་བཅད་ལྔ་གསུངས་ཀྱང་། །ལག་ལེན་ཁྱེར་བདེ་
ཁུ་བ་སྲེ་ལོང་དང་། །སོག་ཡུག་གཞུག་ཆུང་རྣམས་ནི་ཁྲུམ་ཁྲུམ་བརྡུངས། ། ཁུ་བ་
ཐོན་བསྐོལ་ལྷ་དང་ཁ་རུ་ཚ། །བཏབ་པ་རླུང་ནད་ཀུན་ལ་ཕན་ཞེས་བཤད། །ཆང་ནི་
བཀའ་བསྟན་རྣམས་ལ་མང་གསུངས་ཀྱང་། །ལག་ལེན་སྙིང་པོ་ཕན་བྱེད་གདམས་



ཟུར་རྒྱན།
24g
པ་ནི། །ནས་བཟང་བྲེ་བརྒྱད་ཆུང་དུ་ལེགས་པར་བསྙལ། །སྐམ་ཁུག་རླུང་མ་ཤོར་བ་
ལོ་ཟླ་བཞག །ལུག་ཐོང་ཚོན་པོའི་རུས་པ་ཆ་ཚང་བ། །རུས་ཁུར་ཕུད་ལ་དྲོ་འཇམ་
ཆང་ཆུ་བྱེད། །ཞག་གསུམ་བཞག་ལ་བསྲིང་ཞིང་ཨ་རག་ཏུ། །ཕབ་པ་ཐོ་རངས་
བཏང་བའི་རླུང་ནད་སེལ། །འདོན་བཞི་ལག་ལེན་འབྲི་མར་རྩག་བཅད་ལ། །རྩམ་པ་
བཏབ་ལ་ཕྱེ་ཕུར་འབྲི་འོར་བཙོས། །ལྷ་དང་རྒྱ་ཚ་བཏབ་པ་དཀར་འདོན་ཡིན། །གོང་
གི་ཕྱེ་འཕུར་ཤ་ཁུར་བཏབ་པ་ཡི། །དམར་འདོན་ཡིན་ཞིང་གླུམ་བརྩིའི་ཤུན་དོར་ལ། །
མར་རྙིང་བུ་རམ་ལྷ་བཏབ་སྒྱུར་འདོན་ཡིན། །སྒོག་སྐྱ་ཚོས་པ་བཙོས་ལ་བརྟུལ་བའི་
ནང་༑ ༑མར་དང་རུས་ཁུ་རྒྱམ་ཚ་བཏབ་པ་ལ། །སྒོག་འདོན་ཡིན་ཞེས་འཚོ་བྱེད་རྣམས་
ཀྱིས་བཞེད། །རླུང་ནད་ཀུན་འཇོམས་ལུས་སྟོབས་བསྐྱེད་པར་བྱེད། །ཕྱེ་མའི་སྦྱོར་བ་
གྲངས་མང་གསུངས་ལགས་ཀྱང་། །འདི་ནི་ཆེར་ཟབ་སྙིང་པོ་བསྡུས་པ་ཡིན། །ཤིང་
ཀུན་ཤ་ཆེན་ལི་ཤི་ཛཱ་ཏི་དང༌། །ཤིང་ཚ་ལྷ་ཡི་ཕོ་དང་གུ་གུལ་གཉིས། །སེ་འབྲུ་སྒོག་
ཐལ་གསུམ་སྤེལ་ཨ་རུའི་མཇུག །བི་ཥགོ་སྙོད་མར་ནག་ཚིལ་ཆེན་དང༌། །རུ་རྟ་མ་
ནུ་སླེ་ཏྲེས་རྒྱ་སྐྱེགས་དང༌། །དྲི་ཆེན་ཤུ་དག་རྒྱམ་ཚ་བཅས་པ་རྣམས། །ཤིང་ཀུན་
གཙོར་བསྐྱེད་ཉེར་ལྔས་ཕྱི་རླུང་སེལ། །ཤ་ཆེན་གཙོར་བསྐྱེད་ཉེར་ལྔས་ནང་རླུང་
སེལ། །ལི་ཤི་གཙོར་བསྐྱེད་ཉེར་ལྔས་གསང་རླུང་སེལ། །འདོན་བཞིའི་རྟ་བསྐྱོན་
དགུང་དང་ཐོ་རངས་བཏང་། །ཤ་པགས་རྩ་རུས་ཞུགས་པ་ཕྱི་ཡི་རླུང་། ། དོན་ལྔ་སྣོད་
དྲུག་ལ་ཞུགས་ནང་གི་རླུང་། །སྲོག་འཛིན་ལ་སོགས་རྣམ་ལྔ་གསང་བའི་རླུང་། །
སྟོད་སྨད་བར་གསུམ་ཞུགས་པའི་རླུང་ལ་སོགས། ། རླུང་རིགས་སྨན་སྦྱོར་གཅིག་
གིས་འཇོམ་མོ་ཞེས། །སྨན་ལྷ་གཉིས་པ་ཡོན་ཏན་མགོན་པོས་གསུངས། །སྨན་མར་
བྱ་ཚུལ་ལོགས་སུ་བྲིས་ལ་ལྟོས། །དབང་པོ་ཤོར་ན་རུས་གསུར་དུད་པས་བདུག །
གདོང་ལ་ཆུ་གྲང་བཏབ་ཅིང་ཁོང་དུ་བཏང་། །རྡུལ་ཆེན་འཇམ་ན་སྒོག་སྐྱ་རྩམ་པ་
སྦྱར། །མཆན་འོག་ལ་སོགས་རླུང་སྒོ་རྣམས་ལ་བྱུགས། །ཨན་སྟོང་ཚིགས་པ་དང་
པོ་ཁ་གསུམ་བསྲེགས། །



244
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
དེ་ནས་སྲོག་རླུང་བཅོས་པའི་ཟུར་རྒྱན་ནི། །ཨ་ག་རུ་ཨར་ནག༥༥༠ དང་
ཛཱ་ཏི༠༤༠ སྙིང་ཞོ་ཤ་༠༦༠། །ཅུ་གང་༠༣༠སྤོས་དཀར་༠༢༠རུ་རྟ་༠༢༦ཨ་རུ་
ར་༠༤༠། །ན་ག་གེ་སར་༠༣༠ཕྱི་རྒྱུད་ཨ་གར་བརྒྱད། །ཨ་གར་ཛཱ་ཏི་སྙིང་ཞོ་ཙནྡན་
གཉིས། །ཅུ་གང་གུར་གུམ་སྲོ་ལོ་སྦྱར་བ་འདི། །དྲང་སྲོང་མི་རྒྱུད་འཛིན་གྱི་ཨར་བརྒྱད་
ཡིན། །ཨ་གར་ཛཱ་ཏི་ལི་ཤི་རུ་རྟ་དང༌། །ཨ་ཕྱག་སྙིང་ཞོ་ཤ་ཆེན་ཤིང་ཀུན་དང་། །རི་
བོང་སྙིང་བཅས་འབྲང་རྩི་ཨར་བརྒྱད་ཡིན། །འདི་གསུམ་གང་འོས་བཏང་བས་སྲོག་
རླུང་སེལ། །ཁྱུང་རྒོད་དྲག་པོ་བཙན་དུག་ཨ་རུ་མཉམ། །རུ་རྟ་སུམ་ཆ་ཤུ་དག་སུམ་
གཉིས་དང་། །གླ་རྩི་དྲི་ཐོན་ཙམ་ལ་གྲི་སྙིང་དང༌། ། ལྷུན་སྡིངས་པའི་ལུགས་ལ་མངལ་ཁྲག་
དང་། ནལ་བུའི་ཤ་བཏང་སྲོལ། རི་བོང་སྙིང་བཅས་སྨན་ནད་ཐོན་པ་བཏང་། །དྲུག་བདུན་
དཀར་ནག་མཚམས་དང་བྱ་རོག་མིག །སྤུ་མེས་བསྲེགས་ལ་རྒྱལ་གདོན་འཚམས་
པ་བཅོས། །སྐྱེས་པ་སྲོག་རླུང་བྱུང་ན་བུད་མེད་ཀྱི། །རྐང་མཐིལ་གཡོན་བསྲེགས་
དེ་བཞིན་བུད་མེད་ལ། །སྲོག་རླུང་བྱུང་ན་སྐྱེས་པའི་རྐང་མཐིལ་གཡས། །མེ་བཙའ་
བྱས་ན་ཕན་པ་མན་ངག་ཡིན། ། །
རླུང་ནད་ཅེ་སྤྱང་མགོ་བོ་བཅོས་ཐབས་ཀྱི། །ཟུར་རྒྱན་ཐོག་མ་ཐོ་རངས་ཆུ་
གྲང་གིས། །སྐྲངས་སྟེང་ལག་པས་རེག་ལ་མ་ཚོར་ཙམ། །བར་དུ་ཕྱར་ལ་ཕྱེ་འཕུར་
ཚ་མོ་ལ། །སེང་ལྡེང་སྤོས་དཀར་ཐལ་དཀར་སོ་མ་རིའི། །ཕྱེ་འཕུར་སྤུས་མོ་བཅིང་
ལ་དེ་ཡི་སྟེང་། །ཕྱིང་པ་མེར་བསྲོས་བཅིང་པ་ཞག་གཅིག་བཞག །དེས་མ་ཕན་ན་
བྱང་པ་རྒྱ་ཚྭ་དང་། །སྟག་ཤ་ ལྷུན་སྡིངས་པའི་ལུགས་ལ་དུར་ཕྱིད་ཤིང་ཚ་རྒྱ་ཚྭ་སྟག་ཤ་ཨ་རུ་
སེང་ལྡེང་། པི་ལིང་ཤིང་ཚ་ལྷ་བཏབ་ལ། །ཆུ་སྦྱར་སྲབ་འཐུག་པ་ཡི་ཀོང་བ་ཙམ། །སྐྲང་
སྟེང་བྱུགས་ཏེ་དེ་སྟེང་གླུམ་གྱིས་དྲིལ། །པགས་རློན་ཆང་སྦྱར་དམ་པར་བཀྲིས་ནས་
སུ༑ ༑ཞག་གཅིག་བཞག་ལ་འབྱར་དབྱུང་ཆུ་བུར་རྣམས། །རུས་པས་བཏོལ་ལ་ཆུ་
གྲོན་དག་པར་བཀྲུས། །ཁོང་སྨན་ཁྱུང་ལྔའི་སྟེང་དུ་སྤོས་དཀར་དང༌། །ཆུ་སེར་སྨན་



ཟུར་རྒྱན།
245
གསུམ་གུ་གུལ་སྟོང་ཇ་དང༌། །སྐྱུ་རུ་བ་རུ་བ་ཤ་ཀ་སྦྱར་བ། །ཤིང་ཀུན་ཛཱ་ཏི་གི་ཝང་
གུར་གུམ་དང༌། །དཀར་པོ་གཅིག་ཐུབ་བསྣན་པའི་སྦྱོར་བའམ། །དངུལ་ཆུ་བཅོ་
བརྒྱད་ལྷག་པར་སྤྲད་ལ་བཏང་། ། །
ཁྲག་རླུང་སྟོད་འཚང་བཅོས་པའི་ཟུར་རྒྱན་ནི། །དང་པོ་བདུན་ཐང་སྟེང་དུ་ཨ་
ཕྱག་དང་། འཕུར་སླེབ་བསྣན་པའི་ཐང་གིས་ལྡོག་པ་སྲིད། །གཟེར་ཐུང་ལ་ཡང་མི་
གནོད་ཐང་གི་མཆོག །དེ་སྟེང་འཁྲུལ་མེད་རླུང་རྟགས་བསྟན་པ་ལ། །ཨ་གར་བརྒྱད་
པའི་སྤོས་དཀར་གེ་སར་དང༌། ། ཨ་རུ་ཛཱ་ཏི་གང་རུང་སྐབས་དང་སྦྱར། །འདི་གསུམ་
ཕྲི་བས་ལྔ་སྟེང་ལི་ཤི་དང༌། །ཀོ་བྱིལ་ཨ་ཕྱག་བསྣན་པ་ཆང་གིས་ཕུལ། །ཁྲག་ཤས་
ཆེ་ན་དྲང་སྲོང་ཨར་བརྒྱད་སྟེང་། །རུ་རྟ་ཧོང་ལིན་མ་ནུ་ཨ་ཕྱག་བསྣན། །ཤིན་ཏུ་
གཟེར་ཆེ་གསང་ ལྷུན་ལུགས་ལ་གྲི་སྙིང་བྱེད། སྨན་ཀོ་བྱི་ལ། ། རླུང་ལ་བི་ཁྲག་ལ་
འཛིན་པ་སྟེ། །ཚ་གྲང་བརྟག་པ་གོང་དང་སྦྱར་ལ་བཏང་། །ནོར་བུ་བདུན་དང་ཨ་གར་
བརྒྱད་བསྲེས་སྟེང་། །ཤ་ཆེན་ཀོ་བྱིལ་བསྣན་པ་མན་ངག་ལུགས། ། ཨ་ཕྱག་ཐང་གིས་
ཕུལ་བས་སྟོད་འཚངས་འཛེམས། །ཡང་ན་ཨར་སྐྱ་༠༢༠ ཨར་ནག་༠༡༠ ཨར་དམར་
༠༠༥གོ་སྙོད་ལ་བྱེད་དང་། །ཙནྡན་དཀར་༠༠༥དམར་༠༠༥ཛཱ་ཏི་༠༠༥ལི་ཤི་༠༠༥དང༌།
།སུག་སྨེལ་༠༠༥ ཀོ་ལ་༠༠༥ཅུ་གང་༠༡༠ གུར་གུམ་༠༠༥དྲུག །ཨ་༠༠༥ བར་༠༠༥
སྐྱུར་༠༠༥ གསུམ་ཨ་ཕྱག་༠༠༥ ཚེར་སྔོན་༠༠༥པ། །ཤ་ཆེན་༠༠༥ བལ་༠༠༥ ཏིག་
༠༠༥ གླ་༠༠༤ གུལ་༠༠༣ སྟག་ཤ་༠༠༥ བ། །བོང་ང་༠༥༠ སྙིང་ཞོ་༠༠༥སྤོས་དཀར་
༠༠༥ སྲོ་ལོ་དཀར་༠༡༠། །རུ་རྟ་གེ་སར་༠༠༥ཀོ་བྱིལ་༠༠༥ ཧོང་ལེན་༠༠༥དང༌། །སེ་
འབྲུ་༠༠༡ མ་ནུ་༠༠༥ ཀནྡ་ཀ་རུ་༠༠༥ དང༌། །སླེ་ཏྲེས་༠༠༥ལྷ་༠༠༡ བཅས་ཨ་གར་
སོ་ལྔ་འདི། །ཚངས་པ་ཆེན་པོའི་ཚེ་ཡི་རིག་བྱེད་ལས། །བྱུང་ཞིང་དྲང་སྲོང་རྣམས་ཀྱི་
སྙན་དུ་བརྒྱུད། །འདི་ནི་སྦྱོར་བ་ཀུན་གྱི་རྒྱལ་པོ་ཡིན། །གཉེན་ཚད་རླུང་གསུམ་འཐབ་
པའི་ཁ་འཛིན་ཏེ། །སྨན་བཏང་ལོག་པའི་ཉེས་པ་འདི་ལ་མེད། །གབ་དཀྲུག་མེད་པ་



246
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
གསལ་བར་བཀོད་པ་ཡིན། །རླུང་ཤས་ཆེ་ན་རླུང་གསང་མེ་ཡིས་བསྲེགས། །ཁྲག་
ཤས་ཆེ་ན་གྲུ་མགོ་སྒང་རྩ་གཏར། ། །
མཁྲིས་བཅོས་ཟུར་རྒྱན་ཐང་ནི་ཏིག་ཏ་དང༌། །ཨ་རུ་སྤོས་དཀར་བསྡུས་ཐང་
ལན་འགའ་བཏང་། །ཚ་མཁྲིས་སྨན་ལ་བོང་དཀར་༡༠༠ རྩ་ལོ་འདྲེ། གསེར་མེ་༠༨༠
སྐོག་བཤུས་དང་། །ཀྱི་ལྕེ་དཀར་པོ་༠༥༠ཏིག་ཏ་༡༠༠ རྒྱ་བལ་སོགས་ཀྱི་ཏིག་ཏ་འདྲེས་མ།
བ་ཤ་ཀ་༠༥༠། །རྩ་མཁྲིས་༠༥༠ ཧོང་ལེན་༠༤༠ སྐྱེར་ཁ༥༠ ཤུན་༠༥༠ བར་པ་ཏ་
ཁར༄༅། །གཡའ་ཁྱི་༠༥༠ གི་ཝཾ་༠༢༠ གུར་གུམ་༠༧༠ དུག་མོ་ཉུང་༡༠༠། །དེ་སྟེང་
རིམས་ལ་སྤང་རྩི༡༠༠ བར་པ་ཏ་༡༠༠། །ཁྲག་ལ་བ་ཤ་ཀ་༡༠༠ དང་པུ་ཤེལ་༡༠༠
རྩེ༑ ༑ཕོ་བར་པྲི་ཡང་ཀུ་༡༠༠ དང་བྲག་ཞུན་༡༠༠ དང༌། །རྒྱུ་མར་དུག་ཉུང་༡༠༠ ག་
བུར་༠༠༡ བ་ལེ་ཀ་༡༠༠། ། ཀུན་ལ་བདུད་རྩི་༢༠༠ ལོ་མ་༢༠༠ གཙོ་བོ་བསྐྱེད། །བྱང་
ལུགས་བོང་དཀར་བཅུ་གསུམ་ཁ་ཚར་ཅན། །བསྐོལ་གྲང་ཕུལ་བ་ཚ་མཁྲིས་མ་ལུས་
འཇོམས། །ཕག་ཐུན་ནུས་ལྡན་བསྲེགས་པ་ཆ་བཅུ་དྲུག །མ་ནུ་ཆ་བཞི་ཏིག་ཏ་ཨ་རུ་
གཉིས། །ཆ་གཉིས་ཐུན་ཚད་སྦྱར་བ་རྩ་སྨན་བཞི། །བྲག་ཞུན་བོང་དཀར་ཞུ་མཁན་
ཤུག་ཚེར་ཅན། ། གླ་རྩི་དུག་ཉུང་ག་དུར་བ་ལེ་ཀ །སྙ་ལོ་དོམ་མཁྲིས་རེ་སྐོན་གཡའ་
ཀྱི་མ། །མ་ཕྱག་དེ་བ་སྐྱེར་ཤུན་བར་བ་ཏ། །བདུད་རྩི་ལོ་མ་ཕག་ཐལ་གཉིས་པར་
སྦྱར། །མཁྲིས་པ་ལ་གྱུར་ཚ་བ་མཐའ་དག་ལ། །འདི་ཁ་བསྒྱུར་ཉིས་སྡེབས་མི་དགོས་པར་
གཙོ་བོ་དང་མཉམ་པ་བྱེད། སླེབས་ཆོག་བདུད་རྩི་སྨན་ནག་ཞེས་སུ་གྲགས། །དོམ་མཁྲིས་
གསེར་གྱི་མེ་ཏོག་དུག་མོ་ཉུང་། །གླ་སྒང་བོང་ང་དཀར་པོ་བ་ལེ་ཀ །རེ་སྐོན་སྦྱར་བའི་
མཁྲིས་ཕྱེ་བདུན་པ་དང་། །ཏིག་ཏ་གསེར་གྱི་མེ་ཏོག་བོང་ང་དཀར། །རུ་རྟ་རྩ་མཁྲིས་
ཧོང་ལེན་བར་པ་ཏ། །སྐྱེར་ཤུན་སྦྱར་བའི་ཏིག་ཏ་བརྒྱད་པ་ཡིན། །འདི་གཉིས་རྒྱུད་
ཀྱི་དགོངས་པ་ཚ་མཁྲིས་འཇོམས། །མཁྲིས་ཕྱེ་བདུན་སྟེང་ཕག་ཐལ་བྲག་ཞུན་སྦྱར།
།དོམ་མཁྲིས་དགུ་པ་མཆོག་གྱུར་མཁྲིས་ཚད་སེལ། །ཏིག་ཏ་བརྒྱད་སྟེང་ཕག་ཐལ་



ཟུར་རྒྱན།
4
འཛིན་པ་སྦྱར། །མཁྲིས་ཚད་འཇོམས་པའི་དཔའ་བོ་མན་ངག་ཡིན། །གྲང་མཁྲིས་སྨན་
ལ་གསེར་མདོག་༢༢༢་་་་་་་༡ ༡༠ སེའུ་འབྲུ་༠༢༣ ་་་་་་་་ཅ༣༣ དང་། །གསེར་
མེ་བྲག་ཞུན་༠༣༧་་་་༡༣༢ ཕག་ཐལ་༡༠༣་་་་༠༥༣ གསེར་མདོག་ལྔ། །གྲང་
མཁྲིས་སྣོད་ཞུགས་མཐའ་དག་སེལ་བར་བྱེད། །སྐྱུ་རུ་ད་ལི་སེ་འབྲུ་ཟི་ར་དཀར། །ཤིང་
ཚ་ལྷ་སྐྱ་སུག་སྨེལ་རྒྱམ་ཚྭ་སྦྱར། །གྲང་མཁྲིས་རྩད་ནས་བཅད་པའི་སྨན་མཆོག་
ཡིན། །སེའུ་འབྲུ་ཤིང་ཚ་སུག་སྨེལ་པི་པི་ལིང་། །རྒྱམ་ཚྭ་ཨ་རུ་གུར་གུམ་རུ་རྟ་
དང་༑ ༑ལི་ཤི་ཛཱ་ཏི་སི་བའི་མེ་ཏོག་དང་། །གསེར་མེ་སྦྱར་བ་གྲང་མཁྲིས་མ་ལུས་པ།
།འཇོམས་པའི་སྨན་མཆོག་འཛམ་གླིང་འདི་ན་དཀོན། །སྐྱུ་རུ་གསེར་མདོག་རྒྱ་ཚྭ་
རྒྱམ་ཚྭ་བཞི། །མཁྲིས་ནད་སེལ་བའི་བདུད་རྩི་ཤིན་ཏུ་གཅེས། །གུར་གུམ་སྐྱུ་རུ་བྲག་
ཞུན་གོ་སྙོད་སྦྱར། །ཆང་ནད་མཁྲིས་པའི་མགོ་ནད་སེལ་བར་བྱེད། །ཤ་མིག་སེར་ན་
ཡུང་བ་སྐྱེར་བ་དང་། ། སྐྱུ་རུའི་ཐང་གིས་འཕྲལ་དུ་དྭངས་པར་བྱེད། །ཚ་མཁྲིས་བྱུག་
པ་བདེ་དཔྱད་གཡའ་ཁྱི་མ། །ཏིག་ཏ་བར་པ་ཏ་དང་སྐྱེར་ཤུན་དང༌། །གསེར་གྱི་མེ་
ཏོག་ཕྱེ་མ་བ་ཆུས་སྦྱང་། །ཚ་མཁྲིས་ཟ་གཡང་མ་ལུས་སེལ་བར་བྱེད། །གྲང་མཁྲིས་
བྱུག་པ་སྒོག་སྐྱ་སྐྱུ་རུ་ར། །མ་ནུ་སྐྱེར་ཤུན་ཆང་སྦྱར་བྱུགས་པས་སེལ། །མཁྲིས་ནད་
བཤལ་ལས་མི་འདའ་གསེར་གཤལ་ཡིན། །གསེར་མདོག་རྡོག་གཅིག་བཅོ་ལྔའི་ཟླ་
ཟེར་བཞག །གཅིག་ནི་བ་ལྕིའི་ནང་དུ་ཚོས་པར་བཙོ། །གཅིག་ནི་དུ་བ་མ་ཤོར་ནུས་
ལྡན་བསྲེགས། །ཐར་ནུ་ཆང་དུ་བཙོས་པའི་ཁུ་བ་བསྟིམ། །དུར་བྱིད་ཁྲོན་བུ་ཚ་ལ་
བཏུལ་བ་དང་། །གསེར་མེ་སྦྱར་བའི་རིལ་བུ་ཆུ་གྲང་ཕུལ། །མཁྲིས་པའི་ནད་རིགས་
བཅུ་གསུམ་རྩད་ནས་འབྱིན། །འདི་ནི་ཟབ་ཅིང་གཅེས་པའི་མཐར་ཐུག་ཡིན། །འཆི་
བདག་ཞགས་གཅོད་ཀླུ་ཡ་འཇོམས་པའི་སྨན། །གསེར་མདོག་འོམ་བུ་གསེར་མེ་
བོང་ང་དཀར། །སེང་ལྡེང་ཁཅུ་ཆུ་སེར་སྨན་གསུམ་དང་། །གི་ཝང་གླ་རྩི་ཆ་མཉམ་
ཕྱེ་མ་ནི། །དགུང་གཉིས་མཛོ་འོས་ཕུལ་བཏང་མཁྲིས་ནད་སེལ། །དེ་ནས་གོང་སྟེང་
བཤལ་གྱིས་དག་པར་སྦྱངས། །



244
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
དེ་ནས་བད་ཀན་བཅོས་པའི་ཟུར་རྒྱན་ནི། །བཅའ་ལྷ་རྒྱམ་ཚྭ་ཨ་རུ་པི་པི་
ལིང་། །རྒྱམ་ཚྭ་བཞི་ཐང་བད་ཀན་སེལ་བའི་མཆོག །ཅོང་ཞི་ ཕོ་མོའི་རིགས་འདྲེས་
བཟང་པོ་དྲུག ཛཱ་ཏི་༠༠༥ ཅུ་གང་༠༡༠ལི་ཤི༠༡༠ སུག་སྨེལ་༠༠༥ ཀོ་ལ་༠༠༥ གུར་གུམ་༠༡༠
དང་ལྷ་༠༠༡ པི་༠༠༦ ཕོ་བ༠༥། །ད་ལི་༠༡༥ གངས་ཐིགས་༠༠༦ ཤིང་ཚ་༠༠༨ ཚ་
ལ་༠༠༦ དང་། །ལ་ཕུག་༠༡༠ ཐལ་བ་རྣམས་ནི་ཅོང་ཞི་མཉམ། །བཟང་པོའི་ཁ་བསྒྱུར་
མ་ནུ་འུ་སུ་དང༌། །སྟར་བུ་གསུམ་ནི་བད་ཀན་བཟང་པོ་ཡིན། །ཁྲག་ལ་ཧོང་ལེན་སྒྱུ་
རུ་བ་ཤ་བཟང་། །མཁྲིས་པ་ཏིག་ཏ་བོང་དཀར་གསེར་མེ་བཟང་། ། རླུང་ལ་ཛཱ་ཏི་ཤིང་
ཀུན་ཁར་ཚ་བཟང་། །བཟང་པོའི་ཁ་བསྒྱུར་གང་དགོས་རིགས་པས་དཔྱད། ། བད་
ཀན་ལྡན་འདུས་གྲེ་འགགས་སོགས་ལ་སྦྱོར་བ་འདི་བཟང་ཁྲག་ཤས་ཆུང་ན་ཅོང་ཞིའི་ཚབ་སེ་འབྲུ་
དང་༑ ལ་ཕུག་མི་བསྲེག་པ་སྐམ་པོ་གཞོན་ནུ་བཏང་བྱེད་སྲོལ་ལ་དྲོད་ཆེ་ཞིང་བད་ཀན་གྲང་རིགས་ཁོ་ན་ལ་
མཆོག་ཏུ་ཕན། བདེ་བྱེད་ཉམས་ལྡན་ཞེས་བྱའི་སྨན་མཆོག་འདི། །བད་ཀན་ནད་རིགས་
མཐའ་དག་སེལ་བར་བྱེད། །སྨན་བཏང་ལོག་པའི་ཉེས་པ་འདི་ལ་མེད། །རུ་རྟ་སྐྱུ་རུ་
སེ་འབྲུ་བ་ཤ་ཀ །སུག་སྨེལ་པི་ལིང་འུ་སུ་ཨུཏྤལ་དང༌། །པྲི་ཡང་ཀུ་དང་རེ་སྐོན་སྒོ་
སྐྱ་དང་། །གོ་ཐལ་བྱི་ཏང་ཀ་དང་ཀ་ར་དང་། །སྦྱར་བ་གཡུ་དྲིལ་བཅུ་གསུམ་ཞེས་
སུ་གྲགས། །བད་ཀན་ཚ་གྲང་འཐབ་པའི་ནད་ལ་བསྔགས། ། ཁྲག་མཁྲིས་ལ་ཡང་
མི་གནོད་སྦྱོར་བའི་མཆོག །སེ་འབྲུ་༠༥ ར སུག་སྨེལ་༠༡༠ ཤིང་ཚེ་༠༡༡ པི་པི་ལིང་
༠༠༩། །གུར་གུམ་༠༠༤ པྲི་ཡང་ཀུ་༠༠༨ དང་ཧོང་ལེན་༠༠༢ དང༌། །འུ་སུ་༠༠༢
བྲག་ཞུན་༤༠༥ ཏིག་ཏ་༠༠༥ བ་ཤ་ཀ་༠༠༢། །བྲེ་ག་༠༠༡ སྤང་རྩི་༠༠༤ སྡིག་སྲིན་
༠༠༨ འབུ་སུ་ཧང་༠༠༢། །སྐྱུ་རུ་༠༠༤ བཅས་པ་སྦྱར་བ་ཁ་བསྒྱུར་ན། །སྨུག་པོ་རྒྱས་
ན་རུ་རྟ་བྱེར་ཕག་ཁྲག ལྷུན་ལུགས་ལ་ཕག་ཐལ། །བད་ཀན་སྐྱ་བོར་ཅོང་ཞི་མཉམ་པར་
སྦྱར། ། ཁྲག་ནད་ཀུན་ལ་སྟར་བུ་འཁྱོར་གང་བཏབ། །སེ་འབྲུའི་སྦྱོར་བ་ཀུན་ཕན་བདེ་
བྱེད་ཞེས། །བད་ཀན་ནད་རིགས་ཀུན་དང་མོ་ནད་དང་། ། ཆུ་སྐྲན་མ་ཞུ་ཤ་པགས་སྦོས་
པ་དང་། །མཁལ་རླུང་སོགས་སེལ་འཆི་མེད་བདུད་རྩི་འདྲ། །ཅོང་ཞི་ཨ་རུ་གུར་གུམ་



ཟུར་རྒྱན།
249
ཤིང་ཚ་དང་། ། ཏིལ་དཀར་སེ་འབྲུ་སུག་སྨེལ་ལྷ་པི་ཕོ། །རུ་རྟ་རྒྱམ་ཚྭ་མགྲོན་བུ་བུ་
མ་བཅས། །སྦྱོར་བ་འདི་ནི་ཕག་མོ་གྲུབ་པའི་ལུགས། །གཅོང་ཆེན་སྡེ་དྲུག་ཁོང་ནད་
མ་ལུས་སེལ། །ཆང་གིས་མི་བཟི་རྒས་སྲ་བཅུད་ལེན་མཆོག །འདི་ཡི་ཡོན་ཏན་སོ་
སྐྱེ་ཡུལ་ལས་འདས། །མན་ངག་ཀུན་གྱི་ཡང་སྙིང་དམ་པ་ཡིན། །ཛཱ་ཏི་ཅོང་ཞི་སྦྱར་
བའི་ཕྱེ་མ་ནི། །སྦུ་གུས་གྲེ་བའི་ཕུག་ཏུ་ལན་འགའ་བསྐྱལ། །ཡང་ན་བུལ་ཏོག་ཅོང་
ཞི་གཉིས་ཀྱི་ཕྱེ། །གོང་བཞིན་གྲེ་བར་བརྫངས་པས་མིད་དཀྱུས་སེལ། །གློ་བྱུང་གློ་
སྨན་ཁ་ཚར་བཏབ་པར་བྱ། །གོང་སྨན་ཆེན་པོ་མན་ངག་ཟབ་གནད་ཡིན། །གཤམ་
གྱི་ལག་ལེན་ལོགས་སུ་བྱས་ལ་ལྟོས། །
འདུས་ནད་སྨུག་པོ་བཅོས་པའི་ཟུར་རྒྱན་ནི། །བཅོས་ཚུལ་ནོར་ན་གཉེན་
པོ་མི་ལེན་པས། །གང་ལ་གང་འཚམས་སྒོ་ནས་བཅོས་པ་གཅེས། །དང་པོ་བྲང་ཚ་
ཆུ་སྐྱུར་སྐྱུག་པའི་དུས། །སེ་འབྲུ་མ་ནུ་གུར་གུམ་པི་པི་ལིང་། །སུག་སྨེལ་ཅོང་ཞི་
དྲུག་པ་མཆོག་ཏུ་ཕན། །སེར་པོ་མཁྲིས་ཐབས་སྐྱུགས་དུས་དུག་མོ་ཉུང་། །ཏིག་ཏ་
ཤིང་མངར་འུ་སུ་ཀ་ཀོ་ལ། །དོམ་མཁྲིས་ཀ་ར་སྦྱར་བས་ཞི་བར་འགྱུར། །ཐ་མ་རྒྱ་
ཤལ་སྐྱུག་དུས་གུར་གུམ་དང་། །ཅུ་གང་ཏིག་ཏ་ཨུཏྤལ་བ་ལེ་ཀ །སྐྱུ་རུ་སྐྱེར་ཤུན་རྒྱ་
སྐྱེགས་ཁུ་བས་ཕུལ། །སྨིན་ནས་ཁྲག་རུལ་དུད་ཁུ་སྐྱུག་པའི་དུས། །ཚོས་དང་འུ་སུ་
སུག་སྨེལ་པི་པི་ལིང་། །བསེ་ཡབ་ཤིང་མངར་དོམ་མཁྲིས་སྦྱར་བ་བཏང་། ། སྤྱི་སྨན་
ཨ་རུ་བྲག་ཞུན་ཅུ་གང་དང་། །གུརྒུམ་སེ་འབྲུ་པི་ལིང་བསེ་ཡབ་དང་། །སྟར་བུ་འུ་
སུ་ཨུཏྤལ་མ་ནུ་སྦྱར། །ཐོག་མཐའ་བར་དུ་བཏང་ཆོག་མཁས་པའི་ལུགས། །དེ་ནས་
གླང་ཆེན་སྦྱོར་བ་འདི་ལྟ་སྟེ། །གི་ཝང་ཨུཏྤལ་གུར་གུམ་བ་ལེ་ཀ །ཏིག་ཏ་བྲག་ཞུན་
རུ་རྟ་བ་ཤ་ཀ །གསེར་གྱི་མེ་ཏོག་སྦྱར་འདི་གླང་ཆེན་དགུ། །དེ་སྟེང་འུ་སུ་བསེ་ཡབ་
སྟར་བུ་དང་། །པྲི་ཡང་ཀུ་བསྣན་གླང་ཆེན་བཅུ་གསུམ་ཡིན། །ཡང་ན་གི་ཝང་ཙནྡན་
དཀར་དམར་དང་། །ཨར་ནག་སུམ་ཏིག་ཤ་ཆེན་རེ་སྐོན་བ། །སྐྱུ་རུ་ཨུཏྤལ་གསེར་



25
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
གྱི་མེ་ཏོག་དང༌། །མ་ནུ་འུ་སུ་པྲི་ཡང་བྲག་ཞུན་པ། །རུ་རྟ་ཅུ་གང་གུར་གུམ་
སྦྱར་བ་ཡི། །གླང་ཆེན་མེ་ཏོག་བཅོ་བརྒྱད་ཞེས་གྲགས་པ། །མཆིན་ཁྲག་སྨུག་པོ་
རྒྱས་པ་སེལ་བའི་མཆོག །གླང་ཆེན་སྦྱོར་བ་འདི་གསུམ་གང་ལ་ཡང་། ། གླ་རྩི་ཐུན་རེ་
བསྣན་པས་མཆིན་ཁྲག་རྒྱས། །གཟེར་ཆེན་འཕྲལ་དུ་བདེ་བ་མན་ངག་ལུགས། །སྟོད་
ལུགས་ཅོང་ཞི་ཉེར་གཅིག་ཞེས་གྲགས་པ། །ཅོང་ཞི་༡༠༠ འདིའི་སྦྱར་ཚད་གྲང་པ་སྤྱིའི་
སྨན་མིན་ཞིང་དྲོད་ཅུང་ཆེ་སེ་འབྲུ༡༠༠ སུག་སྨེལ་༠༥༠ པི་པི་ལིང་༠༥༠། །མ་ནུ་༠༣༠
འུ་སུ་༠༤༠ ཨུཏྤལ་༠༤༠ པྲི་ཡང་ཀུ་༠༣༠། །བསེ་ཡབ་༠༨༠ སྟར་བུ་༠༡༠ སྐྱུ་རུ་
༠༧༠ བ་ཤ་ཀ་༠༤༠། །ཨ་རུ་༠༧༠ གསེར་མེ་༠༨༠ དུག་ཉུང་༠༣༠ བོང་ང་དཀར་
༠༧༠། །གི་ཝང་༠༥༠ ཏིག་ཏ་༠༥༠ རུ་རྟ་༠༥༠ ཙནྡན་དམར་༠༠༤། ། བྲག་ཞུན་༠༡༠
ལ་སོགས་སྦྱོར་ཐབས་མཐོང་བརྒྱུད་དམ། །ཞལ་ཤེས་བཞིན་དུ་མ་ནོར་བསྟེན་བྱས་ན།
།འདུས་ནད་སྨུག་པོ་འཇོམས་པའི་སྨན་གཅིག་ཡིན། །འདི་ནི་ཞལ་ཤེས་སྦྱོར་ཐབས་
ཆིག་བརྒྱུད་ནི། །ཅོང་སེ་སུག་པོ་བཞི་པོ་གཙོ་བོ་ལ། །གྲང་ཤས་ཆེ་ན་སེ་འབྲུ་པི་
ལིང་གཉིས། །གཙོ་བོར་བསྐྱེད་ལ་ཁྲག་ཚད་རྒྱས་པའི་དུས། །འདི་གཉིས་ཕྲིའམ་ཡང་
ན་ཞད་ཙམ་སྦྱར། །མ་ནུ་འུ་སུ་ཨཏྤལ་བྲི་ཡང་ཀུ། །འདི་བཞི་བློན་པོའི་ཚུལ་གྱི་ཐུན་
གཉིས་རེ། །བསེ་ཡབ་སྟར་བུ་སྐྱུ་རུ་བ་ཤ་ཀ །དང་པོ་ཆུ་སྐྱུར་སྐྱུགས་དུས་གཙོ་བོར་
བསྐྱེད། །ཨ་རུ་གསེར་མེ་དུག་ཉུང་བོང་ང་དཀར། །མཁྲིས་པ་རྒྱས་པའི་དུས་སུ་གཙོ་
བོར་བསྐྱེད། །གི་ཝང་ཏིག་ཏ་རུ་རྟ་ཙནྡན་དམར། ། བྲག་ཞུན་མཆིན་ཁྲག་རྒྱས་ཤིང་
དུག་ཐབས་གཟེར། །ཁྲག་རུལ་དུད་ཁུ་སྐྱུགས་དུས་གཙོ་བོར་བསྐྱེད། །འདི་ནི་མན་
ངག་གནད་ཀྱི་ཞལ་ཤེས་ཡིན། །དེ་ནས་ཅོང་ཞི་རིགས་ལྔ་གང་འཛོམས་ནི། །འབྲོག་
ཙམ་བརྡུང་ལ་ཆུ་གཙང་ནང་དུ་བཙོས། །རྡོ་ཡི་ཁུ་བ་དཀར་པོ་ཡང་ཡང་དོར། །འདི་
ཉིད་མཛོ་འོར་འདམས་བཏག་ཡུན་རིང་བྱེད། །གྲིབ་སྐམ་༣༠་་་་་་༣༢༡ བྱས་
འདི་ཟླ་ཤེལ་གཙོ་བོ་ལ། །གི་ཝང་༠༠༤ ཅུ་གང་༠༡༧། གུར་གུམ་༠༠༢། ལི་ཤི་༠༠༥། སུག་
སྨེལ་༠༠༢། ཀོ་ལ་༠༠༦ བཟང་དྲུག་ཨུཏྤལ་༠༡༠ ཙནྡན་༠༠༡ གཉིས་༠༠༧། །གླ་རྩི་༠༠༢



ཟུར་རྒྱན།
251
གསེར་གྱི་མེ་ཏོག་༠༡༠ དུག་མོ་ཉུང་༠༡༥། །ཏིག་ཏ་༠༠༤ བོང་དཀར་༠༡༤ ཨ་རུ་
༠༡༦ བ་ཤ་ཀ་༠༠༦། །རུ་རྟ་༠༡༤ སྐྱུ་རུ་༠༡༥ སེ་འབྲུ་༠༩༥ པི་པི་ལིང་༠༠ར། །བྲག་
ཞུན་༠༠༡ དོམ་མཁྲིས་༠༠༡ ལྕགས་ཕྱེ་༠༣༤་་་་་་༢༠༠ པྲི་ཡང་ཀུ་༠༠༩། །གངས་
ཐིགས་༠༨༠ ཁུར་མང་༠༠༨ ཆུ་རྩ་༠༨༠ མི་སོགས་ཐལ་༠༢༣། །དངུལ་ཆུ་ གྲང་དུལ་
བཏར མུ་ཟི་༠༤༠ དྲི་ཆེན་ བསྲེ་ཐལ་༠༤༠ ཀོ་བྱི་ལ་༠༡༡། །ཧོང་ལེན་༠༠ར མ་ནུ་༠༠༤
ལུག་རུ་སྨུག་པོ་ཅ༡༥ རྣམས། །སྦྱར་བའི་ཟླ་ཤེལ་མྱུ་གུའི་སྦྱོར་བ་སྟེ། །དུག་དང་སྨུག་
པོ་སེལ་བའི་སྤྱི་སྨན་ཡིན། །ཁ་ཆེ་གུར་གུམ་༠༢༩ ཐང་གི་གཙོ་བོ་ལ། །ཨ་༠༥༠
བར་༠༧༠ སྐྱུར་༠༣༠ གསུམ་མ་ནུ་༠༡༠ ཏིག་ཏ་༠༢༠ དང༌། །འུ་སུ་༠༡༠ བར་པ་ཏ་
༠༡༠ དང་ལུག་མིག་པ་༠༠༤། །འོམ་བུ་༠༧༠ གསེར་མེ་༠༣༠ རུ་རྟ་༠༡༦ པ་ཏོ་ལ་
༠༠༥། །དེ་བཞིན་གངྒ་ཆུང་༠༢༠ དང་ཨུཏྤལ་༠༢༧ དང་། བ་ཤ་ཀ་༠༢༠ དང་འཇིབ་
རྩི་༠༢༠ བྲག་ཞུན་༠༥༠ དང་། །སེ་འབྲུ་༠༡༠ བསེ་ཡབ་༠༧༠ ཀྱི་ལྕེ་༠༢༠ བོང་ང་
དཀར་༠༧༠། །ཧོང་ལེན་༠༢༠ སུག་སྨེལ་༠༨༠ ཕག་ཁྲག་༠༨༠ སྦྱར་བ་ལ། །ཐང་ཆེན་
ཉེར་ལྔ་ཞེས་གྲགས་འདི་ལ་ཡང་། །སྦྱོར་བ་རྫས་དང་མ་ཚང་ནོར་བ་སོགས། །བཞེད་
ཚུལ་མང་ཡང་འདི་ཉིད་དག་པར་སེམས། །དུག་དང་སྨུག་པོ་ཚ་གཉེན་བྱེར་བ་བསྡུ། །
སྨུག་པོ་རྣམ་འགྱུར་བཅུ་གསུམ་ལ་སོགས་པ། །ངོས་འཛིན་བཅོས་ཚུལ་གཞུང་དུ་
མང་གསུངས་ཀྱང་། །ངོས་མི་ཟིན་ཀྱང་ལག་ཏུ་མི་ལོན་པའི། །དེ་ཕྱིར་གདམས་པ་
གཅིག་ཤེས་ཀུན་སེལ་ནི། །ཁུར་རྩར་མཉེ་སྟར་བུ་པྲི་ཡང་ཀུ། །ཡུང་ང་ད་ལི་སུག་
སྨེལ་སྐྱེས་ཏྲེ་དང་། །ཤིང་ཚ་སྦྱར་བའི་རྣམ་འགྱུར་བཅུ་གསུམ་སེལ། །ཅོང་ཞི་བྲག་
ཞུན་བཟང་དྲུག་ཙནྡན་གཉིས། །ཨ་གར་འབྲས་གསུམ་ཨུཏྤལ་སྤང་རྩི་ཏིག །དུག་ཉུང་
གསེར་མེ་བོང་དཀར་གི་ཝང་དང་། །སེ་འབྲུ་ཤིང་ཚ་པི་ལིང་ག་དུར་དང་། །བ་ལེ་རུ་
རྟ་སྟར་བུ་སེ་བའི་མེ། །ཧོང་ལེན་གེ་སར་བྲེ་ག་སུམ་འགྱུར་བཅས། །ལག་ལེན་ཞལ་
གདམས་གསེར་མདོག་བྲག་ཞུན་གཙོ་བོར་བསྐྱེད། ལྟ་བུར་བསྒྱུར། །ཚད་ལྡན་ཆང་
ཕུལ་རྣམ་འགྱུར་བཅུ་གསུམ་འཇོམས། །ཡང་ན་སེ་འབྲུའི་སྦྱོར་བ་གང་བསྟན་གྱི། །
16
i



252
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
བདེ་བྱེད་ཆེན་པོ་ཁ་བསྒྱུར་བཅས་པ་བསྔགས། །རྒྱས་ཚེ་རྡོལ་བའི་ཁྲག་རུལ་གྱེན་
དུ་སྐྱུག །ཟུངས་ལྡན་ནད་པ་ནད་ཐོན་སྐྱུག་ཏུ་བཅུག །ཟུངས་མེད་བཅད་དགོས་གུར་
གུམ་༡༠༠ དོམས་མཁྲིས་༡༠༠ དང༌། །སྲན་མའི་མེ་ཏོག་༠༨༠ ཙནྡན་དམར་པོ་༠༧༠
དང་༑ ༑རྒྱ་མཚལ་༠༥༠ གསེར་གྱི་མེ་ཏོག་༠༥༠ པུ་ཤེལ་༠༥༠ རྩེ། །གངས་ཆུས་ཕུལ།
སྦྱར་བཏང་ཁྲག་ཤོར་མ་ལུས་གཅོད་ མགོ་རོ་ཁྲག་ཆོད། པའི་མཆོག །ཡང་ན་དྲི་ཡང་
སྤང་རྩི་ཀྱི་ལྕེ་དཀར། །ཤིང་ཚ་རྒྱམ་ཚྭ་ཨ་རུ་བྲག་ཞུན་དང་། །ཅོང་ཞི་མ་ནུ་རུ་རྟ་བོང་
ང་དཀར། །གི་ཝང་སྦྱར་བའི་རྩེའུ་བཅུ་གཅིག་སྟེང་། །དོམ་མཁྲིས་བསྣན་པའི་འཁྲུ་
སྐྱུག་གཉིས་ཀ་ཆོད། །དེས་མ་ཕན་ན་འོམ་ཁ་འདི་ལྟར་བསྒྱུར། །འཁྲུ་ན་ལང་རྩ་སྐྱུག་
ན་སྣོད་ཀ་གཏར། །ཁྲག་ཤོར་མ་ལུས་གཅོད་པའི་ལག་ལེན་ཡིན། །བཤལ་གྱི་ལག་
ལེན་རྡོ་རྗེ་ཕ་ལམ་ལྟོས། །
གཅོང་ཆེན་སྡེ་དྲུག་བཅོས་པའི་ཟུར་རྒྱན།
གཅོང་ཆེན་སྡེ་དྲུག་བཅོས་པའི་ཟུར་རྒྱན་ནི། །མ་ཞུ་གསར་པ་དུག་ཐབས་
གཟེར་བ་ལ། ། རྒྱམ་ཚྭའི་ཆུ་བསྐོལ་ཡང་ཡང་བཏང་བར་བྱ། ། རྒྱམ་ཚྭ་ཁ་རུ་ཚ་དང་རྒྱ་
ཚྭ་དང་། །ཨ་རུ་ཤིང་ཚ་ཡ་བ་ཀླུ་ར་དང༌། །བྱི་ཏང་ཀ་སྦྱར་འཆི་མེད་ཚ་རིལ་གཉན་ཚད་
འདྲེས་པ་མི་བཏང་ཟེར། །སྲིན་དང་ཤ་དུག་བུ་མ་བྱིན་པ་དང༌། །མ་ཞུ་དུག་ཐབས་ནད་
ལ་བདུད་རྩི་ཡིན། །ཅོང་ཞི་༠༡༠ མ་ནུ་༠༢༠ ལྷ་སྐྱ་༠༣༠ ཨ་རུ་༠༤༠ དང༌། །ལྕུམ་
ཚ་༠༥༠ བུལ་ཏོག་༠༦༠ སྦྱར་བའི་དཀར་པོ་དྲུག །སྤྱི་བཞིན་སྦྱར་རམ་ཡང་ན་ཅོང་
ཞི་དོར། ། རྒྱམ་ཚ་བསྣན་པ་ཞི་བྱེད་དྲུག་པ་སྟེ། །ཆུ་བསྐོལ་ཕུལ་བས་དུག་དང་མ་ཞུ་
བ༑ ༑གླང་ཐབས་ཐུར་སེལ་ལོག་དང་བུ་མ་འབྱིན། །ཤ་མ་ཐོན་དང་གྲང་རླུང་སྦོས་པ་
སོགས། །འཇོམས་པའི་སྨན་མཆོག་མིག་གི་རབ་རིབ་ཀྱང་སེལ། །འདི་ཡི་ཁ་བསྒྱུར་
གནད་དང་ལྡན་གྱུར་ན། །ཁོང་ནད་མ་ལུས་འཇོམས་པའི་བདུད་རྩི་ཡིན། །གཉན་གླང་



ཟུར་རྒྱན།
25
གོང་སྟེང་རྒྱམ་ཚ་བསེ་སྤུར་བ། །གླ་རྩི་གུལ་ནག་ཁཎྜ་སྦྱར་བ་ལ། །འཆི་མེད་སྲོག་
སྟེར་ཞེས་གྲགས་གཉན་གླང་འཇོམས། །ཞི་དྲུག་སྟེང་དུ་ཉུང་མའི་ཁནྜ་དང་། །བྱིའུ་
ལ་ཕུག་ཕྲག་སྐྱ་ཧ་བོ་དང་། །སྒོང་ཐོག་བསྣན་པའི་ཤ་དུག་ཤ་ནང་དང༌། །སྨན་ཆེན་
བཟི་བ་འཇོམས་བྱེད་རྒྱལ་པོ་ཡིན། །དྲུག་པའི་སྟེང་དུ་ཀོ་བྱིལ་ཨ་ཕྱག་སྦྱར། །ཁྲག་
རླུང་བད་ཁྲག་སྟོད་དུ་གཟེར་བ་འཇོམས། །ཞི་དྲུག་སྟེང་དུ་འགྲོན་བསྲེགས་ཐལ་བ་
བསྣན། །སྐྲན་རིགས་སྟེང་དུ་གནམ་ལྕགས་ཐོག་དང་མཚུངས། །ཞི་དྲུག་སྟེང་དུ་གང་
ཟོས་མ་ཞུ་བའི། །གཉེན་པོ་རྒྱུད་ཀྱི་དགོངས་པ་འདི་བཞིན་སྦྱར། །རྩམ་པ་མ་ཞུ་ཕབ་
དང་བུལ་ཏོག་བསྣན། །ཤ་མ་ཞུ་ན་སྤྱང་ཀིའི་ཕོ་བའམ། །སོ་བྱ་རྒོད་ཀྱི་གྲེ་བ་བསྣན་
ལ་བཏང༌། །ཤ་ཁུ་སོག་ཡུའི་ཐང་དང་ལྟག་པ་སྤྲད། །སྔོ་ངད་མ་ཞུ་ཟ་དང་དབྱི་མང་
བསྣན། །ཆང་མ་ཞུ་ན་ཕབ་དང་ཆང་བསྐོལ་བསྣན། །ཡང་ན་སོག་ཚིག་ཐང་གིས་འཇུ་
བར་བྱེད། །ཇ་ཆུ་མ་ཞུ་ཚྭ་བསྣན་དྲི་ཆུ་བཏང་། །ཞོ་དར་འོ་མ་མ་ཞུ་བུར་ཁུས་འཇུ། །
མར་ཚིལ་མ་ཞུ་ཅོང་ཞི་མེ་བཏུལ་བསྣན། །འབྲུ་མར་མ་ཞུ་སྲན་ཕྱེ་ལྟག་སྤྲོད་བསྣན། །སྔོ་
མ་ཞུ་ན་མཚུར་དང་ཟེ་ཚ་བསྣན། །སྨན་མ་ཞུ་ན་བོང་ང་ཡི་ལིང་བསྣན། །མ་ཞུ་སྤྱི་ལ་
གོ་བོའི་ཐལ་བ་བསྣན། །དྭངས་མ་མ་ཞུ་ཆ་མཉམ་བཞི་ཐང་དང་། །སེ་འབྲུ་ལྔ་སྟེང་
བྲག་ཞུན་པྲི་ཡང་ཀུ། །བསྣན་ལ་ཆུ་བསྐོལ་ཚ་མོས་ཕུལ་ལ་བཏང༌། །སྙིགས་མ་
མ་ཞུ་ལྷ་རྒོད་དགུ་བ་བཏང་། །བྱེར་ན་འོ་མ་ལན་ཚྭ་བཏབ་པས་བསྡུ། །འདུས་ནས་
བཤལ་གྱིས་དག་པར་སྦྱང་བར་བྱ། ༼༽ །གཅོང་ཆེན་སྐྲན་ནད་བཅོས་པའི་ཟུར་རྒྱན་
ནི༑ ༑ཚ་བའི་སྐྲན་ལ་ཏིག་ཏ་གསེར་མེ་ཏོག །རུ་རྟ་བྲག་ཞུན་ཧོང་ལེན་ཨ་རུ་ར། །
གུར་གུམ་སེ་འབྲུ་སྦྱར་བའི་བྱེ་མ་ལ། །ཅོང་ཞི་རྒོད་བཏུལ་འགྲོན་ཐལ་བསྣན་པས་
འཇོམས། །ཡང་ན་ཏིག་ཏ་བརྒྱད་སྟེང་འགྲོན་ཐལ་བསྣན། །གྲང་སྐྲན་ཞི་བྱེད་དྲུག་
སྟེང་འགྲོན་ཐལ་བསྣན། །ཡང་ན་འཆི་མེད་རིལ་དཀར་འདི་བཞིན་སྦྱར། །བུལ་ཏོག་
ལྷ་སྐྱ་ཅོང་ཞི་ཡ་བཀྟར། །ལན་ཚྭ་མ་ནུ་འགྲོན་ཐལ་ས་རྫི་དཀར། །རྡོ་ཞོ་མེ་བསྲེགས་
ཀུན་ཏུ་བོང་མཉམ་སྦྱར། །ཁོང་ནད་སྐྲན་རིགས་མ་ལུས་འཇོམས་བྱེད་ཡིན། །ཕྱི་ཡི་



254
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
སྐྲུན་ཀུན་ཚ་ ཚ་ཐུར་བརྒྱའམ་བཙག་ཕུལ་གང་རུང་གྲང་གང་རུང་གི དཔྱད་ཀྱི་གྲའམ་ཏེལ་པ་
མེ་བཙས་བསྲེགས། །བར་སྐྲན་མེ་བུམ་བྱས་ལ་ཕྱི་ལ་དྲང༌། །ནང་སྐྲུན་གང་ཉེ་རྒྱས་
པའི་རྩ་ལ་གཏར། །རུ་རྟ་དྲུག་སྟེང་འགྲོན་ཐལ་བསྣན་པས་འང་འཇོམས། ༼༽ །གཅོང་
ཆེན་སྐྱ་རྦབ་བཅོས་པའི་ཟུར་རྒྱན་ནི། །ནད་འདི་ས་ཆུ་མི་ཐུབ་ན་སོ་རྒས། །གྲང་བས་
རྐྱེན་བྱས་རླུང་གིས་ཡན་ལག་དང༌། །གདོང་དང་བོལ་སྐྲང་མཁར་བརྒྱད་གཡོ་བར་
འགྱུར། །ཕན་བྱེད་གདམས་པའི་རིམ་པ་གྲངས་མང་ཡང་། །སེ་འབྲུའི་སྦྱོར་བ་ཀུན་
ཕན་བདེ་བྱེད་སྟེང་། །ལྕགས་ཕྱེ་བསྣན་པས་ཕན་པ་ལག་བླང་ཡིན། །སེ་འབྲུ་ཤིང་
ཚ་སུག་སྨེལ་པི་པི་ལིང་། །གུར་གུམ་ར་མཉེ་ཉེར་ཤིང་བ་སྤྲོ་བ། །གཟེ་མ་གསོ་བྱེད་
ཉི་མའི་དཀྱིལ་འཁོར་ཡིན། །སྐྱ་རྦབ་འོར་དང་མཁལ་ནད་གྲང་བ་སེལ། །དོང་གྲ་ཆ་
བཞི་༤༠༠ སེ་འབྲུ་༤༠༠ དེ་དང་མཉམ། །ཤིང་ཚ་༣༠༠ པི་ལིང་༣༠༠ གཉིས་ནི་
ཆ་གསུམ་གསུམ། །སུག་སྨེལ་༡༠༠ ཆ་གཅིག་སྦྱར་སྟེང་ཚ་ཤས་ཆེ་ན་གུར་གུམ་༤༠༠
དང་༑ གསེར་ཕྱེ་སྡིག་སྲིན་ལྕམ་པ་འུ་སུ་སྦྱར། །ས་ཆུ་མི་འཕྲོད་ནད་ལ་མཆོག་ཏུ་
བསྔགས། །ཚ་ཤས་ཆེ་ན་སྒ་དོར་གུར་གུམ་བསྐྱེད། ༼༽ །གཅོང་ཆེན་འོར་ནད་
བཅོས་པའི་ཟུར་རྒྱན་ནི། །སེ་འབྲུ་ལྔ་པས་ཕོ་བའི་མེ་དྲོད་སྲུང་། །སྤོས་དཀར་ཐལ་
དཀར་རྡོ་རྗེ་སོ་མ་ར། །རུ་རྟ་འབྲས་བུ་གསུམ་དང་བ་ཤ་ཀ །སླེ་ཏྲེས་བྲག་ཞུན་སྤོས་
དཀར་བཅུ་པ་དང་། །བདེ་བྱེད་སྙོམས་ལྡན་ལྟག་པར་སྤྲད་ལ་བཏང་། །ལྕགས་ཕྱེ་
འབྲས་བུ་གསུམ་དང་ལྷ་ཡི་ཕོ། །ད་ལི་ཤིང་ཚ་སེ་འབྲུ་སུག་སྨེལ་དང༌། །གསེར་བྱེ་
སྡིག་སྲིན་གཟེ་མ་ལྕམ་པ་རྣམས། །གཙོ་བོར་ལྕགས་བྱེ་ཐུན་གཉིས་ཚད་དུ་སྦྱར།།
ཚ་བ་ཤས་ཆེ་འབྲས་གསུམ་གཟེ་ལྕམ་བསྐྱེད། །གྲང་ཤས་ཆེ་ན་ཚ་བ་གསུམ་པོ་
བསྐྱེད། །ཆུ་ཤས་ཆེ་ན་ཆུ་སྨན་བཞི་མཉམ་སྦྱར། །སྐྱ་རྦབ་འོར་གྱི་དུས་སུ་ཆུ་སྨན་
ཕྲི༑ ༑ཆུ་ཡོད་འདྲེན་ཅིང་མེད་ན་སྐེམ་པར་བྱེད། ༼༽ །གཅོང་ཆེན་དམུ་ཆུ་བཅོས་པའི་
ཟུར་རྒྱན་ནི། །གསང་སྨན་འདི་ཡིན་སྦྱོར་ཐབས་ལག་ལེན་རྣམས། །སློབ་དཔོན་ཞལ་
རྒྱུད་ཡིད་ལ་གསལ་བ་ལ། །ལག་བླང་བཅོས་མ་མྱོང་བའི་གཞུང་བཞིན་བྲི། །ཐང་ནི་



ཟུར་རྒྱན།
255
ཤིང་མངར་འུ་སུ་ལྕམ་པ་དང་། །སྲད་དཀར་མེ་ཏོག་གླང་སྣ་སྐྱུ་རུ་ར། །ཨ་བྷི་དྲུག་
ཐང་ཚ་ཆུ་གྲང་ཆུ་བསྒྱུར། །ཕྱེ་མ་གུར་གུམ་༠༠༢ དང་ནི་པྲི་ཡང་ཀུ་༠༠༡། །ཨུཏྤལ་
༠༡༣ གསེར་གྱི་མེ་ཏོག་༠༠༨ བོང་ང་དཀར་༠༡༠། །བ་ཤ་ཀ་༠༠༥ དང་སྐྱུ་རུ་ར་
༠༠༩ སྦྱར་བ། །གུར་གུམ་བདུན་ནམ་འབོལ་སྨན་བདུན་པ་སྟེ། །ཆུ་མདོག་ལྗང་ནག་
པི་ལིང་ཨ་གར་བསྣན། །སེར་ན་ཀྱི་ལྕེ་དུག་ཉུང་དཀར་པོ་ལ། །རུ་རྟ་བ་ལུ་ཤ་པགས་
བར་གྱི་ཆུར། །ཉི་ལྷ་འུ་སུ་བསྣན་པ་ཆུ་བསྐོལ་གྱིས། །ཕུལ་ལམ་ཡང་ན་གོང་བཤད་
ཐང་གིས་ཕུལ། །གྲང་ཆུའི་གྲོགས་ཡོད་སྔོ་ཡི་ཆབ་འདྲེན་པའི། །སྲད་ནག་པྲི་ཡང་
ཀུ་དང་ཆུ་མ་རྩི། །སྔོན་བུ་བཞིའམ་ཚ་བ་ལྷ་ཡི་ཕོ། །གསུམ་དང་འབྲས་བུ་ཨ་བར་སྐྱུ་
རུ་ར། །ཙི་ཏྲ་ཀ་དང་བྱི་ཏང་ལི་ག་དུར། །ལྕགས་ཕྱེ་སྤོས་དཀར་ལྕམ་འབྲུ་བཅུ་དྲུག་
གོ ༑ཚ་གསུམ་གཙོ་སྨོས་གང་ཆུ་འཇོམས་པའི་མཆོག །ཆུ་མ་རྩི་ནི་ཟླ་བ་དྲུག་པར་
རྐོ༑ ༑སྲད་ནག་པ་ནི་ཟླ་བ་གསུམ་པར་འཐུ། །པྲི་ཡང་ཀུ་ནི་ཟླ་བ་ལྔ་པར་འཐུ། །གླང་
སྣ་སྲད་དཀར་བདུན་པ་ལ་འཐུས་པ། ། ཨུཏྤལ་ཉི་དགའི་འབྲུ་དང་གུར་གུམ་དང་། །སྒྱུ་
རུ་ར་དང་སྡིག་སྲིན་གསེར་གྱི་ཕྱེ། །གཟེ་མ་འབུ་དུང་སེན་སྐྱོང་འུ་ཟུ་སེ་འབྲུ་དང༌། །པི་
ལིང་འཇམ་འབྲས་སུག་སྨེལ་ལྕགས་ཕྱེ་དང༌། །ཆུ་གང་ཤིང་མངར་སྲོ་ལོ་དཀར་པོ་
སྟེང་། །མེ་ཏོག་རྟག་ཏུ་ཤིང་གྲིལ་རྒྱ་ཀ་བ། །གསང་སྨན་གསུམ་བཅས་ཆུ་རྩི་ཉེར་ལྔ་
ཡིན། །སྔོ་མཆོག་སྤྱི་གཞུར་སྲད་དཀར་པི་ལིང་དང༌། །སྲིད་ནག་བཞི་པོ་རྒྱལ་པོ་ཐུན་
གསུམ་རེ། །ནང་བློན་སུག་སྨེལ་སེ་འབྲུ་ཤིང་ཚ་དང་། །ཕྱི་བློན་ལྕགས་ཀྱི་ཕྱེ་མ་ཐུན་
གཉིས་རེ། །ཁང་ཐོག་སྐྱེས་དང་གསེར་ཕྱེ་སྡིག་སྲིན་དང་། །རྒྱ་ཚ་ཆུ་སྦུར་སྦྱར་བའི་
བཅུ་གསུམ་འདི། །ར་མོ་ཤེ་ལུག་མཁའ་འགྲོའི་སྙིང་ཁྲག་ཡིན། །ཤིན་ཏུ་ཆིག་བརྒྱུད་
གསང་སྨན་གསུམ་པོ་ནི། །སྔོ་ཡི་སྤྱི་བཞུར་སྲད་དཀར་ཤིང་ཆུ་འདེབས་ལྷུན་ལུགས་གྲིལ་
གསུམ། །ལི་ཤི་འཁྲུ་བཤལ་གདམས་པ་འདི་ལྟ་སྟེ། །ལི་ཤིའི་ཕྱེ་མ་སྲང་གསུམ་མཛོ་
མོ་ཡི། །དར་བ་བུལ་དོའི་ནང་བཏབ་ཞག་གཅིག་བསྙལ། །སང་ཞོགས་རྒྱ་ཚ་ ལ་ཕུག་
ས་བོན་འདེབས་པ་ལྷུན་ལུགས། བཏབ་བཏང་བཤལ་ཡིན་གསུང་། །སེ་འབྲུ་སུག་སྨེལ་



256
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཤིང་ཚ་པི་པི་ལིང་། །གུར་གུམ་གསེར་ཕྱེ་འུ་སུ་བྱང་པ་དང་། །སྡིག་སྲིན་གཟེ་མ་སྒྱུ་
རུ་བ་སྤུ་བ། ། གླང་སྣ་སྲད་དཀར་སྲད་ནག་ལྕམ་པ་དང༌། །བྲག་ཞུན་ཨ་རུ་བསྣན་པའི་
སྦྱོར་བ་འདི། །ཆུ་སྨན་བདེ་བའི་འཁོར་ལོ་ཞེས་གྲགས་པ། ། ཆུ་རིགས་བཅོ་ལྔ་འདི་
ཡིས་མི་འཇོམས་མེད། །སྐེམ་སྨན་འོམ་བུ་སྒྲོན་ཤིང་མཁན་པ་མཚེ། །སེང་ལྡེང་སྐྱེར་
པ་རེ་རལ་ཞུ་མཁན་རྣམས། ཐང་ཤིང་སེ་འབྲུ། །མཉམ་དུ་ནུས་ལྡན་བསྲེགས་པའི་ཐལ་
བ་དང་། །སྐྱུ་རུ་སྤོས་དཀར་སྦྱར་བ་སེ་འབྲུ་ཡི། །ཁུ་བས་ཕུལ་བའི་ཆུ་ འདི་སྐྱ་རྦབ་
སོགས་གྲང་བའི་ཤ་པགས་སྦོས་པ་ལ་ཕན། ལྷག་མ་ལུས་སྐེམ། །འདི་ནི་རྣ་ཐོས་ཙམ་ལས་
ལག་བླང་མེད། །གཅོང་ཆེན་ཟད་བྱེད་བཅུད་ལེན་བསྟན་པ་དང་། །ཕོ་བའི་མེ་དྲོད་སྐྱེ་
བའི་ཟས་སྨན་བསྟན། །
ཚ་བ་བཅོས་པའི་ཟུར་རྒྱན།
ཚ་བ་བཅོས་པའི་ཟུར་རྒྱན་མྱོང་གྲུབ་ནི། །སྨིན་ཐང་མ་ནུ་༡༠༠ སླེ་ཏྲེས་༡༠༠
ཆ་མཉམ་ལ། །ཀནྡ་ཀ་རི་༢༠༠ ཉིས་འགྱུར་ལྷ་སྐྱ་༠༢༥ ནི། །བཞི་བམ་ཙམ་དང་ཨ་
༠༥༠ བར་༠༥༠ སྐྱུར་༠༥༠ གསུམ་དང་། །ཏིག་ཏ་༠༡༠ བ་ཤ་ཀ་༠༡༠ དང་ཧོང་
ལེན་༠༡༠ དང༌། །བོང་ང་དཀར་པོ་༠༡༠ ཆ་རེར་སྦྱར་བའི་ཐང་། །ནོར་བུ་ཆུ་མདངས་
ཞེས་གྲགས་ཐང་གི་མཆོག །མ་སྨིན་སྨིན་དང་བྱེར་བ་བསྡུ་བ་དང༌། །གབ་ཚད་གྲང་
བའི་མགོ་ཕུར་བཤུ་བ་སོགས། །སྟོང་བའི་ཚ་བ་རླུང་ཁ་མནན་པ་དང་། །རྒྱས་ཚད་
མེ་དཔུང་བསབ་ཅིང་འཁྲུག་ཚད་སྐུམ། །འགྲམ་ཚད་དབྱུང་ཞིང་རྙོག་ཚད་དང་བ་
སོགས། །སྦྱོར་བ་འདི་ཡིས་མི་སེལ་གང་ཡང་མེད། །མ་སྨིན་སྨིན་བྱེད་གོང་བཞིན་
ལྷ་སྐྱ་༠༥༠ བསྐྱེད། ། སྟོང་ཚད་དགང་ཕྱིར་སྒོག་༠༡༠ བསྲེགས་ཐལ་བ་སྡེབ། །གབ་
ཚད་སྲུང་ཕྱིར་ལྷ་སྐྱ་༠༡༠ ཆ་གཅིག་སྦྱར། །རྒྱས་ཚད་གསོད་པའི་ཤན་པ་༠༥༠
འཛིན་པ་སྦྱར། །འཁྲུག་ཚུད་སྐུམ་ཕྱིར་གི་ཝཾ་༠༡༠ གུར་གུམ་༠༡༠ སྦྱར། །འགྲམ་ཚད་



ཟུར་རྒྱན།
25E
དབྱུང་ཕྱིར་ཧོང་ལེན་༠༢༠ གཙོ་བོར་བསྐྱེད། ། རྙོག་ཚད་དབྱེ་ཕྱིར་སླེ་ཏྲེས་༢༠༠ གཙོ་
བོར་བསྐྱེད། །བསིལ་སྨན་༠༠༥ འཚོགས་ཚད་དམག་དཔུང་སྡེབ་པ་བཏང་། ། གཉན་
ཚད་མ་ལུས་ཀུན་ལ་ཕན་པའི་ཐང་། །གུར་གུམ་བསྣན། སྦྱོར་བ་འདི་ནི་གཅེས་པའི་ཞལ་
ཤེས་བཅས། །གསལ་བར་བཀོད་པས་གཞན་ལ་མ་བསྟན་རྒྱ། །ཕྱེ་མའི་སྦྱོར་བ་རྒྱུད་
ལ་ག་བུར་གྱི། །སྦྱོར་བ་གྲངས་མང་གསུངས་ཀྱང་དུས་དབང་གིས། །གཉན་ཤེས་
མེད་པའི་ཚ་བ་ཆེར་མེད་པས། །ག་བུར་བཏང་བ་ཤིན་ཏུ་བརླང་བ་དགོས། །གི་ཝང་
ཙནྡན་དཀར་པོ་ཅུ་ འདི་བརྒྱད་ཆ་སྙོམས། གང་དང་། །གུར་གུམ་ཏིག་ཏ་བ་ཤ་ཀ་དང་
ནི༑ ༑ཧོང་ལེན་བོང་དཀར་སྦྱར་བའི་གཙོ་བོ་བརྒྱད། །འཛིན་པ་གཡུ་རལ་བཏགས་པ་
སེངྒེ་འདྲ། །རྒྱས་ཚད་གླང་པོའི་དཔུང་ཚོགས་ཐལ་བར་བརླགས། །ག་བུར་མཚོན་
ཆ་བསྐུར་བའི་དམག་དཔོན་འདྲ། ། རྒྱས་ཚད་གཉན་མ་འདྲེས་པའི་དཔུང་རྣམས་
འཛོམས། ། ཙནྡན་༠༢༠ གི་ཝང་༠༢༠ ཅུ་གང་༠༢༠ གུར་གུམ་༠༡༢ དང༌། །བྲག་
ཞུན་༠༢༣ བོང་དཀར་༠༠༥ གླ་རྩི༠༠༩ གུ་གུལ་ནག་༠༡༦། །སྟག་ཤ་ནག་པོ་༠༡༩
འཛིན་པ་༠༡༡ སྨན་ཆེན་༠༣༢ དང༌། །ཞི་བྱེད་སྨྲ་ནག་སྦྱོང་བྱེད་ཐར་ནུ་སྟེ། །སྟོད་
ལུགས་སྨན་སེར་ཆེན་པོ་ཞེས་གྲགས་པ། །ཚད་པ་གཉེན་བསྡོངས་ནད་རིགས་མཐའ་
དག་ལ། །འདི་ལས་ལྷག་པའི་གཉེན་པོ་གཞན་མ་མཐོང་། །གི་ཝང་༠༤༠ བཟང་
དྲུག་ཨུཏྤལ་༠༢༠ བ་ལེ་ཀ་༡༠ར། །བྲག་ཞུན་༠༢༠ ཏིག་ཏ་༠༢༠ རུ་རྟ་༠༢༠ བ་ཤ་
ཀ་༠༥༠། །གསེར་གྱི་མེ་ཏོག་༠༢༠ འབྲས་གསུམ་༠༣༠ ཧོང་ལེན་༠༣༠ དང༌། །
བོང་དཀར་༠༢༠ འུ་སུ་༠༢༠ ཀྱི་ལྕེ་༠༢༠ ཙནྡན་༠༢༠ གཉིས། །སླེ་ཏྲེས་༠༣༠ མ་
ནུ་༠༣༠ སྦྱར་བའི་ཉི་ཤུ་ལྔ། ། གི་ཝང་ཉེར་ལྔས་ཚད་པ་མཐའ་དག་དང༌། ། ཁྱད་པར་
འཁྲུག་ཚད་དོན་ལ་བབས་པ་འཇོམས། །ཙནྡན་ དཀར་༠༡༤ དམར་༠༠༨ གཉིས་དང་
གི་ཝང་༠༡༥ ཨ་ག་རུ་༠༠ར། །ཨུཏྤལ་༠༢༥ གསེར་གྱི་མེ་ཏོག་༠༢༠ ཨ་རུ་ར་༠༡༠། །
སུག་ དུག་ལ་པུ་མི་བཏང་བ་མན་ངག་ཡིན། སྨེལ་ ༠༡༠ ཅུ་གང་༠༡༠ ཀ་ཀོ་༠༠༥ ལི་ཤི་
༠༠༥ དང༌། །གུར་གུམ་༠༠༧ ཛཱ་ཏི་ ༠༠༧ གངས་ཐིགས་༠༣༡ གླ་བའི་རྩི་བ༠༤།



25
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
།ཏིག་ཏ་༠༠༥ དུག་ཉུང་༠༡༠ པི་ལིང་༠༠༤ རུ་རྟ་༠༡༡ སྐྱུར་༠༡༦། །བོང་དཀར་༠༡༠
སེ་འབྲུ་༠༡ ར ཅོང་ཞི་༠༥༠ འདམ་བཏག་སྦྱར། །མན་ངག་བསིལ་བའི་སྦྱོར་བ་ཞེས་བྱ་
སྟེ༑ ༑ཚ་བ་རིམས་སོགས་རྩ་ལ་ཞེན་པ་དང༌། །མཆིན་མཚེར་ཁྲག་རྒྱས་དུག་སྨུག་ལ་
སོགས་པ། །ཚ་ཤས་ཆེ་བའི་ལྡན་འདུས་སེལ་བའི་མཆོག །ཁྱད་པར་བད་ཚད་རྟག་
ལ་བསྔགས་པ་མཐོང་། །རི་ཐང་མཚམས་ཀྱི་བདུད་རྩི་སླེབ་མཆོག་ཡིན། །དེ་ཕྱིར་
ཚ་འཇུག་སྨན་གྱི་གཙོ་བོར་བཟུང༌། །གཙོ་བོ་བརྒྱད་དང་ཨ་གར་བརྒྱད་སྦྱར་བ། །
རི་ཐང་མཚམས་ཀྱི་ནད་ལ་བདུད་རྩི་འདྲ། །ག་བུར་སྒོག་བསྲེགས་ཐལ་བ་གཡའ་
ཁྱི་མ། །གླ་རྩི་ཨར་ནག་ཙནྡན་དཀར་པོ་དང་། །གི་ཝང་ཅུ་གང་སྤང་རྩི་བ་ཤ་ཀ །ཨ་
ཕྱག་ཚེར་སྔོན་བོང་དཀར་འབྲུག་རུས་དང་། །མི་ཐོད་སུག་སྨེལ་སེ་འབྲུ་བ་ལེ་ཀ །
ཏིག་ཏ་འཛིན་པ་གུ་གུལ་ཨ་རུ་བཅས། །སྟོབས་ལྡན་དཔའ་བོ་ཉེར་གསུམ་སྦྱོར་བ་
འདི། །རི་ཐང་མཚམས་སུ་ཚད་པའི་མཇུག་ལང་བསྔགས། །ནད་འཇུག་འཁྱོག་ན་
གང་བབ་གཉེན་པོས་བཅོས། ། བླ་གཉན་ཐོང་བུའི་ནད་ལས་གྲོལ་བར་འགྱུར། །གཏར་
དང་མེ་བཙའ་བཤལ་སོགས་རིགས་པས་དཔྱོད། །མ་སྨིན་ཚ་བ་ཆུ་བསྐོལ་ཚད་ལྡན་
བཏང་། །སྨིན་ ནོར་བུ་ཆུ་མདང་གཞུང་བཞིན། ཐང་ལན་འགའ་བྱིན་ཞིང་སྨིན་པར་བྱེད།
། རྒྱས་ཚད་གཉེན་པོ་སྤང་རྩི་༠༢༧ བོང་ང་དཀར་༠༢༣། །སྟག་ཤ་༠༢༣ བར་པ་ཏ་
༠༢༦ དང་འཛིན་པ་༠༤༠ དང༌། །ཅུ་གང་༠༡༠ གུར་གུམ་༠༢༠་གི་ཝང་༠༡༠ ཙནྡན་
དཀར་༠༡༠། །བྲག་ རིམས་ལ་བྲག་ཞུན་ག་དུར་༠༠༦ ག་བྲ་བྱེ་མ་༠༠༦ ཞུན་༠༠༢ གླ་རྩི་
༠༡༢ གུར་ནག་༠༡༢ རྣམས་སྦྱར་བའི། །སྟོད་ལུགས་སྤང་རྩི་བཅུ་གཉིས་མཆོག་ཏུ་
བཟང་། །ཡང་ན་བདུད་རྩི་ལོ་མ་༠༧༤ ཙནྡན་དཀར་༠༡༤། །གི་ཝང་༠༡༥ཅུ་གང་
༠༡༥ གུར་གུམ་༠༡༥ བྲག་ཞུན་༠༣༦ དང༌། །སྟག་ཤ་གླ་རྩི་གུལ་ནག་སྡེབས་པ་
ལ༑ ༑ཐེང་གསོས་དགུ་ཞེས་ཚ་རིགས་མཐའ་དག་སེལ། །གུར་གུམ་གི་ཝང་ཅུ་གང་
གཙོ་བོ་ལ། །དེ་བ་གསེར་གྱི་མེ་ཏོག་ལི་ག་དུར། །བར་པ་ཏ་སྡེབ་གུར་གུམ་བདུན་པ་
སྟེ༑ ༑ཚད་རིགས་མཐའ་དག་འཇོམས་པའི་དཔའ་བོ་ཡིན། །ཅོད་སྐག་ཞུ་མཁན་བོང་



རྒྱུར་རྒྱན།
25
ང་གླ་རྩི་དང༌། །གུ་གུལ་ཆུ་དག་ཤུག་ཚེར་བྲག་ཞུན་སྦྱར། །མན་ངག་གམ་ཕྱེ་དམར་
པོ་རྒྱས་ཚད་འཇོམས། །སྟོང་པའི་ཆེ་བ་རྒྱུ་ནི་རླུང་ཡིན་ཏེ། །སྨན་ནི་བཟང་དྲུག་རུ་
རྟ་སླེ་ཏྲེས་དང་། །སྒོག་ཐལ་མ་གར་བསྣན་པའི་བཅུ་པ་འདི། །སྟོང་ཚད་སེལ་བའི་
མན་ངག་སྙིང་ཁུ་ཡིན། །གུར་གུམ་གི་ཝང་ཅུ་གང་གཙོ་བོ་ལ། །སླེ་ཏྲེས་ཛཱ་ཏི་སྒོག་
སྐྱའི་ཐལ་བ་དང༌། །གུ་གུལ་སྡེབ་པར་རླུང་གི་ཚ་བ་སེལ། །གབ་ཚད་གྲང་བའི་མགོ་
ཕུལ་ཐང་ གོང་གི་སྒ་སྐྱ་ཆ་གཅིག་བསྐྱེད་པའི་ཐང་། གིས་བཤུས། །ཙནྡན་དཀར་པོ་གི་ཝང་
པ་ལེ་ཀ །གུར་གུམ་འབྲས་གསུམ་བོང་དཀར་བ་ཤ་ཀ ། ཨུཏྤལ་ག་དུར་སླེ་ཏྲེས་ཏིག་
ཏ་སྦྱར། །གབ་ཚད་མ་ལུས་གསོད་པའི་གདམས་ངག་ཡིན། །སྙིང་ཚད་གཉེན་པོས་
མ་ཐུབ་ལོ་ཟླ་འགྱངས། །སྨན་ནི་ཧོང་ལེན་ཏིག་ཏ་ཨ་བར་སྐྱུར། །སྤང་རྩི་བདུད་རྩི་ལོ་
མ་གི་ཝང་སྦྱར། །སྙིང་ཚད་རོལ་དུ་གསོད་པའི་གདམས་པ་ཡིན། །གི་ཝང་ཙན་དན་
དཀར་པོ་ཅུ་གང་དང་། །གུར་གུམ་ཧོང་ལེན་བོང་དཀར་བ་ཤ་ཀ །ཏིག་ཏ་མ་ནུ་སླེ་
ཏྲེས་འབྲས་བུ་གསུམ། །ཀན་ད་ཀ་རི་ལྷ་སྐྱ་བཅས་པ་སྦྱར། བྱིས་པ་དང་རྒན་པའི་ཚད་པ་
ལ་མཆོག་ཏུ་ཕན། །སྤྲིན་བྲལ་ཟླ་འོད་ཞེས་གྲགས་སྙིང་ཚད་འཇོམས། ། རྙོག་པའི་ཚ་བ་
མ་སྨིན་གཉེན་པོས་གཏོར། །བསྡུ་ཐང་བཏང་ཞིང་ཙནྡན་དཀར་དམར་དང་། །བྲག་ཞུན་
སྤོས་དཀར་སོ་མ་ར་ཛཱ་དང༌། །འབྲས་གསུམ་ཅུ་གུར་ལི་ཤི་པི་པི་ལིང་། །དངུལ་ཆུ་
སྦྱར་བ་མྱུ་གུ་བཅུ་གསུམ་ཞེས། །སེང་ལྡེང་ཁུ་བས་ཕུལ་བའི་རྙོག་ཚད་སེལ། །གྲང་
ཤས་ཆེ་ན་སེ་འབྲུ་ལྔ་པ་དང༌། །ལྟག་སྤྲད་བཏང་ཞིང་ཆུ་སེར་ནད་བཞིན་བཅོས། །
འགྲམ་ཚད་ཟུངས་ཁྲག་འགྲམ་པའི་ ཚ་དུལ། ཚད་པ་ལྡང་། །སྨན་ནི་དང་པོ་ ཧོང་ལེན་
གཙོ་བོར་བསྐྱེད་ཐང་། ཐང་གིས་འགྲམ་ཡ་བསྡུ། །སྤང་རྩི་༠༣༠ བ་ལེ་ཀ་༠༠༨ དང་ཨ་
༠༡༣ བར་༠༡༣ སྐྱུར་༠༡༦། །མ་ནུ་༠༡༣ རུ་རྟ་༠༡༣ ཅུ་གང་༠༡༧ སྲོ་ལོ་དཀར་
༠༡༧། །ག་དུར་༠༠༤ ཙོད་རྒྱ་༠༠༤ འབྲི་མོག་༠༠༧ གསུམ་སྦྱར་བ། །འཁྲུག་ལོ་
ཀུན་སེལ་འདི་ནི་འགྲམ་ཚད་སེལ། །འཁྱུག་ཚད་སྤྱོད་ལམ་དྲག་ཤུལ་རླུང་ཁྲག་འཁྲུག །
ཐང་ གོང་གི་གི་ཝང་གུར་གུམ་སྦྱར་བའི་ཐང་། བཏང་རྗེས་སུ་ཅོང་ཞི་འབྲི་མོག་དང༌། །མ་



260
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ནུ་གི་ཝང་སྐྱུ་རུ་བ་ཤ་ཀ །ཅུ་གང་ཤིང་མངར་སྦྱར་བ་ལྷ་ལོ་ཡི། །སྨན་དམར་ཞེས་བྱ་
འཁྲུག་ཚད་འཇོམས་པའི་སྨན། །ཨ་ག་རུ་དང་ཛཱ་ཏི་སྙིང་ཞོ་ཤ །ཙནྡན་དཀར་དམར་
ཅུ་གུར་སྲོ་ལོ་དཀར། །རླུང་ཁྲག་འཁྲུགས་པའི་ཚ་བ་སེལ་བར་བྱེད། །ཅུ་གང་གུར་
གུམ་སྲོ་ལོ་དཀར་པོ་དང༌། །ཨ་ཀྲོང་སྤང་རྩི་ག་དུར་ཧོང་ལེན་དང་། །རུ་རྟ་སྦྱར་བའི་
ཅུ་གང་བརྒྱད་པ་འདི། །འཇམ་འཁྲུགས་མ་ལུས་སེལ་བའི་བདུད་རྩི་ཡིན། །གི་ཝང་
ཙནྡན་དཀར་པོ་ཅུ་གུར་ལི། ། ཤིང་མངར་རྒུན་འབྲུམ་ཛཱ་ཏི་པི་པི་ལིང་། །སེ་འབྲུ་ཤིང་
ཚ་སྦྱར་བའི་ཕྱེ་མ་ནི། །ཕོ་བའི་མེ་གསོ་ཚ་ལྷག་མ་ལུས་འདོན། །དཔྱད་དང་གང་ཉེ་
རྒྱས་པའི་རྩ་ལ་གཏར། །
རིམས་ནད་བཅོས་བའི་ཟུར་རྒྱན།
རིམས་ནད་བཅོས་པའི་ཟུར་རྒྱན་སྲུང་སྨན་གཉིས། །དང་པོ་སྲུང་བ་རང་ཉིད་
སྟོང་པའི་ངང་། །རླུང་གི་དཀྱིལ་འཁོར་ཟླ་གམ་བྱེད་པའི་སྟེང༌། །དབང་ཕྱུག་ཐལ་སྐྱ་
ཞལ་གཅིག་ཕྱག་གཉིས་པ། །གཡས་པས་ལྕགས་ཀྱུ་གཡོན་པས་སྡིག་མཛུབ་
སྒྲེང༌། །བཞེངས་སྟབས་བཞུགས་པར་སྒོམ་ལ་སྔགས་འདི་བཟླས། །ཨོ་ཆུམ་ཏི་
ནན་སེ་སྭཱཧཱ། ཞེས་པ་སྟོང་བཟླས་རང་ལ་ཕུ་ཡིས་གདབ། །གཞན་སྲུང་སྔགས་ཆུ་
ས་སྔགས་བྱས་ལ་སྦྱིན། །ལག་ལེན་ཆིག་བརྒྱུད་ཟབ་མོའི་སྙིང་ཁྲག་ཡིན། །གཞན་
ཡང་སྲུང་ཚུལ་ལོགས་སུ་བྲིས་ལས་ལོང་། །དང་པོ་མ་ནུ་བཞི་དང་འབྲས་བུ་གསུམ།
།གནྡ་བྷ་དྲ་མིང་ཅན་ནག་པོ་དང་། །ཀྱི་ལྕེ་ཧོང་ལེན་བོང་དཀར་མཛོ་མོ་ཚེར། །སྟོང་
ཟིལ་རིགས་བདུན་གཡའ་ཁྱི་རིགས་ལྔ་དང་། །ཨུཏྤལ་རིགས་གསུམ་ཙནྡན་དཀར་
དམར་དང་། །སྤྲ་ནག་ལོ་མ་འཛིན་པ་སྟག་ཤ་བ། །སྐྱེར་ཤུན་སྤང་རྩི་གོང་ཐོག་བྱ་
རྒོད་སྤོས། །སྲོལ་རྒོང་པ་ཡག་ཁྱི་དུག་སྦྱང་རྗེས་དང༌། །འདམ་བུ་ཀ་ར་རེ་ལྕག་བ་
ཤ་ཀ །ཏིག་ཏ་རིགས་བདུན་སེ་བའི་མེ་ཏོག་དང༌། །ཕུར་ནག་ཚར་བོང་ལུག་རུ་



ཟུར་རྒྱན།
261
སེར་པོ་དང་། །ཨ་ཀྲོང་རིགས་གཉིས་མ་བྷི་བར་པ་ཏ། ། ཨ་ཕྱག་གཟེར་འཇོམས་ཚེར་
སྔོན་གུར་གུམ་བྲག་སྤོས་པ། །སྤང་རྒྱན་རིགས་གཉིས་ག་དུར་གང་ག་ཆུང་། །དེ་བ་སྤུན་
གསུམ་ལྕགས་ཀྱུ་འོམ་བུ་དང་། །དུག་ཉུང་བཙོད་ཚོས་ཞུ་མཁན་འབྲི་མོག་དང་། ། ཤུག་
ཚེར་པྲི་ཡང་ཀུ་དང་རེ་རལ་དང་། །སྙ་ལོ་ད་ལི་སྦྱར་བའི་བརྒྱ་བཅུ་གཅིག །འབོབ་
ཐང་འདི་ཉིད་རིམས་ཚད་གཉན་རིགས་དང་། །ཆམ་པ་ལ་སོགས་པའི་མི་བྱེར་བསྡུ་
ཞིང་སྨིན། །ཌཱ་ཀིའི་ཞལ་བཅུད་སྤུ་ནག་སོ་གཉིས་ནི། །སྤྲ་ནག་༢༠༠ སྨན་ཆེན་༣༠༠
འཛིན་པ་༠༡༠ བདུད་རྩི་ལོ། །གར་ནག་༢༠༠ ཕུར་མཁན་༠༥༠ ནིམ་པ་༠༥༠ སུམ་
ཅུ་ཏིག་༠༥༠། །ཙནྡན་དཀར་༠༥༠ གི་ཝང་༠༥༠ ཅུ་གང་༠༥༠ གུར་གུམ་༠༡༢ དང་།
།ག་དུར་༠༥༠ དེ་བ་༠༥༠ བྲག་ཞུན་༠༥༠ བར་པ་ཏ་༠༥༠། །བོང་དཀར་༠༥༠ གླ་རྩི་
༠༡༠ གུ་གུལ་༠༡༥ སྟག་༠༥༠ ནག །ཨ་གར་༠༥༠ གྲི་ཤ་༠༢༠ ཤུ་དག་༠༡༠ མུ་
ཟི་སེར་༠༡༠། ། ཨ་ཕྱག་༠༥༠ ཚེར་སྔོན་༠༥༠ མིང་ཅན་ནག་པོ་༠༥༠ དང་། །ལི་ཤི་
༠༡༠གསེར་མེ་༠༥༠ སྤྲ་ནག་ཉེར་དགུའམ། །སྙན་གྱི་རའམ་༡༠༠ རེ་ལྕག་མེ་ཏོག་དང་། །སྟོང་
ཟིལ་༡༠༠ གོང་ཐོག་༡༠༠ བསྣན་པའི་སུམ་ཅུ་གཉིས། །འཆི་བདག་གཡུལ་ལས་རྒྱལ་
བའི་ཕ་ལམ་སྟེ། །གོང་བཤད་ཐང་གི་ཕུལ་བའི་ཚ་རིམས་ཀྱི། །ཚེ་ཟད་མ་གཏོགས་མི་
འཆི་ལག་བླང་ཡིན། །དེ་བ་༡༠༠ གསེར་གྱི་མེ་ཏོག་༠༧༠ བར་པ་ཏ་༠༦༠། །ག་དུར་
༠༦༠ ཨ་རུ་༠༧༠ སྦྱར་བའི་དེ་བ་ལྔ། ། སྤང་རྩི་༠༨༠ བོང་དཀར་༠༧༠ ཝ་རྟ་༠༣༠
གླ་༠༢༠ གུལ་༠༥༠ བསྣནུ། གར་ནག་བསྣན་ན་ནུས་པ་ཤིན་ཏུ་ཆེ། །དེ་བ་བཅུ་པ་རིམས་
ཚད་མཐའ་དག་འཇོམས། །སྟོང་ཟིལ་༡༠༠ འཛིན་པ་༠༡༠ བོང་དཀར་༠༥༠ སྟག་
ཤ་བ་༠༥༠། །གི་ཝང་ཅ༣༠ གླ་རྩི་༠༠༣ གུ་གུལ་༠༢༠ གོང་སྨན་པའི། །རིམས་ལ་
ཐེབ་ཆོག་ཅེས་གྲགས་ཤིན་ཏུ་ཟབ། །མཁྲིས་ལེར་བཤད་པའི་བོང་དཀར་བཅུ་གསུམ་
དང་༑ ༑བདུད་རྩི་སྨན་ནག་རྣམས་ཀྱི་མཁྲིས་རིམས་སེལ། །ཚ་ལེར་བཤད་པའི་སྨན་
སེར་སྤང་རྩི་སྦྱོར། །ཐེངས་སོ་དགུ་སོགས་ཚ་རིམས་འཇོམས་པའི་སྨན། །རི་ཐང་
མཚམས་སུ་ཚ་བ་སྤྱི་དང་འཁྲུལ། །



262
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
འབྲུམ་པ་བཅོས་པའི་ཟུར་རྒྱན་ཅེས་བཤད་བྱ། །སླེ་ཏྲེས་འབྲས་གསུམ་ཏིག་
ཏ་བ་ཤ་ཀ །ག་དུར་གཡེར་ཤིང་བསྣན་པའི་ཐང་གི་མཆོག །ར་ཤ་ལུག་ཤ་སྤང་རྒྱན་
ནག་པོ་དང༌། །ཚར་བོང་གཡེར་ཤིང་སྐྱུ་རུ་ཕག་གི་བྲུན། །རེ་ལྕག་མེ་ཏོག་ཁམ་བུའི་
མེ་ཏོག་ ར་ཁྲག་བསེ་རུ་དཀར་པོ་བསྣན་ན་མཆོག་ དང་། །སླེ་ཏྲེས་ག་དུར་བསྣན་པའི་ཐང་
དྲོན་བཏང་། །མ་སྨིན་སྨིན་ཞིང་སྤུ་སྒོ་བྱེ་བ་དང་། ། རླུང་ཚད་ཆོག་ཞིང་འབྲུམ་པ་ཕྱི་
ལ་ཕུལ། །འདི་ལས་ལྷག་པའི་ཐང་མེད་ལག་བླང་ཡིན། །ཕྱེ་མའི་སྦྱོར་བ་གྲངས་མང་
གསུང་ལགས་ཀྱང་། །ལག་བླང་བདེ་བའི་རིམ་པ་མྱོང་གྲུབ་ནི། །གཙོ་བོ་བརྒྱད་སྟེང་
གངས་ཐིག་སྤྲུལ་རྒྱབ་དང་། རྒྱ་མཚལ་ཅོང་ཞི་རྡོ་རྩི་བཅུ་གཉིས་ནི། །ཕན་པ་མྱོང་
གྲུབ་སྙིང་གི་དཀྱིལ་དུ་ཟུངས། །འབྲུམ་པ་ཐོན་དཀའ་ན་ཚོད་སྡོལ་མེད་སྦྱིན། །རེ་
ལྕག་མེ་ཏོག་གཡེར་ཤིང་སྲད་དཀར་དང་། །བཙོད་མདུད་མཚལ་དང་ཚ་ལ་ར་ཡི་
ཁྲག །སྦལ་རྒྱལ་གངས་ཐིག་མདུང་རྩེ་ཅོང་ཞི་བཞི། །གུ་གུལ་དངུལ་ཆུ་གཡེར་ཤིང་
རང་ཤི་རུས། །སྤང་རྒྱན་ནག་པོ་ཁམ་བུའི་མེ་ཏོག་བསྣན། །ཕག་རིལ་ འབྲུམ་བུ་ནང་དུ་
ཉ་ལོགས་པ་ནད་པ་རང་གི་དྲི་ཆུས་ཕུལ། ཐང་གིས་ཕུལ་ ཤིང་མངར། པས་འབྲུམ་པ་ཐོན། །ཚེ་
ཟད་མ་གཏོགས་མི་འཆི་མཁའ་འགྲོའི་གསུང་། །ཅུ་གང་གུར་གུམ་གླ་རྩི་གི་ཝང་དང་།
།སྦལ་རྒྱབ་མདུང་རྩེ་གངས་ཐིག་རྒྱ་ཡི་མཚལ། །སྟག་ཤ་གུ་གུལ་དངུལ་ཆུ་འབྲུམ་ཤི་
རུས། །དྲང་སྲོང་རིན་ཆེན་དཔལ་གྱི་ལུགས་ཡིན་ཀྱང་། །འབྲུམ་པ་རྫོགས་ནས་བ་
རུའི་ཆིག་ཐང་འམ། །སེར་རྒོད་སྐྱེར་ཤུན་དངུལ་ཆུ་མུ་ཟི་དང་། །ཆུ་སེར་སྨན་གསུམ་
སྦྱར་བས་སྐྱེམ་བར་འགྱུར། །དོན་སྣོད་གང་བ་བདེ་ཡི་གཉེན་པོ་བསྟེན། །སྲུང་བའི་
ལག་ལེན་ལོགས་སུ་བྲིས་ལ་ལྟོས། །བཙོན་སྡུག་གྱུར་ན་གནམ་ལྕགས་ཟིལ་བ་ཡི། །རྩ་
ལྟོས་ལམ་ནས་སྦྱང་བ་འཆི་བཅོས་ཡིན། །འབྲུམ་དཀར་ཐར་ཕྱིར་བགོ་བ་འདི་ལྟར་
བྱ༑ ༑ཁམས་མཐུན་བདུན་ཟུར་མིན་པའི་མི་ཞིག་གིས། །འབྲུམ་སྐོགས་བླང་ལ་ཉེར་
གཅིག་འོ་མར་སྦང་། །གླ་རྩི་གི་ཝང་རྒྱ་ཚྭ་ཤིང་མངར་བཏབ། །ཞག་གཅིག་ལྟོ་སྦྱང་
ཐོ་རངས་གཡེར་མ་དང་། །ཤིང་མངར་ལྕམ་པ་འུ་སུ་ཐང་བཏང་བའི། །ཉི་ཤར་དུས་



ཟུར་རྒྱན།
263
སུ་འབྲུམ་སྐོགས་སྨན་བཅས་འཐུང་། །ཉིན་གཉིད་མི་ལོག་རུལ་སྐྱུར་ཚྭ་མི་ཟ། །སྤྱོད་
ལམ་དྲག་ཤུལ་སྤང་བའི་ལྔ་བདུན་ནམ། །ཞག་དགུའི་མཚམས་ནས་ལྡང་བར་ལག་
བླང་ཡིན། །ཟས་དང་སྤྱོད་ལམ་ཚ་བ་སྤྱི་དང་འདྲ། །
བག་གེའི་སིབ་པ་བཅོས་པའི་ཟུར་རྒྱན་ནི། །ཐོག་མར་ཆུ་བསྐོལ་ཚ་མོ་
ཐང་འགའ་བཏང་། །དེ་ནས་ནོར་བུ་ཆུ་མདུང་ཆུ་ཐང་ འབོབ་ཐང་ཡང་བཏང་། སྟེང༌། །གུ་
གུལ་བསྣན་པའམ་མགོ་གཟེར་ཨ་ཕྱག་དང་། །མི་ཐོད་འབྲུག་རུས་ཏིག་ཏ་བསྣན་པ་
ནི༑ ༑གྲང་ཤུམ་མ་ཆག་བར་དུ་བཏང་བར་བྱ། །བྱ་ཁྱུང་ལྔ་ ཨ་རུ་༠༧༥། སྨན་ཆེན་༡༡༠།
རུ་རྟ་༠༤༠ ཤུ་དག་༠༢༠། གླ་རྩི་༠༡༥ སྟེང་སྟག་ཤ་༠༡༤ གུ་གུལ་ནག་༠༢༠། །དངུལ་ཆུ་
༠༥༧ ཚ་བ་དུལ་ མུ་ཟི་ སེར་པོ་ ༠༣༠ ཀྱི་ལྕེ་༠༣༢ ཧོང་༠༢༤ ལེན་དང་། །གི་ཝང་༠༢༨
སྤང་རྩི་༠༤༤ བསྣན་པའི་སྦྱོར་སྡེ་ལ། །དཔའ་བོ་བཅུ་གསུམ་ཞེས་གྲགས་མཆོག་ཏུ་
བསྔགས། །སྤྲུ་ནག་ཉེར་དགུ་སྨན་སེར་ཆེན་མོ་དང་། །བདུད་རྩི་སྨན་ནག་སྤང་རྩི་
བཅུ་གཉིས་སོགས། །འདི་ལ་ཕན་ཕྱིར་བཅོས་གཞན་བྲི་མི་དགོས། །ཟས་དང་སྤྱོད་
ལམ་ཚ་བ་སྤྱི་དང་འདྲ། །འོན་ཀྱང་དམར་གྱི་སད་མདའ་བྱ་མི་གྲུབ། །ཆང་ཆུ་བསྲེས་
པའི་སད་མདའ་རིམ་བཞིན་བསྐྱེད། །དོན་སྣོད་གནད་སྟེང་འཁྱོགས་ན་འཁྲུལ་བཞིན་
བཅོས། །ཁ་བྱང་དཔེ་བལྟས་ཙམ་གྱི་བྲིས་པ་མིན། །ཞལ་ཤེས་ལག་ཏུ་བླང་པའི་རིམ་
པའོ། ། འོག་ཏུ་བཤད་པའི་དངུལ་ཆུ་བཅོ་བརྒྱད་ཀྱང་ཆུ་སེར་ཤས་ཆེ་བ་ལ་བཟང་།
དེ་ནས་ཆམ་པ་བཅོས་པའི་ཟུར་རྒྱན་ནི། །འདི་ལ་སྲུང་བྱེད་གདམས་པ་མང་
ལགས་ཀྱང་། ། ཡང་བ་ཙན་ནས་ཐུབ་པ་མ་མཐོང་བས། །མ་བྲིས་ཆམ་པ་འབྱུང་འཕྲལ་
མི་སྨྲ་བ། །ཁང་སྟོང་ཞིག་ཏུ་ཕྱིན་ནས་འདི་སྐད་བརྗོད། །ཨ་ཁུ་ང་ལ་ཆམ་པ་བྱུང་ཟེར་
བ༑ ༑ལན་གསུམ་བརྗོད་ལ་མི་ཡིས་མི་ཚོར་ཟབ། །ཡང་ན་ཆམ་པ་མི་ལ་མ་བཤད་
གོང་། །རང་གི་ལྷམ་ཕུད་ལྷམ་ནང་ཁ་སྦྱར་ལ། །ང་ལ་ཆམ་པ་བྱུང་ཟེར་ལན་གསུམ་
བརྗོད། །ལྷམ་སྣ་རང་སྣ་ཕར་འཕུར་ཚུར་འཕུར་གསུམ། །མི་གཞན་མཐོང་ཚོར་མེད་



264
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
པར་བྱས་པས་ཕན། །ཡང་ན་རང་གི་རྐང་གཡས་ཐེ་བོང་གི །སྣ་གཡོན་དམྱེ་ཞིང་རྐང་
གཡོན་སྣ་གཡས་དམྱེ། ། ཨ་ཁུ་ང་ལ་ཆམ་པ་བྱུང་ཟེར་བརྗོད། །ཕན་པ་ལག་བླང་མན་
ངག་ངོ་མཚར་ཅན། །སྣ་ཆམ་སྣ་ཚ་སྣ་ཆུ་འཛག་པ་ལ། །དཀར་ནག་རས་སྔོན་ན་གི་
ཨར་ནག་དང་། །ནས་འབྲུ་བདུན་དང་ཝ་ཏའི་འབྲས་བུ་དང་། །གུ་གུལ་ཤ་ཚིལ་སྦྱར་
བ་མ་བསྲེགས་པས། །དུ་བ་སྣ་ལ་བདུག་པས་སྣ་ཆམ་སེལ། །གུ་གུལ་སྤོས་དཀར་
གླ་རྩི་ཨ་རུ་ར། །མེར་བསྲེགས་བདུག་པ་སྣ་ཡི་ཆམ་པ་སེལ། །གྲེ་ཆམ་གྲེ་བ་ཚ་ཞིང་
འགག་པ་ལ། །ཨ་རུ་སྟར་བུ་འཛིན་པ་ལི་ཤི་དང་། །བོང་དཀར་ཕྱེ་མ་གྲེ་བའི་ཕུགས་
སུ་བཏབ། །མཆིལ་མ་མི་སྐྱིད་དལ་ཙམ་ལྕེ་མནན་སྡོད། །དེ་འདྲ་ལན་འགའ་བྱས་ན་
སེལ་བར་འགྱུར། །ཡང་ན་ཅུ་གང་གུར་གུམ་གངས་ཐིགས་དང༌། །རུ་རྟ་གུ་གུལ་ག་
དུར་ཤིང་མངར་ཕྱེ། །རས་ནང་བཏུམ་ལ་ཁ་མུར་བྱས་པས་ཕན། །ཟས་བཅད་མྱོང་
བར་བྱས་པའི་མཆོག་ཏུ་ཕན། །དེས་མ་ཞི་ན་འབོལ་ཐང་སྨིན་པར་བཏང་། །འཛིན་པ་
༡༠༠ གི་ཝང་༣༠༠ རེ་ལྕག་༡༠༠ མེ་ཏོག་༡༠༠ དང་། །གོང་ཐོག་འབྲུ་༡༠༠ དང་གླ་རྩི་
༠༢༠ གུ་གུལ་༡༠༠ དང་། །ཅུ་གང་༡༠༠ གུར་གུམ་༠༥༠ བོང་ང་དཀར་པོ་༢༠༠ དང་།
།བྲག་ཞུན་༢༠༠ སྟག་ཤ་༡༠༠ ལུག་མུར་༡༠༠ སྤང་རྩི་༢༠༠ དང་། །ཙནྡན་དཀར་པོ་
༡༠༠ བཅས་སྦྱར་ཆམ་འཇོམས་ཀྱི། །དཔའ་བོ་བཅུ་བཞི་ སྙིའི་མེ་ཏོག་ཟེར་སྲོལ་ཡང་ཡོད་
ཞེས་པའམ་ཟླ་ཐིག་གྲགས། །ཌཱ་ཀིའི་ཞལ་ལས་བྱུང་བའི་གདམས་ངག་ཡིན། །བོང་
ང་༡༠༠ ཨ་རུ་༡༥༠ མ་ནུ་༡༩༠ གུ་གུལ་༠༡༡ དང༌། །སྤང་རྩི་༠༥༠ ཧོང་ལེན་༠༩༠
ག་དུར་༠༩༠ སྲོ་ལོ་༡༢༠ དཀར། །སྟག་ཤ་༡༠༠ དང་བཅས་ཁྱུང་སྔོན་དགུ་པའོ། །གློ་
ཆམ་གྲེ་བ་བབ་པའི་བདུད་རྩི་ཡིས། །གཡའ་ཁྱི་རེ་ལྕག་འཛིན་པ་སྤང་རྩི་དང་། །སྟག་
ཤ་ལུག་མུར་བོང་དཀར་ཆ་མཉམ་ཕྱེ། །ཆམ་འཇོམས་སྔོ་དགོད་ཆེན་པོའི་སྦྱོར་བ་
ཡིན། །ཚ་བ་སྟོབས་ཆེན་ཚ་རིམས་སྤྱི་བཞིན་བཅོས། །ཆམ་འཇུག་སྨན་ལ་ལྷ་ལོའི་
སྨན་དམར་མཆོག །



རྒྱུར་རྒྱན།
265
གཉན་ནད་བཅོས་པའི་ཟུར་རྒྱན།
ས་གསུམ་སྐྱེ་དགུའི་འདྲེན་པ་སྨན་གྱི་རྒྱལ། ། སྙིགས་དུས་འགྲོ་ལ་བརྩེ་
དགོངས་པདྨ་འབྱུང༌། །ཡེ་ཤེས་ལྔ་ལྡན་མཁའ་ལྡིང་དབང་པོ་བཅས། །གུས་པས་
སྐྱབས་མཆི་འགྲོ་ཕན་ཉེར་འཚོ་མཛོད། ། སྙིགས་དུས་སེར་སྐྱ་ཕོ་མོ་ཐམས་ཅད་
ཀྱིས། ། ཚུལ་ལྡན་སྤྱོད་པ་མི་བྱེད་དུས་ངན་ཟེར། །དུས་ངན་རྒྱུ་དེ་སྤྱོད་ངན་ཉིད་ལས་
བྱུང་། ། རྒྱུ་ལས་འབྲས་བུ་འབྱུང་བ་ཆོས་ཉིད་སྟེ། །དེ་རྒྱུ་ལས་བྱུང་མ་མོ་མཁའ་འགྲོ་
འཁྲུག །གཉན་དང་སྡེ་བརྒྱད་དྲག་ཤུལ་རླུང་ལྟར་འཚུབས། །རྣམ་མང་ནད་ཀྱིས་འགྲོ་
བའི་སྲོག་ལ་འཚེ། །བཅོས་པའི་ལོང་མེད་ཕོག་མ་ཐག་ཏུ་འཆི། །བཅོས་ཚུལ་ལོག་པ་
ངོས་ཟིན་བརྟགས་པ་དཀའ། །བཅོས་ཐབས་ལག་ལེན་གནད་དུ་མ་ལྡན་ན། །བཅོས་
པའི་ཕན་མེད་བྱ་གྲིབ་དེད་པ་འདྲ། །རང་གཞན་སྲུང་ཐབས་ཟབ་གནད་མ་ལྡན་ན། །གོ་
མེད་སྐྱེས་བུ་གཡུལ་དུ་ཞུགས་པ་འདྲ། །དེས་ན་ཁོ་བོའི་སྔོན་ཆད་མ་གྲགས་པའི། །
བཅོས་ཐབས་བྲི་བྱ་འགའ་ཡང་ཡོད་མིན་ཏེ། །སྔོན་གྲགས་བཀའ་བསྟན་ལ་ལ་རྒྱས་
དྲག་པ། །ལ་ལ་བསྡུས་ཤིང་འགའ་ཞིག་འཐོར་བ་སོགས། །ལ་ལ་ལག་ལེན་མེད་པ་
འཇམ་བཤད་པ། །སྣ་ཚོགས་མཐོང་ཚེ་ལྷག་བསམ་དཀར་པོ་ཡི། །དྲག་པོའི་གཉན་
ནད་བཅོས་པའི་ཟུར་རྒྱན་བྲི། །འདི་ལ་སྲུང་ཐབས་གདམས་པ་ལོགས་སུ་བཀོད། །དབྱེ་
བ་བརྟགས་ཚུལ་ལྷན་ཐབས་རང་ལ་ལྟོས། །དང་པོ་མགོ་གཟེར་བཅོས་པའི་ཟུར་རྒྱན་
ནི༑ ༑མི་ཐོད་འབྲུག་རུས་ཐང་ཁྲོམ་དཀར་པོ་དང་། །ཕུར་ནག་གུ་གུལ་ཐང་ནི་ལན་
འགའ་བཏང་། །ཕྱེ་མ་གླ་གུལ་ཤིང་ཀུན་ཤུ་དག་དང་། །བོང་ང་ཝ་རྟ་མུ་ཟི་བྱི་ཏང་
ཀ ༈ཤ་ཚིལ་དངུལ་ཆུ་འབྲུག་རུས་མི་ཐོད་དང་། །ཏིག་ཏ་སྦྱར་བའི་ཕྱེ་མ་ཁོག་ཏུ་
བཏང་། །ཕུར་ནག་སྤུ་བ་དཀར་ནག་སྒོག་སྐམ་དང་། །ཐང་ཁྲོམ་དྭ་བའི་རྩ་བ་ཨ་དཀར་
དང་། །གཡའ་ཁྱི་ཤ་བ་ར་དང་ཕག་གི་ཚིལ། །མ་རུ་རྩེ་དང་ཤིང་ཀུན་བྱི་ཏང་ཀ ། ཤུ་



266
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
དག་བཅས་པ་རྟ་གསེབ་སྦང་ཁུ་ཡི། །འདམ་བཏག་བྱས་པ་མགོ་ལ་བྱུག་པ་ཡིས། །ཕན་
པ་ལག་ལེན་ཡིན་ཞེས་མཁས་འགའ་གླེང་། །གཞན་ཡང་སྨན་སེར་ཆེན་མོ་མཆོག་ཏུ་
བསྔགས། །ཡ་མ་ཤེས་ཆེ་གླ་བའི་མཇུག་མ་དང་། །ཕག་གི་སྡེར་མོ་བདུག་པས་
འཕྲལ་དུ་བདེ། །མགོ་བཤལ་ལག་ལེན་ལོགས་སུ་བྲིས་ལ་ལྟོས། །གཉན་རིགས་ཀུན་
གྱིས་མ་ཐུབ་བཤལ་གྱིས་སྦྱང་། །དྲག་པོ་བཅུ་གསུམ་ལག་ལེན་ལོགས་སུ་བསྟན།
༼༽ །གྲེ་བར་བབ་ན་གེགས་༼གག་༽བཅོས་ཟུར་རྒྱན་ནི། །ཀྱི་ལྕེ་སྤང་རྩི་སྤང་རྒྱན་
དཀར་པོ་གསུམ། །མེ་ཏོག་གསུམ་གྱི་ཕྱེ་མའི་གག་ལྷོགས་འཇོམས། །སྦལ་ནག་ཤ་
དང་ཉ་ཆུང་གླ་རྩི་དང་། །རྒྱ་ཚ་སྤྱང་ལྕེ་གསེར་སྒོང་ཐང་ཁྲོམ་འབྲུ། །ལོ་གྲངས་ བཏབ་
ཡུལ་མིའི། གཉིས་འགྱུར་སྦྱར་བ་སྐྲངས་སྟེང་བླུགས། །ནད་ཡུལ་གཏིང་ནས་འདོན་པ་
ལག་ལེན་ཡིན། །ཤིན་ཏུ་སྐྲངས་ཆེ་སྨན་མི་འགྲོ་བ་ལ། །ལྕེ་ཟོར་ལག་ལེན་ཚུལ་
བཞིན་གཤགས་པ་གཅེས། །འདི་ལ་སྨན་ལས་སྔགས་ཉིད་ཕན་ཆེ་བའི། །སྲུང་
སྔགས་ཟབ་མོ་ལོགས་སུ་བྲིས་ལས་ལྟོས། ༼༽ །གཟེར་ཐུང་གློ་ཚད་ཅེས་སུ་གྲགས་
པ་ཡི། །ངོ་བོ་གཉན་ནད་སྟོད་དུ་བབ་པ་ལས། །ཁྲག་འཁྲུག་དག་གི་རྒྱུ་བྱས་གཟེར་
ཆེ་བས། །བཅོས་ཐབས་ཟུར་རྒྱན་ཕན་བྱེད་གདམས་པ་ནི། །སླེ་ཏྲེས་གཙོ་བསྐྱེད་
ནོམ་བུ་ཆུ་མདང་གིས། །མི་བྱེར་བསྡུ་ཞིང་རང་གནས་སྨིན་པར་བྱེད། །ཨ་ཕྱག་
གཟེར་འཇོམས་གཉིས་དང་ཤ་ཆེན་དང་། །བོང་ང་སྟག་ཤ་གི་ཝང་གླ་བའི་རྩི། །ཀོ་བྱི་
ལ་དང་སྒོག་བསྲེགས་ཐལ་བ་བསྣན། །སྦྱོར་བ་འདིའམ་ཡང་ན་འཛིན་པ་དང༌། །བོང་
ནག་གུ་གུལ་སྤྲུ་ནག་ཤུ་དག་དང་། །གླ་རྩི་དངུལ་ཆུ་གྲི་ཤ་མུ་ཟི་ནག །ཨ་ཕྱག་གི་
ཝང་སྦྱར་འདི་གུ་གུལ་གྱི། །ཐང་གིས་ཕུལ་བས་ཕན་པ་ལག་བླངས་ཡིན། །དོན་སྣོད་
གང་སྟོང་གཟེར་དང་གང་ལ་བབ། །རང་རང་ལེའུ་བཞིན་དུ་བཅོས་པས་འཚོ། །མ་
ཐུབ་དྲག་པོ་བཅུ་གསུམ་བཤལ་གྱིས་སྦྱང་། །ཡང་ན་ཁ་ལ་རྒྱས་འདེབས་དག་ཀྱང་
འཕྲོད། ༼༽ །ཕོ་བ་གཉན་བབ་ཕོ་གླང་ཞེས་གྲགས་པ། །བཅོས་ཐབས་ཟུར་རྒྱན་ཐང་
ནི་ཕག་ཐལ་དང་། །བྲག་ཞུན་ཕུར་མ་དྲེས་མའི་གེ་སར་སྦྱར། །ཨ་རུ་ཞོ་བཞི་བོང་ང་



ཟུར་རྒྱན།
ཞོ་དོ་སྦྱར། །རུ་རྟ་ཞོ་གང་ཤུ་དག་ཞོ་ཕྱེད་དོ། །གླ་རྩི་སྐར་ལྔ་རྒྱམ་ཚྭ་༠༡༨ པི་ལིང་
༠༡༠ དང་། །གསེར་མེ་༠༢༨ མ་རུ་རྩེ་༠༡༡ དང་ཐང་ཁྲོམ་༠༢༥ དང༌། །ཕག་ཐལ་
༠༠༢ བྱི་ཏང་ཀ་༠༡༥ དང་ཕུར་ནག་༠༣༧ བཅས། །ཕོ་གླང་འཇོམས་པའི་སྨན་
མཆོག་ བསེ་སྦུར་ཡན་ལག་མ་ཉམས་དང་ཐང་ཁྲོམ་དཀར་པོའི་འབྲས་བུ་ལྷུན་སྡིངས་བར་འདོད་དོ། །ཤིན་
ཏུ་ཟབ། །གཉན་ཁ་མཆོག་ནག་རུ་རྟ་༡༠༥ སེ་འབྲུ་༠༡༠ དང་། །བ་ཤ་ཀ་༠༡༠ དང་
སུག་སྨེལ་༠༡༧ པི་པི་ལིང་༠༧༠། །སྐྱུ་རུ་༠༡༠ ཐང་ཁྲོམ་༠༡༠ བྱི་ཏང་ཀ་༠༡༠ དང་
ཨ་རུ་ར་༠༡༠། །གི་ཝང་༠༡༠ བསྣན་པའི་རུ་རྟ་བཅུ་པ་སྟེ། །ཕོ་གླང་འཇོམས་བྱེད་
ལྷུན་སྡིངས་མཁས་པའི་ལུགས། །མ་ཐུབ་བཤལ་གྱི་ལག་ལེན་ཚུལ་བཞིན་གྱིས། ༼༽
། རྒྱུ་གཟེར་བཅོས་པའི་ཟུར་རྒྱན་ཆེར་ཟབ་པ། །དུས་མཐའི་དབང་གི་འགྲོ་ལ་བརྩེ་
བས་བྲིས། །འདི་ཉིད་གསང་བའི་སྨན་ཉིད་ངོས་ཟིན་ན། །སྦྱོར་བ་ཟབ་དང་མི་ཟབ་ལ་
མི་ལྟོས། །ཁ་ཐེང་ཙམ་གྱི་མི་འཆིའི་གསང་སྨན་ནི། །གཙང་མའི་མངལ་ཁྲག་ཡང་ན་
རྒྱུད་མེད་ཁྲག །རི་བོང་ཀླད་པ་བྲག་སྐྱའི་མེ་ཏོག་དང་། །ཧ་ལོ་དཀར་པོ་བཅས་
རྣམས་གཙོ་བོར་ཡིན། །ནད་འདི་སྨིན་བྱེད་ཐང་སྟེར་མི་དགོས་ཞིང་། །བྲག་ཞུན་༠༢༣
གུར་གུམ་༠༠༦ དོམ་མཁྲིས་༠༠༧ སུག་སྨེལ་༠༠༩ དང་། །བོང་དཀར་༠༡༡ སྲིང་ཀུ་
༠༠༩ གླ་རྩི་༠༡༣ ཨ་རུ་ར་༠༢༠། །ག་དུར་༠༡༤ སྨན་ཆེན་༠༥༠ ཤུ་དག་༠༠༩ རུ་རྟ་
༠༡༠ དང་། །ཕག་ཐལ་༠༡༦ བྲག་ཁྱུང་ཞེས་གྲགས་དེ་ཡི་སྟེང་། །གོང་གི་ ཏིལ་ནག་རི་
བོང་ཀླད་པ་དོམ་མཁྲིས་མིའི་རྒྱུ་མ་རྣམས་བཏང་སྲོལ་ལྷུན་ལུགས་ལ་ཡོད། གསང་སྨན་བཞི་པོ་
སྦྱར་བཏང་བའི། །ཕན་བྱེད་གདམས་པའི་རིམ་པ་ལག་བླང་ཡིན། །ཟུག་གཅོད་འཁྲུ་
གཅོད་ཅིག་ཅར་འབྱུང་བ་ཡིན། །སྒོག་བསྲེགས་ཐལ་བ་འཛིན་པ་བྲག་ཞུན་དང་། །སྤང་
རྩི་བོང་དཀར་དུག་ཉུང་གླ་བའི་རྩི། །དོམ་མཁྲིས་རེ་སྐོན་གསང་སྨན་བཞི་སྦྱར་བ། །
སྨན་ནད་ཐོན་པ་བཏང་བའི་འཁྲུ་བ་གཅོད། །རྒྱ་མཚལ་ཆ་གཉིས་གངས་ རང་ཤིའི་མགོ་
རུས་ཡང་བྱེད་ལྷུན་ལུགས་ལ་འཛིན་པ་བྱེད། ཐིགས་ཆ་གཅིག་དང་། །བྲག་སྐྱའི་མེ་ཏོག་དུག་
ཉུང་བོང་དཀར་དང་། །དོམ་མཁྲིས་སྦྲང་གིས་རིལ་བུ་དྲིལ་བ་བཏང་། །མཁྲིས་ཕྱེ་



26
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
བདུན་སྟེང་གསང་སྨན་བཞི་བསྣན་པས། །རྒྱུ་གཟེར་འཇོམས་པའི་དཔའ་བོ་སླེབ་
མཆོག་ཡིན། །ཤིན་ཏུ་གཟེར་ཆེ་འཕུར་སླེབ་བསྡར་ཕྱེ་ནི། །ཆུ་གྲང་གིས་ཕུལ་འཕྲལ་
དུ་བདེ་བ་སྟེར། །ཨ་རུ་བོང་དཀར་སྤང་རྩི་ཀོ་བྱི་ལ། ། རྒུན་འབྲུམ་འཛིན་པ་དཔའ་བོ་
དྲུག་སྦྱོར་ནི། །དམར་བཤལ་ནད་ལ་ཐེ་ཆོག་བདུད་རྩི་ཡིན། །བྲག་སྤོས་སྤང་རྩི་བྲག་
སྐྱ་བྱ་རྐང་བ། །ལྷ་མི་བཞི་སྦྱོར་དམར་བཤལ་ནད་ལ་ཟབ། །ཀནྡ་ཀ་རུ་གུར་གུམ་
དོམ་མཁྲིས་དང་། །ཤ་ཆེན་ཏིག་ཏ་བྲག་སྐྱའི་ཐང་གིས་ཕུལ། །གླ་རྩི་བོང་དཀར་དུག་
ཉུང་རེ་སྐོན་པ། །རྒུ་དྲུས་ཧ་ལོ་པག་ཐལ་བསྣན་པ་ཡི། །མཆོག་ཏུ་ཕན་པའི་ཟབ་
གནད་ལག་བླང་ཡིན། ། རྒྱུ་གཟེར་འཇོམས་པའི་དཔའ་བོ་སླེབ་ཆོག་ཡིན། །ཟས་ནི་ཚ་
མོའི་རིགས་རྣམས་རྒྱུ་མ་ཉིད། །རུལ་བས་སྤང་དགོས་མཁྲིས་ལེར་བཤད་པ་ཡི། །
བདུད་རྩི་སྨན་ནག་སྟེང་དུ་གསང་སྨན་བཞི། །བསྣན་པ་ནད་འདིས་གཉེན་པོ་ཆེར་ཟབ་
པ༑ ༑ཡིད་ཞིང་འཁྲུ་ཡི་མདོག་གི་ཁ་བསྒྱུར་སོགས། །སྦྱར་ཐབས་མང་ཡང་ཟབ་གནད་
འདི་ལས་མེད། ༼༽ །མེ་ལྕེ་འཁོར་ལོ་བཅོས་པའི་ཟུར་རྒྱན་ནི། །འདི་ནི་གཉན་རིམས་
པགས་པ་ལ་བབ་པའི། །འབྲུམ་པ་འབྱུང་ཞིང་སྨིན་བྱེད་ཐང་བཏང་རྗེས། །རིན་ཆེན་
སྦྱོར་བ་དངུལ་ཆུ་དུག་ཕྲལ་གཙོ། །མུ་ཟི་སེང་ལྡེང་ཁནྡ་བཟང་པོ་དྲུག །ཆུ་སེར་སྨན་
གསུམ་གུལ་ནག་བྱ་ཁྱུང་ལྔ། །སྟག་ཤ་མིང༌ བ་རུའི་ཆིག་ཐང་། ཆེན་སྦྱར་བ་མཆོག་ཏུ་
བསྔགས། །མ་ཐུབ་དྲག་པོ་བཅུ་གསུམ་བཤལ་གྱིས་སྦྱང་། ༼༽ །གཉན་རིགས་རྨེན་
ལ་བབ་པའི་རྨེན་བུ་ཞེས། །བཅོས་ཐབས་ཟུར་རྒྱན་སྨན་ནི་ཁྱུང་ལྔའི་སྟེང་། །དངུལ་ཆུ་
སྟག་ཤ་གུ་གུལ་སེང་ལྡེང་སྦྱང་། །ཡང་ན་དངུལ་ཆུ་བཅོ་བརྒྱད་མཆོག་ཡིན་ཞིང་། །
སྨན་གྱིས་མ་ཞི་སྲང་སྟེང་མེ་བཙས་བསྲེགས། །རྣག་ཏུ་བསྐུག་ལ་སྨིན་ནས་རྡོལ་བས་
སེལ། ༼༽ །ཡན་ལག་གཉན་བབ་ཧྲ་ལྷོག་བཅོས་ཐབས་ཀྱི། །ཟུར་རྒྱན་འདི་ལ་
སྔགས་ཉིད་གཙོ་ཆེ་བའི། །སྲུང་སྔགས་ཆེར་ཟབ་ལོགས་སུ་བྲིས་ལ་ལྟོས། །ཐང་ནི་
ཕུར་ནག་གུ་གུལ་སྟག་ཤ་བ། །ལན་འགའ་བཏང་བས་ཕན་ཞེས་མཁས་འགའ་གླེང་། །ནག་
འདམ་རིལ་བུ་མཆོག་ཏུ་བསྔགས་པ་ཡིན། །ཕྱུགས་པ་ཝ་རྟ་བོང་ང་ཆུ་དག་དང་། །སྤུ་



ཟུར་རྒྱན།
26
རྩ་བྱ་ཕོའི་ཟེ་བ་སྦྲུལ་གྱི་ཚིལ། །ཕག་སྣ་ངང་སེར་མཁྲིས་པ་རྟ་བོན་ཐལ། བྱ་འོང་ཐུན་
ནམ། །གུ་གུལ་རྡོ་དྲེག་གླ་རྩི་ཕུར་མ་སྦྱར། །བྱུགས་པ་བྱས་ན་ཕན་ཞེས་བཞེད་པ་
ཡིན། ༼༽ །དེ་ནས་ ཨ་རུ་ཤུ་དག་ལྷུན་ལུགས། ལྷོག་པ་བཅོས་པའི་ཟུར་རྒྱན་ནི། །འདི་ནི་
སྨན་སྔགས་གསུམ་དུ་སྦྲེལ་དགོས་པའི། །ཝ་རྟ་ཁ་འབུས་དུས་སུ་བརྐོས་པ་ཡི། །
ཆུར་བཀྲུས་ལེགས་སྐམ་བརྡུང་ལ་ཁུ་བ་བསྐོལ། །ཁཎྜ་ལེགས་པར་བྱས་ལ་ཁྱུང་ལྔ་
དང༑ ༑གུ་གུལ་སྟག་ཤ་མིང་ཅན་ལྕགས་ཀྱུ་དང་། །གྲི་ཤ་རེ་ལྕག་སྙན་གྱི་རྭ་ཅོ་དང་། །
ལྡོང་རོས་མུ་ཟི་སེར་ནག་གླ་རྩི་དང་། །ཨ་ཝ་རྩ་མཁྲིས་སྤྲ་ནག་མུ་རུ་རྩེ། །ཕུར་ནག་
བྱི་ཏང་སྤོས་དཀར་ཐལ་དཀར་རྡོར། །སོ་མ་ར་ཙ་ཀྱི་ལྕེ་བྱ་རྒོད་སྤོས། །སྦྱར་བའི་
རིལ་བུ་ ཝ་རྟའི་མིང་སྦྱོར་ཆེན་མོ་ཡིན། སྲན་མ་ཙམ་དུ་དྲིལ། །ལྔ་བདུན་དགུ་སོགས་ནད་
སྟོབ་སྦྱར་ལ་བཏང་། །སྨན་ནད་ཆེ་ན་སྐྱོ་ཚ་སྣུམ་འདན་བཏང༌། །གཉན་ཁ་ཆོག་ན་
དངུལ་ཆུ་བཅོ་བརྒྱད་བཏང་། །མ་ཐུབ་དྲག་པོ་བཅུ་གསུམ་བཤལ་གྱིས་སྦྱངས། ༼༽ །
གཉན་རིམས་ཤ་རུས་རྩར་འགྲིམ་བཅོས་ཐབས་ཀྱི། །ཟུར་རྒྱན་ཁྱུང་ལྔའི་སྟེང་དུ་
དངུལ་ཆུ་དང་། ཀླུ་བདུད་རྡོ་རྗེ་བྲག་སྤོས་མིང་ཆེན་ནག བ་ལུ་དང་དོམ་གྱི་ཐུན་བཏང་སྲོལ་
ལྷུན་ལུགས། །བཏང་ངམ་ཡང་ན་ཝ་རྟའི་མིང་སྦྱོར་འཕྲོད། །རྨེན་བུའི་སྐབས་བཞིན་
བཅོས་ན་ཕན་པར་འགྱུར། ༼༽ །འཛུམ་བུ་ལྟག་དགྱེ་གཉན་ནད་བཅོས་ཐབས་ཀྱི། །
ཟུར་རྒྱན་ཐང་ནི་ཕུར་ནག་གླ་གུལ་དང་། །ཕག་བྲུན་རྒྱ་སྐག་ཚོས་དང་སྟག་ཤ་བཏང་། །
སྨན་ཆེན་ཤུག་ཚེར་གླ་རྩི་ཕུར་མོ་ནག །གུ་གུལ་སྟག་ཤ་ལྡོང་རོས་ཨ་རུ་ར། །ཤ་
ཆེན་ཤུ་དག་དྲི་ཆེན་སྦྱར་བ་དྲིལ། །གཉན་འཇོམས་རྡོ་རྗེ་ཞེས་གྲགས་མཆོག་ཏུ་ཕན། །
ཡང་ན་ཝ་རྟ་མིང་སྦྱོར་ཆེན་མོ་བསྔགས། ༼༽ །གཉན་རིམས་མཁྲིས་པ་རྩ་རྒྱུག་ཅེས་
པའམ། །རྒྱ་ནད་བྱི་ནད་མིག་སེར་ཅེས་བྱ་བ། །ནག་པོ་སུམ་མཁྲིལ་ཞེས་གྲགས་
གདུག་པའི་ནད། །བཅོས་པའི་ལོང་མེད་སྲོག་ལ་མྱུར་དུ་རྒྱུག །གུ་རུ་ཆེན་པོའི་བདུད་
རྩི་བུམ་པ་སོགས། །སྙིགས་དུས་ནད་འདིས་བཅོས་ཐབས་མང་གསུང་ཡང་། །ལག་
ཏུ་མི་ལོན་འཚོ་བྱེད་རྣམས་ཀྱང་སྡུག །ནད་འདི་ཕོག་པ་ཙམ་གྱིས་འགོས་ནད་ཅེས། །



270
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
དྲིན་ཆེན་ཕ་མ་ཡིན་ཀྱང་རོ་བཞིན་བོར། །འཚོ་བྱེད་རྣམས་ཀྱང་རང་ལ་འགོ་དོགས་
ནས༑ ༑བཅོས་མི་ཕོད་ཀྱང་ཕུག་ལྟར་སྡོད་པར་འགྱུར། །འདི་ལ་སྲུང་ཐབས་གནད་
དང་མ་ལྡན་ན། །གོ་མེད་སྐྱེས་བུ་གཡུལ་དུ་ཞུགས་པ་འདྲ། །བཅོས་ཐབས་ལག་ལེན་
མན་ངག་མ་ལྡན་ན། །མཚོན་ཆ་མེད་པའི་དཔའ་བོ་གཡུལ་ཞུགས་འདྲ། །སྲུང་ཐབས་
ཡི་གེ་ལོགས་སུ་བྲིས་ལ་ལྟོས། །བཅོས་ཐབས་ཟུར་རྒྱན་ཟབ་ལས་ཆེར་ཟབ་པ། །བྲི་
བ་མཁའ་འགྲོའི་ཚོགས་ཀྱིས་གནང་བར་སྩོལ། །ནད་འདི་མ་སྨིན་གོང་ནས་གཉེན་
པོས་བསད། །མ་ཐུབ་སྨིན་པས་དོན་ལ་བབ་པ་ཡིན། །སྲོག་ལ་རྒོལ་བས་བཅོས་ཀྱང་
ཕན་མེད་འཆི། །དེས་ན་ཐོག་མ་ཐག་ནས་གཉེན་པོ་བསྐྱེད། །གཉེན་པོ་ཕལ་ཆེར་
སྨན་སེར་ཆེན་མོ་མཆོག །དེ་ཡང་བདུན་ཐང་ལྟག་པར་སྤྱད་ལ་བཏང་། །སྤུ་ནག་ཉེར་
དགུ་ཕན་ཞིང་སྐབས་དང་བསྟུན། །འཛིན་པ་ཨ་རུ་གསེར་མདོག་མིང་ཅན་ནག །གི་
ཝང་གླ་རྩི་གྲི་ཤ་དྲི་ཆུས་ཕུལ། །མི་དོམ་མཁྲིས་པ་གླ་རྩི་བོང་ང་དཀར། །ཆུ་དྲུས་ཆོས་
སྨན་བྲག་ཞུན་ཡུང་བ་སྦྱར། །མཁྲིས་སྣ་བརྒྱད་ནི་ཉིན་གུང་མཚན་གུང་བཏང་། །གོང་
གི་གཉེན་པོ་གསུམ་པོ་དགོང་དུས་བཏང་། །གོང་གི་བྲག་ཁྱུང་བདུད་རྩི་སྨན་ནག་
དང་༑ ༑བོང་དཀར་བཅུ་གསུམ་གསུམ་པོ་གང་འོས་ནི། །ཞོགས་པར་བཏང་ཞིང་
གཏེར་སྟོན་ཉི་གྲགས་ལུགས། །དངུལ་ཆུ་རྟ་བོན་དོམ་མཁྲིས་གསུམ་སྦྱར་བ། །དྲི་
ཆུས་རིལ་བུ་དྲིལ་ལ་ཐོ་རངས་བཏང་། ། གུར་གུམ་གླ་རྩི་གུ་གུལ་བཟང་དྲུག་དང་། །རུ་
རྟ་ཤིང་ཀུན་ཞད་ཙམ་ག་བུར་ནི། །དྲི་ཐོན་ཙམ་དང་མུ་ཟི་སྨན་ཆེན་དང་། །ལྡོང་རོས་
གྲི་ཤ་ཤུ་དག་སྒོག་གཅིག་མ། །ལོ་བརྒྱད་དྲི་ཆུས་རིལ་བུ་ལེགས་དྲིལ་བ། །སྔགས་
འདི་ཁྲི་ཚོ་གསུམ་གྱིས་རབ་གནས་བྱ། །ཨོཾ་ཛྙཱ་ན་བྷ་ཨུ་ཏེ། །ཁ་རི་ཁ་རི་སྭཱ་ཧཱ། གུ་ཏི་
ནན། །ཞེས་གདབ་སྔགས་ཆུའི་ཐང་བྱས་ཉིན་ཕྱེད་བཏང་། །དཀར་པོ་ཆིག་ཐུབ་ཨ་རུ་
ཤུ་དག་ནག །བོང་ང་མུ་ཟི་ནག་པོ་གི་ཝང་དང་། གླ་རྩི་གུ་གུལ་ཤིང་ཀུན་རྒྱ་སྣག་
སྦྱར། ། འཕུར་སླེབ་རུ་རྟ་རྒྱ་མཚལ་ག་བུར་བཅས། །ར་དཀར་འོ་མས་རིལ་བུ་དྲིལ་པ་
ནི༑ ༑སྔགས་ཀྱིས་རབ་གནས་བྱས་ལ་ནུབ་དུས་བཏང་། །འདི་ནི་ལག་བླང་གནད་ཀྱི་



ཟུར་རྒྱན།
71
མན་ངག་ཡིན། །ག་བུར་དྲག་པོའི་སྦྱོར་བ་ལ་སོགས་པ། །གསོ་ཐབས་སྦྱོར་བ་མང་དུ་
གསུང་ལགས་ཀྱང་། །ལག་བླང་མེད་པས་མ་བྲིས་ལྷན་ཐབས་ལྟོས། །མ་ཐུབ་དྲག་པོ་
བཅུ་གསུམ་བཤལ་གྱིས་སྦྱངས། །ནང་ལྷོག་ཅེས་གྲགས་ལེའུ་ཐ་དད་དུ། །ལྷན་ཐབས་
ཉིད་ལས་གསུང་ཡང་དོན་དུ་ནི། །སུམ་འཁྲིལ་སྨན་རྒྱས་དོན་སྣོད་བབ་པ་ལས། །གཞན་
མེད་དེ་ཕྱིར་མ་སྨིན་དུས་ན་སྒྲིམ། ༼༽ །གཉན་ནད་མཁལ་རྩ་བབ་པའི་ཁ་མེད་
ཅེས། །བཅོས་ཐབས་ཟུར་རྒྱན་གཞུང་དུ་རྣམ་རྒྱལ་དགུས། །བཤལ་སོགས་བཅོས་
ཚུལ་གསུང་ཀྱང་ལག་བླང་མེད། །གནམ་ལྕགས་ཟིལ་བ་བཤལ་འདིས་ཕན་པ་
མཐོང་། །དངུལ་ཆུ་ཚང་འདུལ་མུ་ཟི་སེར་བོ་དང་། །བྱང་ང་དམར་ཁྲ་བར་གཤོགས་
ལྡན་པ་དགུ། །རྒྱ་ཚ་སྐར་དགུ་ཐང་ནུ་རེ་རལ་དང་། །གླ་རྩི་གུར་གུམ་ཤུག་ཚེར་ཧ་
ཤིག་བསྣན། །བཤལ་གྱི་འཇོམས་པ་ལག་ལེན་མྱུར་འགྲུབ་ཡིན། ༼༽ །གཉན་ནད་
འཁྱམ་པོ་ཞེས་གྲགས་མ་ངེས་པ། །ལྷོག་པའི་སྐྲ་འབུར་འབྱུང་ཞིང་ཆེར་མི་སྐྲངས། །
འདི་ཡི་གཉེན་པོ་དངུལ་ཆུ་བཅོ་བརྒྱད་ཡིན། །ཉ་ལྷོག་སྐབས་ཀྱི་བྱུག་པའང་འདི་ལ་
ཟབ༑ ༑གཉེན་རིམས་འབར་འབུར་འདི་གཉིས་དབྱེ་བ་མེད། །རྣ་རྩ་ཕུས་འདེབ་རྣ་སྟེང་
ཟ་འགྲམ་སྐྲངས། །གཉེན་པོ་ཝ་རྟ་མང་སྦྱོར་ཁྱུང་ལྔ་ལས། །གཉེན་པོ་གཞན་མེད་ངོ༌
བོ་གྲེ་ཆམ་ལ། །གཉན་བསྡོངས་དམན་ལྷགས་འདི་ཡི་གཉེན་པོ་ནི། །ཁྱུང་སྔོན་དགུ་
པ་གང་སྐྱེད་མཆོག་ཏུ་ཕན། །
སྤྱི་གཙུག་ནས་རྐང་མཐིལ་བར་གྱི་བཅོས་ཐབས།
ཨ་ཧོ། །སྙིགས་དུས་འགྲོ་བའི་དུཉྩཁ་ཐུན་གསུམ་གྱི། །ཉེར་འཁྲུགས་བདེ་
སྐྱིད་ལམ་བཟང་སྟོར་བའི་ཚེ། །རྒྱལ་དང་དེ་སྲས་ཐུགས་བསྐྱེད་ལྷ་ལམ་ངོས། །འོང་
པའི་བཅོས་ཐབས་རྟ་ལྗང་ཆེས་ཆེར་བཀྲ། །རྒྱས་བསྡུས་ལེགས་བཤད་གནད་དང་མི་
ལྡན་པའི། །སྣ་ཚོགས་ཆུ་འཛིན་འཐུག་པོའི་ཉེར་གཡོགས་ཚེ། །མཁས་མང་ཞལ་རྒྱུན་



272
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ལྷ་ཡི་མཁར་འཕགས་པའི། །དྲི་ཞིམ་བསེར་བུས་ནམ་མཁའི་གླང་པོའི་ཚོགས། །རབ་
གསལ་གནད་ཀྱི་མན་ངག་ཟེར་བསྟན་ཚེ། །ཁོ་བོས་བློ་གསལ་པདྨོ་མན་ངག་གི །
སྦྲང་རྩི་ཚིག་ཙམ་མིན་པའི་མངར་བའི་རོ། །འཆི་མེད་དཔལ་མངའ་སྲོག་མཐུད་བདུད་
རྩི་འདི། །བཅོས་ཐབས་མེད་པ་རོ་བཞིན་བོར་བ་ཡི། །ཅི་བྱ་གཏོལ་མེད་འགྲོ་ལ་བརྩེ་
བའི་བཞིན། །འཚོ་བྱེད་རྣམས་ཀྱིས་འདི་ནང་ཇི་ལྟ་བ། །བཅོས་ན་མི་བསླུ་ངེས་པ་
ཡིད་ཡང་དགེ །སྤྱི་བོའི་གཙུག་ནས་རྐང་པའི་མཐིལ་བར་གྱི། །བཅོས་ཐབས་ཟུར་
རྒྱན་ལག་བླང་ཞལ་ཤེས་ཀྱི། །མན་ངག་གནད་བྱ་རྒྱན་དེ་ཆབས་གཅིག་བཤད། །
དང་པོ་མགོ་ཡི་ནད་རིགས་བརྒྱད་གསུང་ཡང་། ། རླུང་གི་མགོ་འཁོར་མགོ་བོ་
འཐོམ་པ་ལ། །མེ་བཙའི་ལག་ལེན་ལོགས་སུ་བྲིས་ལ་ལྟོས། །མཁྲིས་པའི་མགོ་ནད་
མགོ་ཐང་གསུམ་གྱི་སྟེང་། །ལྷ་ཆུང་གསེར་མགོ་བསྣན་པའི་ཐང་བཏང་ཞིང་། །ཚ་
ཤས་ཆེ་ན་ཏིག་ཏ་བརྒྱད་པའི་སྟེང་། །འབྲུག་རུས་མི་ཐོད་ཨ་ཕྱག་ཚེར་སྔོན་གཉིས། །
སྦྱང་བཏང་མགོ་ནད་ཚ་མཁྲིས་སེལ་བའི་མཆོག །གྲང་ཤས་ཆེ་ན་གསེར་མདོག་ལྔ་
པའི་སྟེང་། །མགོ་ཐང་གསུམ་དང་གུར་གུམ་སྐྱུ་རུ་ར། །གོ་སྙོད་ཀོ་བྱི་ལ་སྦྱར་འཕྲལ་
དུ་བདེ། །གསེར་མདོག་གུ་གུལ་རུ་རྟ་གུར་གུམ་དང་། །བ་ཤ་ཀ་དང་གླ་རྩི་སྦྱར་བ་
ཡི༑ ༑རླུང་མཁྲིས་བད་ཀན་ཡ་མ་ཁྲག་རྐྱེན་གྱིས། །མགོ་བོ་ན་བའི་རིགས་ཀུན་
འཇོམས་པར་བྱེད། །འབྲུག་རུས་ཏིག་ཏ་གུ་གུལ་གསུམ་སྦྱར་བའི། །མགོ་ནད་འཕྲལ་
དུ་བདེ་བ་མན་ངག་ཡིན། །སྐྱུ་རུ་ཨ་རག་སྦང་བའི་ཁུ་བ་ནི། ། ལྕགས་ཕྱེ་བཏབ་པ་
མགོ་ཕྱུག་སྐྲ་ཆེན་སྐྱེ། །ཕ་ཝང་ཁྲག་གིས་སྐྲ་དང་སྨ་ར་སྐྱེ། ༼༽ །མགོ་སྲིད་བཅོས་
པའི་ཟུར་རྒྱན་ཕྱག་རྡོར་གྱི། །རིལ་བུ་སྦྱར་ཐབས་གུར་གུམ་ལི་ཤི་དང་། ། གླང་ཆེན་གི་
ཝང་བསེ་རུ་རྒྱ་མཚལ་དང་། །ཙནྡན་འཇམ་འབྲས་གླ་རྩི་བོང་ང་དཀར། །རུ་རྟ་ཨ་
བར་སྐྱུར་དང་བཅུ་གསུམ་སྟེ། འདི་ཕྱི་རྒྱུད་ལྟར་གུ་གུལ་བཅུ་གསུམ། །གུ་གུལ་ཤུ་དག་སྟོད་
ཇ་སྤོས་དཀར་དང་། །ཐལ་དཀར་སོ་མ་ར་ཙ་སྟག་ཤ་བ། །འཛིན་པ་དངུལ་ཆུ་ཚ་
འདུལ་སྦྱར་བ་ཡི། །རིལ་བུ་ནམ་མཁའི་མདོག་འདྲ་ལེགས་དྲིལ་བ། །ཡ་མ་འཇོམས་



ཟུར་རྒྱན།
7
ཕྱག་རྡོར་གྱི་སྔགས་བཏབ། བྱེད་རྡོ་རྗེ་ཕ་ལམ་ཡིན། །ཡང་ན་ཕུར་ནག་སྤུ་བ་དཀར་ནག་
གཉིས། །སྨན་ཆེན་སྒོག་སྐྱ་ཐང་ཁྲོམ་དྭ་བའི་རྩ། །དཀར་སྒང་སྲིན་ཅན་ཤ་བ་ཕག་
གི་ཚིལ། །མ་རུ་རྩེ་དང་ལང་ཐང་ཤིང་ཀུན་དང་། །བྱི་ཏང་ག་དང་ཤུ་དག་སྦྱར་བའི་
ཕྱི༑ ༑རྟ་གསེབ་སྦྱང་ཁུའི་སྦང་ནས་མགོ་བོར་བྱུག །ཡ་མའི་ནད་རིགས་ཚ་གྲང་
མཐའ་དག་འཇོམས། །མགོ་ཐང་གསུམ་པའི་སྟེང་དུ་གུར་གུམ་དང་། །གཡའ་ཁྱི་ཨ་
ཕྱག་འཛིན་པ་བོང་ང་དཀར། །དོམ་མཁྲིས་གངས་ཐིགས་གསེར་གྱི་མེ་ཏོག་དང་། །
ཐང་ཁྲོམ་དཀར་པོ་རྡོ་དྲེག་སྦྱར་བ་ལ། །མན་ངག་གུར་གུམ་བཅུ་གསུམ་ཞེས་གྲགས་
པ༑ ༑མགོ་ནད་ཡ་མ་འཇོམས་པའི་སྨན་མཆོག་ཡིན། །ཁྲག་ཤས་ཆེ་ན་གཏན་ཞིང་
གྲང་གྱུར་ན། །མེས་བསྲེགས་འདུས་ན་ལོག་ནོན་མགོ་བཤལ་བཏང་། ༼༽ །མིག་
ནད་བཅོས་པའི་ཟུར་རྒྱན་ནད་རིགས་བདུན། །སྐམ་ཞིང་ཚ་ན་ཚ་ལ་མ་བཏུལ་བ། །སྐྱེར་
ཁན་གུར་གུམ་ཕྱེ་མ་བཏབ་པས་ཕན། །རྒྱན་ཞིང་ཚ་ཞིང་ཚ་ལ་མེ་ལ་བསྲེགས། །གོང་
བཞིན་སྦྱར་བཏབ་ཕན་པ་ལག་བླང་ཡིན། །མི་རུང་དུང་དང་རྒྱ་ཚ་མེར་བསྲེགས་པ། །
ལག་ལེན་ སྦུ་གུའི་རྩེ་སྦྱར་ཕུའི་བཏང་། ཇི་བཞིན་བྱས་པའི་ལིང་རོ་དང་། །ར་སོགས་
གཅོད་པའི་ལག་ལེན་མྱོང་འགྲུབ་ཡིན། །དགེ་སློང་ཚུལ་ཁྲིམས་ལྡན་པའི་སྒྲ་སྦྱར་
ལ༑ ༑ལྕགས་སྣོད་གས་མེད་དག་གི་དཀྱིལ་དུ་ནི། །སྐྲ་ནི་ཚོམ་གཅིག་བསྲིང་བ་དེ་ཡི་
སྟེང་། །རྒྱ་ཚ་ཐུན་གཉིས་ཛཱ་ཏི་རྡོག་པོ་གཅིག ། ཚ་ལ་དང་ནི་གསེར་མདོག་ཐུན་
གཉིས་རེ། །སྦྲུལ་ཤ་ཐེབ་ཙམ་ག་བུར་ཞད་ཙམ་གཅིག །སྤོས་དཀར་འཁྱོར་བ་གང་
གི་སྦྱར་བའི་ཕྱེ། །བླུགས་ལ་དེའི་སྟེང་སྐྲ་ཡི་ཡམ་ཙམ་བཀབ། །ཟངས་སྣོད་སྟེང་དུ་
སྦུབ་ལ་བར་འདག་སྦྱར། །མེས་བསྲེགས་དུད་པ་མ་ཤོར་ལྕགས་སྣོད་ཞབས། །དཀར་
པོ་སོང་ན་མེ་བཅད་ཟངས་སྣོད་ལ། །ཆག་པའི་དྲེག་པ་གུར་གུམ་སྐྱེར་ཁཎྜ། །སག་
རམ་རྩི་དང་མི་དོམ་མཁྲིས་པ་མཉམ། །སྦྱར་ལ་རིགས་བཟང་ནུ་ཞོ་གསར་པ་ཡིས། །
རིལ་བུ་དྲིལ་ལ་ཆུ་སྦྱར་མིག་ཏུ་བླུག །མིག་ནད་འགྲིབ་སོགས་སེལ་བ་ལག་བླང་
ཡིན། །གསལ་བྱེད་སྤོས་རིང་ཆེ་ཆུང་སྦྱོར་བ་སོགས། །སྦྱར་ཐབས་གྲངས་མང་



274
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
གསུང་ཡང་ལག་བླང་མེད། །གུར་གུམ་སྐྱེར་ཁཎ་གླ་རྩི་གསུམ་སྦྱར་བ། །ནུ་ཞོས་
བྲན་པ་མིག་བླུག་མིག་ནད་སེལ། །ཟི་ར་དཀར་པོའི་ཁུ་བ་མིག་ཏུ་བླུག །མིག་ནད་
གྲང་རིགས་འཇོམས་པ་ལག་བླང་ཡིན། །འགྲིབ་རྩ་བཅད་དང་མིག་གསང་བསྡམ་པ་
ཡི༑ ༑ལག་ལེན་ཆེར་ཟབ་ལོགས་སུ་བྲིས་ལ་ལྟོས། ༼༽ །རྣ་ནད་བཅོས་པའི་ཟུར་རྒྱན་
རྨ་བྱའི་མདོངས། །གཞོབ་ཐལ་ཤིང་ཀུན་རུ་རྟ་ཨུག་ཆོས་འབྲུ། །ཐང་དུ་བསྐོལ་བ་དྲོན་
མོ་རྣ་བར་བླུག །འོན་པ་སེང་ཞེས་ཞལ་རྒྱུན་དག་ནས་ཐོས། །རྣ་བར་སྲོག་ཆགས་
ཤོར་ན་བསེ་སྦྱར་རོ། །མེར་བསྲེགས་དུད་པ་བདུག་པས་ཐོན་པར་འགྱུར། །རྣ་བའི་
བུག་པའི་ཐད་ནས་ཕྱི་ནང་གཉིས། །མེ་བཙས་བསྲེགས་པ་ཕན་པ་ལག་བླང་ཡིན།
༼༽ །སྣ་ནད་བཅོས་པའི་ཟུར་རྒྱན་སྣ་བཤལ་དང༌། །དུད་པ་ཕྱེ་མའི་སྦྱོར་བ་མང་
གསུང་ཡང་། །ལག་བླང་མེད་པས་མ་བྲིས་ལྷན་ཐབས་ལྟོས། །སྣ་ཁྲག་ཤོར་ན་ཕོ་ཡི་
རླིག་པ་དང་། །མོ་ཡི་ནུ་མ་གཡས་ཤོར་གཡོན་པ་སྡོམ། །སྣ་བུག་གཡོན་པ་ཁྲག་ཤོར་
གཡས་གཉིས་སྡོམ། །གོང་བཤད་གླང་ཆེན་བཅུ་གསུམ་ཁོང་དུ་བཏང་། །ཅིས་ཀྱང་
མ་ཐུབ་རྩེ་ཆུང་གཏར་བས་ཆོད། ༼༽།ཁ་ནད་བཅོས་པའི་ཟུར་རྒྱན་རྒྱབ་རྩ་གཏར། །ཚ་
ལ་བསྲེགས་ཐལ་གླ་རྩི་ཕུག་རོན་བྲུན། །བྱེ་མ་མུར་བའི་ཁ་ཚའི་ནད་རྣམས་འཇོམས། །
འཕུར་སླེབ་བ་གཅིག་ནང་དུ་ཞག་གསུམ་སྤང་། །སླར་ཡང་སྐམ་ལ་འབྲུག་རུས་བསྲེགས་
པའི་ཐལ། །གླ་རྩི་སྦྱར་བའི་ཕྱེ་མ་ཁ་ནང་བཏབ། །མི་དང་དུད་འགྲོའི་ཁ་ཚའི་ནད་
རྣམས་འཇོམས། ། རྙིལ་ནད་ཁྲག་རྒྱས་རྩག་བུའི་ཁྲག་དབྱུང་ལ། །ཨ་རུ་སེང་ཁྲོམ་
ནག་མཚུར་མཁུར་བ་བཀང་། །དོམ་མཁྲིས་སྟོད་ཇ་བྱུགས་པས་རྙིལ་ནད་སེལ། །མཆུ་
གྲུག་ལྟེ་བ་སྣུམ་བསྐུས་ཕན་པར་འགྱུར། །སྐྱེར་ཤུན་ཡུང་བ་ཧོང་ལེན་སེང་ཕྲོམ་
དང་༑ ༑རུ་རྟ་མར་སྦྱར་བྱུགས་པས་རྙིལ་ནད་སེལ། །ལྕེ་ཆུང་བབ་ན་སྤྱི་གཙུག་མེ་
བཙས་བསྲེགས། །སོ་ནད་བཅོས་ཐབས་སྔགས་དང་ཕྱེ་མ་ཡི། །སྦྱོར་བ་འགའ་རེ་
མཐོང་ཡང་འདི་ཟབ་ཅེས། །ལག་བླང་འཁྱེར་རྒྱུ་མེད་པས་འདིར་མ་བྲིས། །གྲིབ་དང་
ཚ་གྲང་དག་གིས་རྐྱེན་བྱས་ནས། །ཡང་ཐིག་སོ་ཡི་སྲིན་བུ་རྡོང་འདས་ཡིན། །ཁྲག་



ཟུར་རྒྱན།
5
，
ཤས་ཆེ་ཞིང་ཡ་སོ་གཡེར་བ་ན། །ཡ་འགྲམ་དཀྱིལ་གྱི་འཕར་རྩ་གཏར་བ་དང་། །མ་
སོ་གཟེར་ན་མས་འགྲམ་འཕར་རྩ་གཏར། །གྲང་ཤས་ཆེ་ན་སོ་སྟེང་མེ་བཙས་
བསྲེགས། །ཟང་ཏིལ་མེར་བསྲེགས་སོ་ལ་བསྣུན་པས་སེལ། །སྨན་ནི་ཕྱག་རྡོར་རིལ་
བུ་ལས་ལྷག་མེད། ། རྗེས་གཅོད་གང་ན་ཕྱོགས་ཀྱི་ལག་པ་ཡི། །མཐེ་བོང་རྒྱབ་ཀྱི་
རྒྱུས་རྐང་མེ་བཙའ་བཏབ། །སོ་སྲིན་ལིང་ཐོག་གཉིས་ཀ་མི་འཕར་ངེས། ༼༽ །ལྦ་བ་
བཅོས་པའི་ཟུར་རྒྱན་རྣ་བའི་རྩེའི། །ལྗོན་ཤིང་རྩེ་མོ་བཅད་ལ་ཁྲག་དབྱུང་རྗེས། །དེ་
སྟེང་ཕུག་ལ་ལྕགས་སོགས་མ་ལོང་བཏབ། །སྨན་ནི་རྣམ་གྲངས་མང་པོ་འདུག་
ལགས་ཀྱང་། །ལག་བླང་མེད་པས་འདིར་མ་བཀོད་པ་ཡིན། །ལྷན་ཐབས་རང་ལྟོས་
བྷ་བ་ཞོ་བཏབ་པ། །འཐུང་བའི་ཕན་པ་མན་ངག་ཡིན་པས་ཟབ། །ལྕེ་ཚ་སྐྱེར་པའི་
འབྲས་བུ་དབྱི་མོང་གསུམ། །སྦྱར་བའི་ཕྱེ་མས་ལྔ་བ་དགུ་བརྩེགས་འཇོམས། ༼༽ །
སྙིང་ནད་བཅོས་པའི་ཟུར་རྒྱན་སྲོག་རླུང་སྐབས། །བཤད་པ་ཇི་བཞིན་ལས་གཞན་
ཆེར་མེད་ཀྱང་། །ཨ་ག་རུ་དང་ཛཱ་ཏི་རུ་རྟ་དང་། །ཤིང་ཀུན་གྱི་སྙིང་རི་སྙིང་གོ་སྙོད་
དང་༑་ ༑ཏིང་ཀུན་སྦྱར་བའི་སྙིང་ནད་མ་ལུས་འཇོམས། །ཁྲག་ཤས་ཆེ་ན་གྲུ་མགོ་སྙིང་
རྩ་གཏར། །གྲང་རླུང་ཤས་ཆེ་སྙིང་གསང་མི་བཙས་བསྲེགས། ༼༽ །དེ་ནས་གློ་བ་
བཅོས་པའི་ཟུར་རྒྱན་ནི། །གློ་ནད་བརྒྱད་སོགས་རྣམ་གྲངས་མང་གསུངས་ཀྱང་། །ངོ་
བོ་གློ་ཚད་འཁྲུག་གློ་ནད་གཞན་སྟེང་། །གློ་བ་བབ་པ་གསུམ་ཡིན་བཅོས་ཐབས་ནི། །
དང་པོ་གློ་ཚད་བཅོས་པ་བདུན་ཐང་སྟེང་། །ཚོས་སྐག་ཞུ་མཁན་གསུམ་ནི་ལན་འགའ་
བཏང་། །འདི་ལ་གཉན་གྱི་འཁྲིལ་མེད་གཙོ་བརྒྱད་སྟེང༌། །ག་བུར་བསྣན་ལ་སྒལ་རྩ་
གཏར་བས་སེལ། །ཡང་ན་རྒྱུད་ཀྱི་དགོངས་པ་ཙནྡན་དཀར། །གི་ཝང་ཅུ་གང་གུར་
གུམ་ལི་ག་དུར། །སྲོ་ལོ་རྒུན་འབྲུམ་ཤིང་མངར་ཙནྡན་བརྒྱད། །འཛིན་པ་སྦྱར་བས་
གློ་ཚད་སེལ་བའི་མཆོག །གི་ཝང་གུར་གུམ་ཅུ་གང་ཙནྡན་དཀར། །ཏིག་ཏ་ཧོང་
ལེན་བོང་དཀར་བ་ཤ་ཀ །མ་ནུ་སླེ་ཏྲེས་ཀནྡ་ཀ་རི་དང་། །ཨར་བར་སྐྱུར་གསུམ་ལྷ་
སྐྱ་ཞད་ཙམ་སྦྱར། །ཤིང་མངར་སྤང་རྒྱན་དཀར་པོ་པ་ཡག་རྩ། འདི་གཙོ་བོ་ཉེར་ལྔ་ཡིན། །



276
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
།
ཨ་ཀྲོམ་དཀར་པོ་སྟར་བུ་ལི་ག་དུར། ། རྒུན་འབྲུམ་ཝ་གློ་ཟི་ར་དཀར་པོ་དང༌། །བདུད་
རྩི་ལོ་མ་སྦྱར་བས་གློ་ཚད་སེལ། །གོང་བཤད་འཁྲུག་གློ་ཀུན་སེལ་འཁྲུག་བློར་
བསྔགས། །གསང་བའི་སྨན་མཆོག་ཇོ་མོ་གློ་སྡུམ་ནི། །ཚ་བའི་དུས་སུ་གཙོ་བརྒྱད་
འཁོར་གྱིས་བསྐོར། །འཛིན་པ་ག་བུར་གང་འོས་སྐབས་དང་སྦྱར། །འཁྲུགས་གློའི་
སྐབས་སུ་འཁྲུགས་གློ་ཀུན་སེལ་སྦྱར། །འདྲེན་གྱི་དུས་སུ་སྟར་བུ་རུ་རྟ་དང་། །སྐྱུ་རུ་
ཤིང་མངར་པི་ལིང་ལྔ་སྡེབ་བཏང་། གི་ཝང་ཙནྡན་དཀར་པོ་ཅུ་གང་གུར་གུམ་ཏིག་ཏ་བ་ཤ་ཀ་
ཧོང་ལེན་བོང་དཀར་པོ། །སྐེམ་པའི་དུས་སུ་པ་ཡག་འབྲི་མོག་གཉིས། །བ་འོར་བཙོས་པ་
དུད་པ་མ་ཤོར་བསྲེགས། །ཐལ་བ་དང་ནི་ཟངས་ཐལ་འགྲོན་ཐལ་སྦྱར། །གསོ་བའི་
དུས་སུ་གྲྭ་དོར་ཝ་གློ་དང་། །འབྲི་མོག་རྒྱ་སྐག་ཞུ་མཁན་ཨ་ཀྲོམ་སྦྱར། །འདི་རྣམས་
ཟབ་ཅེས་སྙིང་པོ་ལག་བླང་ཡིན། །བསེ་རུ་རྒྱ་རུ་ཤ་རུ་གྲྭ་དོར་གསུམ། །ཀྱེ་ལྕེ་སྤང་
རྩི་པ་ཡག་མེ་ཏོག་གསུམ། །སྟར་བུ་རུ་རྟ་པི་ལིང་རྣམ་པ་གསུམ། །ཤིང་མངར་ཀ་ར་
རྒུན་འབྲུམ་མངར་གསུམ་པོ། །ཟངས་རྡོ་སྦྱར་བའི་ཕྱེ་མ་ཁོག་ཏུ་བཏང་། །ལྡོང་རོས་
གུ་གུལ་རྡོ་དྲེག་མུ་ཟི་དང་། །རུ་རྟ་ལ་ཆ་སྦྱར་བའི་དུད་པས་བདུག །སྣ་བུག་ཤིང་
བུའི་བསིང་བའི་ལག་ལེན་ནི། །མཁས་པའི་ཞལ་རྒྱུན་རང་གི་ཉམས་མྱོང་ཡིན། །ཟངས་
ཐལ་ཞེ་གསུམ་ཅུ་གང་ཉེར་ལྔ་སོགས། །སྦྱོར་བ་མང་དུ་གསུང་ཡང་ལག་བླང་མེད། །གློ་
རྣག་མ་ཆད་གློ་གསང་མེ་བཙས་བསྲེགས། ། རྐྱང་ཤའི་ཁུ་བ་བཏང་ཞིང་ཝ་གློ་སྦྱིན། །
སྒང་རྩ་ཡང་ཡང་གཏར་ཞིང་འབེབ་པའི་བཅོས། །ནད་གཞན་གློ་སྟེང་འཁྱོག་ན་རང་
རང་གི །གཉེན་པོའི་སྟེང་དུ་གསང་བའི་སྨན་མཆོག་སྦྱར། ༼༽ །མཆིན་ནད་བཅོས་
པའི་ཟུར་རྒྱན་གཅེས་བསྡུས་ནི། །མཆིན་ནད་དབྱེ་བ་བཅོ་བརྒྱད་གསུང་ན་ཡང་། །ངོ༌
བོ་ཚ་གྲང་གཉིས་ལས་མ་འདུས་མེད། །མཆིན་ཚད་བཅོས་ཐབས་འབྲས་གསུམ་
བྲག་ཞུན་དང་། །བ་ལེ་ཀ་དང་བ་ཤ་ཀ་གུར་གུམ། །དོམ་མཁྲིས་ལྕགས་སྣོད་བསྐོལ་
ཐང་ལན་འགའ་བཏང་། །གུར་གུམ་གི་ཝང་ཅུ་གང་བ་ཤ་ཀ ། ཨུཏྤལ་པྲི་ཡང་བྲག་ཞུན་
གུར་གུམ་བདུན། །མཆིན་ཚད་སེལ་བའི་དཔའ་བོ་སླེབ་མཆོག་ཡིན། །ཙནྡན་དམར་



རྒྱུར་རྒྱན།
པོ་ གཉིས་འགྱུར། གི་ཝང་བཟང་པོ་དྲུག །ཚོས་སྐག་ཞུ་མཁན་བྲག་ཞུན་བ་ཤ་ཀ །ཏིག་
ཏ་གསེར་མེ་འབྲས་གསུམ་སྦྱར་བ་ལ། །ཙནྡན་བཅོ་བརྒྱད་ཞེས་གྲགས་མོ་ནད་དང་།
།མཆིན་ཁྲག་རྒྱས་པ་སེལ་བའི་བདུད་རྩི་ཡིན། །གི་ཝང་དགུ་ གི་ཝང་ཨུཏྤལ་གུར་གུམ་བ་
ལེ་ཀ །ཏིག་ཏ་བྲག་ཞུན་རུ་རྟ་བ་ཤ་ཀ །གསེར་ཀྱི་མེ་ཏོག་སྦྱར་བ་གླང་ཆེན་དགུ་ པ་བྲག་ཞུན་
གཙོར་བསྐྱེད་སྟེང་། །གླ་རྩི་འཕུར་སླེབ་བསྣན་པ་མཆིན་ཁྲག་རྒྱས། །ཟུར་གཟེར་མ་
ལུས་འཇོམས་པའི་ལག་བླང་ཡིན། །མཆིན་ནད་གྲང་བ་གུར་གུམ་ཅུ་གང་དང་། །
ཨུཏྤལ་ཏིག་ཏ་ཨ་རུ་བ་ལེ་ཀ །མཚེ་ལྡུམ་སྦྱར་བ་གུར་གུམ་མཆོག་བདུན་སྟེ། །སེ་
འབྲུ་ཤིང་ཚ་སུག་སྨེལ་པི་ལིང་བསྣན། །མཆིན་ནད་གྲང་སེལ་དཔའ་བོ་བཅུ་གཅིག་
ཡིན། །ཚ་ཤས་ཆེ་ན་བཤལ་རིང་རྒྱབ་རྩ་གཏར། །གྲང་ཤས་ཆེ་ན་བཤལ་གྱིས་སྦྱངས་
པ་དང་། །མཆིན་གསང་མེ་གཙས་བསྲེགས་ཞིང་རྡོ་ཚུག་བྱ། ༼༽ །དེ་ནས་མཚེར་
ནད་བཅོས་པའི་ཟུར་རྒྱན་ནི། །མཚེར་ནད་ཚ་གྲང་གཉིས་ལ་ཚ་སེལ་ནི། །གུར་གུམ་
གི་ཝང་ཅུ་གང་གསེར་མེ་ཏོག །ལི་ཤི་ཨ་རུ་པི་ལིང་སྦྱར་བའི་སྟེང་། །བདུད་རྩི་ལོ་མ་
བསྣན་པའི་མཚེར་ཚད་འཇོམས། །ཨ་རུ་ར་དང་ལི་ཤི་གསེར་མེ་ཏོག །སྤང་སྤོས་ན་
ག་གེ་སར་མཚེ་ལྡུམ་དང་། །ཀོ་ལ་བསྣན་པའི་ཨ་རུ་བདུན་པ་འདིས། །མཚེར་ཁྲག་
རྒྱས་དང་སྤོས་པའི་ནད་རྣམས་སེལ། །མཚེར་ནད་གྲང་བ་གསེར་མདོག་ལྔ་པའི་
སྟེང་། །ཀོ་ལ་བསྣན་པས་ཕན་པ་ལག་བླང་ཡིན། ། རྡུལ་དབྱུང་བྱང་ཞིང་མཚེར་རྩ་
གཏར་བས་སེལ། ༼༽ ། མཁལ་ནད་བཅོས་པའི་ཟུར་རྒྱན་ལག་བླང་ནི། །མཁལ་ཚད་
འགྲམ་དང་གྲང་རླུང་ཐིག་ཟག་གསུམ། །མཁལ་ཚད་བཅོས་ཐབས་གུར་གུམ་གི་ཝང་
དང༑ ༑ཅུ་གང་སུག་སྨེལ་བྲག་ཞུན་ཤུག་ཚེར་ཅན། །ཨ་རུ་འཛིན་པ་སྡེབ་པས་མཁལ་
ཚད་སེལ། །ཨ་རུ་གུར་གུམ་སུག་སྨེལ་བྲག་ཞུན་དང༌། །ཏིག་ཏ་མཁལ་མ་ཞོ་ཤ་ཤུན་
དོར་བ། །སེང་ཕྲོམ་གཙོད་དང་རྒྱ་སྐག་ཤུག་ཚེར་ཅན། །ཨ་རུ་བཅུ་པས་མཁལ་
འགྲམ་སེལ་བར་བྱེད། །མཁལ་འགྲམ་གཉན་དང་བསྡོང་བའི་གཉན་འགྲམ་ཞེས། །
འདི་ཡི་གཉེན་པོ་ས་རི་ཁྱུང་ལྔ་ནི། །ཨ་རུ་༡༥༠ བཙན་དུག་༡༥༠ ཤུ་དག་༠༣༠ རུ་



27
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
རྟ་༠༥༠ དང་། །གླ་རྩི་༠༠༩ ཏིལ་ ཧ་ལོ་དཀར་པོའམ། ནག་༠༢༥ གུ་གུལ་༠༣༡ ཚོས་
༠༤༤ གཙོད་༠༡༥ ཞུ་མཁན་༠༢༤ དང་། །གུར་གུམ་༠༡༡ དོམ་མཁྲིས་༠༡ རྒྱ་སྣག་
༠༡༥ རྒྱ་མཚལ་༠༤༦ དང༌། །ཉ་ཕྱིས་༠༢༠ སུག་སྨེལ་༠༢༠ མཁལ་ཞོ་༠༣༠ སྦྱར་བ་
ཡི༑ །གཉན་འགྲམ་ལ་སོགས་མཁལ་འགྲམ་རྩད་ནས་གཅོད། །མཁལ་ནད་གྲང་བ་
སུག་སྨེལ་རྒྱམ་ཚ་དང་། །ལྷ་དང་པི་ལིང་གླ་རྩི་སྡིག་སྲིན་དང་། །ཨ་འབྲས་བར་འབྲས་
འཇམ་འབྲས་ལྕམ་པ་སྦྱར། །སུག་སྨེལ་བཅུ་འདིས་མཁལ་ནད་གྲང་བ་སེལ། །སེ་
འབྲུ་ཤིང་ཚ་སུག་སྨེལ་པི་པི་ལིང་། །ལྷ་ དོང་གྲ་ཟེར་བའང་འདུག སྐྱ་རྒྱ་ཚ་གོ་ཡུ་བདུན་
སྦྱོར་ཏེ། །མཁལ་ནད་གྲང་བ་སེལ་བའི་བདུད་རྩི་ཡིན། །ཞ་དཀར་སླད་མེད་ཞོ་གང་
བཞུས་པའི་ནང་། །དངུལ་ཆུ་ཞོ་གང་བླུག་ལ་འདྲེས་པ་དཀྲུག །དེ་ཉིད་གཙོར་བྱས་
ཡུང་བ་གུར་གུམ་དང་། །གྲང་ཤས་ཆེ་ན་ལྷ་དང་པི་ལིང་བསྣན། །གདོན་ལ་གུ་གུལ་
བསྣན་པ་འདི་ཉིད་ཀྱི། །ཁམས་འཛག་གཅོད་ཅིང་མཁལ་རྐེད་ནད་རིགས་ལ། །བདུད་
རྩི་འདྲའོ་མན་ངག་ཟབ་གནད་ཡིན། །སྲམ་གྱི་སྣ་དང་གཡི་དཀར་གཉེན་རུས་པ། །
སྐེད་པར་བཏབ་པའི་མཁལ་རྩ་འགྱུར་བ་སྲུང༌། ། རྐང་པའི་མཐེ་བོང་སྤུ་སྟེང་མེ་བཙས་
བསྲེགས། ། རྩ་སྦྱོང་ལག་ལེན་ལོགས་སུ་བྲིས་ལ་ལྟོས། །ཤིན་ཏུ་གཟེར་ཆེ་པཱ་རི་ཁྱུང་
ལྔའི་སྟེང་། །འཕུར་སླེབ་ཨ་ཕྱག་ཚེར་སྔོན་བསྣུན་པ་ཡི། །འཕྲལ་དུ་བདེ་བ་མན་ངག་
ལག་བླང་ཡིན། །ལོང་རྩ་བྱིན་མཇུག་གཉིས་པོ་གང་བབ་གཏར། ༼༽ །ཕོ་ནད་བཅོས་
པའི་ཟུར་རྒྱན་ཚ་གྲང་གཉིས། །ཚ་བ་ཕོ་གླང་རུ་རྟ་དྲུག་ རུ་རྟ་སྐྱུ་རུ་སེ་འབྲུ་བ་ཤ་ཀ་སུག་
སྨེལ་པི་པི་ལིང་། པའི་སྟེང་། །བྱིང་བྱིང་ཐུ་ལུ་བསེ་སྦུར་བསྣུན་པ་ཡི། །ཐུན་འགའ་བཏང་
བས་འཇོམས་པ་ལག་བླང་ཡིན། །ཨ་རུ་མ་ནུ་ཅོང་ཞི་གསུམ་སྦྱོར་བ། །ཀོ་བྱི་ལ་
བསྣན་འཕྲལ་དུ་བདེ་བ་སྟེར། །ཕོ་ནད་གྲང་བ་བཅོས་ཐབས་སྔོན་བྲིས་ཡིན། །མ་ཞུའི་
ལེའུ་ལྟར་ལ་གཞན་མི་དགོས། ༼༽ །རྒྱུ་ནད་བཅོས་པའི་ཟུར་རྒྱན་ཚ་གྲང་གཉིས། །
རྒྱུ་ཚད་བཅོས་སྐོར་རྒྱུ་གཟེར་སྐབས་སུ་སོང་། །གྲང་འཁྲུའི་རིགས་རྣམས་ཕལ་ཆེར་
མཁྲིས་པ་ཉིད། །རྒྱུ་མ་བབ་པའི་གསེར་མདོག་ལྔ་པའི་སྟེང་། །ད་ཀྲིག་སྨག་ད་ཀ་བེད་



ཟུར་རྒྱན།
279
མོན་གླུ་ར། །བྱ་རྐང་ཐ་རམ་སྦྱར་བ་ཐེམ་བུ་འདྲ། །འབྲུག་རུས་མི་རུས་བཙའ་མའི་ཕྱེ་
མ་ནི། །ཆང་ལ་བཏབ་བཏང་འཕྲལ་དུ་ཆད་པར་འགྱུར། ། རྒྱུ་སྲིན་སྨན་ལ་ཁྱུང་ལྔ་ཐང་
ཁྲོམ་འབྲས། །དོ་བ་བྱི་ཏང་ཀ་དང་མ་རུ་རྩེ། །སྦྱར་བ་དྲི་ཆུས་ཕུལ་བས་སེལ་བར་
འགྱུར། ༼༽ །ལོང་ནད་བཅོས་པའི་ཟུར་རྒྱན་རྒྱུ་ལོང་གཉིས། །བཅོས་ཚུལ་གཅིག་ཏུ་
འདུས་པས་ཐ་དད་མེད། །ཕོ་རྒྱུ་ལོང་གསུམ་འུར་འཁྲོག་སྦོས་པ་ན། །སེ་འབྲུའི་སྦྱོར་
བ་ཀུན་ཕན་བདེ་བྱེད་ཉིད། །ཁ་རུ་ཚ་ཡི་ཐང་གིས་ཕུལ་ལ་བཏང་། །ཕན་པར་འགྱུར་
བ་ཁོ་བོའི་ལག་ལེན་ཡིན། ༼༽ །དེ་ལྟར་དོན་སྣོད་གསོ་བའི་ཐབས་རྣམས་རྫོགས། །
དེ་ནས་ཕོ་མཚན་བཅོས་པའི་ཟུར་རྒྱན་ནི། །མཁལ་མའི་སྐབས་ལས་བཅོས་ཐབས་
གཞན་མི་དགོས། །མོ་མཚན་བཅོས་ཐབས་མོ་ནད་སྐབས་སུ་བྲིས། ༼༽ །དེ་ནས་
འཐོར་ནད་བཅོས་པའི་ཟུར་རྒྱན་ནི། །ཡི་ག་འཆུས་ན་པ་ལུ་ཕོ་བ་རི། །ལྷ་དང་པི་ལིང་
ཤིང་ཚ་སུག་སྨེལ་སྦྱར། །ཕོ་བའི་མེ་དྲོད་སྐྱེད་ཅིང་དང་ཁ་འབྱེད། །སྐོམ་དད་ཙནྡན་
བཅོ་བརྒྱད་སྦྱར་བའི་སྟེང་། །འུ་སུ་བསྣན་པས་བདེ་བ་ལག་བླང་ཡིན། །སྐྲག་བུ་
རྟགས་ན་ལི་བྲུན་སྦེ་ར་བཏང་། །སྦྲིད་པ་བཏོན་པས་འཕྲལ་དུ་བདེ་བར་འགྱུར། །
དབུགས་མི་བདེ་བ་ཨན་སྟོང་མེ་བཙས་བསྲེགས། །གླང་ཐབས་བཅོས་ཐབས་རུ་རྟ་
དྲུག་པའི་སྟེང་། །ཐར་ནུ་བསྣན་པའི་བཤལ་བཏང་འཕྲལ་དུ་བདེ། །ཞི་དྲུག་ཁ་བསྒྱུར་
མ་ཞུའི་བཅོས་སྐོར་ལྟོས། ། སྲིད་ནད་བཅོས་ཐབས་ཝ་རྟའི་མང་སྦྱོར་ཆེ། །བཏང་བའི་
ཕྱི་ནང་སྲིན་ནད་ཐམས་ཅད་འཇོམས། །མུ་ཟི་སེར་པོ་དོ་བ་རྒྱ་ཚ་དང་། །གླ་རྩི་སྨན་
ཆེན་ཕུར་ཐལ་བྱི་ཏང་ཀ །སྲིན་ནད་སེལ་བའི་ལྷ་མོ་བདུན་སྦྱོར་ཏེ། །ཤ་ཚིལ་རིལ་
བུ་དྲིལ་བས་ཕན་པར་འགྱུར། །འཁྲུ་ནད་བཅོས་ཐབས་རྒྱུ་བཅོས་སྐབས་སུ་ལྟོས། །
སྐྱག་ནད་བཅོས་ཐབས་བདེ་བྱེད་སྙོམས་ལྡན་ནི། །འབྲས་ཁུས་ཕུལ་བ་འཇོམས་པ་
ཞལ་རྒྱུན་ཡིན། །དྲི་མ་འགག་ན་བཤལ་ལས་ལྷག་པ་མེད། །ཞི་བྱེད་དྲུག་པ་ལྕུམ་རྩ་
གཙོ་བསྐྱེད་བཏང་། ། ཕན་པ་ལག་ལེན་ཡིན་ནོ་འཚོ་བྱེད་རྣམས། །གོ་བོའི་ཤ་དང་ཅོང་
ཞི་ལྷ་པི་ཕོ། །ཕ་བང་ལོང་བུ་བཙོས་པའི་ཁུ་བ་ནི། །གར་བའི་དུས་སུ་རལ་བུ་དྲིལ་བ་



2e0
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ནི༑ ༑ལྟོ་སྟོང་བདུན་བདུན་བཏང་བའི་དྲི་ཆེན་ནི། །འཇུ་ཞིང་སྐྱ་ཐལ་མ་གཏོགས་འབྱུང་
མི་སྲིད། །མན་ངག་འདི་ནི་ཤ་བོ་རི་པའི་ལུགས། །གཅིན་འགག་བཅོས་ཐབས་དམུ་
ཆུའི་སྐབས་བཤད་པའི། །ཨ་བྷི་དྲུག་སྟེང་རྒྱ་ཚ་ཆུ་ཅུར་བསྣུན། །ཆུ་འགག་སེལ་བ་
ལག་ལེན་མྱོང་འགྲུབ་ཡིན། །མ་ཐུབ་གནམ་ལྕགས་ཟིལ་བའི་བཤལ་གྱིས་སྦྱངས། །གཅིན་
སྙི་བཅོས་ཐབས་ཀུན་ཕན་བདེ་བྱེད་སྟེང་། །གུར་གུམ་བསྣན་པ་བཏང་ཞིང་ལྷང་པའི་
གསང་། །མེ་བཙའ་བྱས་པས་ཕན་པ་ལག་བླང་ཡིན། །༼༽རྒྱ་ནད་ཚ་འཁྲུའི་བཅོས་ཐབས་རྒྱུ་
གཟེར་གྱི་སྐབས་ལས་བཤད་པ་ལྟར་ལས་འདི་སྐབས་མི་དགོས། དེ་ནས་དྲེག་ནད་བཅོས་པའི་
ཟུར་རྒྱན་ནི། །ཐང་ནི་སླེ་ཏྲེས་འབྲས་གསུམ་བྲག་ཞུན་གྱི། །ཁུ་བ་ཀོ་བྱི་བཏབ་པ་ལན་
འགའ་བཏང་། །སྨན་ནི་བཟང་དྲུག་ ཅུ་གང་༠༠༨ གུར་གུམ་༠༠༧ ལི་ཤི་༠༠༨ ཛཱ་ཏི་༠༡༢ སུག་
སྨེལ་༠༠༥ ཀོ་ལ་༠༠༧ གི་ཝང་༠༠༧ པི་ལིང་༠༠༧ འདི་གཉིས་ཚ་གྲང་སྐབས་བསྟུན། །པི་ལིང་དང་བ་
ཤ་ཀ་ཡང་བྱེད་ ཙནྡན་དཀར་༠༡༠ དམར་༠༡༠ དང་། །ཨ་༠༠༧ བར་༠༠༧ སྐྱུར་༠༠༧
གསུམ་སྤྱི་བཞུར་༠༠༨ སྤང་རྒྱན་༠༠༧ དཀར། །རྡོ་དྲེག་༠༡༠་བྲག་ཞུན་༠༡༠ཏིག་ཏ་
༠༠༡ སོ་མ་ར་༠༠༡། །སྤོས་དཀར་༠༡༠ ཐལ་དཀར་རྡོ་རྗེ་༠༡༠ སེང་ལྡིང་༠༡༠
དང་། །ཧོང་ལེན་༠༡༠ སླེ་ཏྲེས་༠༡༠ ན་ག་གེ་སར་༠༠༨ དང་། ། གླ་རྩི་༠༠༧ བོང་ཁྲག་
༠༥༠ སྦྱར་བ་ཤིན་ཏུ་ཟབ། །ཁྱུང་ལྔའི་སྟེང་དུ་སེང་ལྡིང་མུ་མེན་དང་། ། སྤོས་ སྤང་རྩིའང་
བྱེད། དཀར་བསྣན་པ་དྲེག་སེལ་བརྒྱད་པ་ཡིན། །གོ་ཐལ་བུལ་ཏོག་བྱང་བ་རྒྱ་ཚྭ་
བཅས། །ཕྱེ་མ་འབྱར་བྱ་ཕན་པ་ལག་བླང་ཡིན། །བར་པ་ཏ་ཡི་ཆིག་ཐང་མཆོག་ཏུ་
ཕན༑ ༑འཚམས་ཟིན་དྲེག་མིག་མེ་བཙས་བསྲེགས་པས་སེལ། །ཏིག་ནག་བརྡུང་བ་
འཕུར་སླེབ་དང་སྦྱར་བ། །སྲན་ཕྱེ་སྐྱོ་མས་བྱུག་པས་ཕན་པ་འགྱུར། ༼༽ །དེ་ནས་
གྲུམ་བུ་བཅོས་པའི་ཟུར་རྒྱན་བྲི། །འབྲས་གསུམ་སླེ་ཏྲེས་ཏིག་ཏ་ཐང་འགའ་བཏང་། །དེ་
རྗེས་ཀླུ་བདུད་བི་ཥ ཐལ་དཀར་རྡོར། །སྟང་ཟིལ་བྲན་ཞུན་ཤུ་དག་སླེ་ཏྲེས་དང་། །ཨ་
བར་དབང་ལག་སྤོས་དཀར་གླ་བའི་རྩི། །སོ་མ་ར་ཙ་གུལ་ནག་སེང་ལྡིང་དང༌། །བ་
ཤ་ཀ་དང་སྐྱུ་རུ་ཕོ་ཉ་བཅས། །ཀླུ་བདུད་བཅོ་བརྒྱད་གྲུམ་པ་སེལ་བའི་སྨན། །གོང་



ཟུར་ན།
21
བཤད་སྤོས་ སྤོས་དཀར་ཐལ་ཀ་རྡོ་རྗེ་སོ་མ་ར། །གུ་གུལ་བ་ཤ་ཀ་སེང་ལྡེང་ཁཎྜ་ཁྱི་ལ་ཝ་རི་བ་རུ་སྐྱུ་
རུ་སླེ་ཏྲེས་བྲག་ཞུན་དང་བཅུ། ཁྱུང་ལྔ་ཨ་རུ་བཙན་དུག་རུ་རྟ་ཤུ་དག་གླ་རྩི་དང་ལྔ། ཁྱུང་དངུལ་ཆུ་
དངུལ་ཆུ་དུག་འཕྲལ། མུ་ཟི་སེང་ལྡེང་ཁཎྜ་བཟང་པོ་དྲུག ཆུ་སེར་སྨན་གསུམ་གུལ་ནག་ཁྱུང་ལྔ། ཚ་ན་
གི་ཝང་གྲང་ན་པི་ལིང་བསྒྱུར། བཅོ་བརྒྱད་སོགས། །ནད་འདིས་གཉེན་པོ་ཡིན་པས་སྐབས་
དང་སྦྱར། །གཉན་ཁ་ཆོག་ནས་རྔུབ་རས་ཆུ་སེར་དྲངས། །ལ་ཕུག་ཁུ་བ་བཙན་དུག་
གླ་རྩི་དང་། །ཤུ་དག་བཏབ་བྱུག་སྐྲངས་དང་གཉན་ཁའང་འཇོམས། །གཏར་ཁ་མེ་
བཙའ་ལུམ་དང་ཆུ་ཚན་སོགས། །གང་བབ་རིག་པས་དཔྱད་ལ་འཚམས་པ་བཅོས། །སེ་
འབྲུ་ལྔ་པས་ཕོ་བའི་མེ་སྲུང་བྱ། ༼ ༽ །ཆུ་སེར་པགས་ནད་བཅོས་པའི་ཟུར་རྒྱན་ནི། །སྤོས་
དཀར་ཐལ་ཀ་རྡོ་རྗེ་སོ་མ་ར། །རུ་རྟ་བ་ཤ་ཀ་དང་འབྲས་བུ་གསུམ། །སླེ་ཏྲེས་བྲག་
ཞུན་སྦྱར་བའི་སྤོས་དཀར་བཅུ། །བཙན་དུག་ཤུ་དག་གླ་རྩི་སྟོད་ཇ་དང་། །གུ་གུལ་
བསྣན་པས་སྤོས་ཁྱུང་བཅོ་ལྔས་སེལ། །ཡང་ན་དངུལ་ཆུ་བཅོ་བརྒྱད་དག་ཀྱང་
འཕྲོད། །གྲང་ཤས་ཆེ་ན་དྭངས་མ་གནས་འཇོག་སྟེ། །ཆུ་སེར་སྨན་གསུམ་བསྣན་པ་
ཟབ་གནད་ཡིན། །དངུལ་ཆུ་ཚ་བསྲེགས་མུ་མེན་གཉིས་སྦྱར་བ། །ཁོག་ཏུ་བཏང་
བས་ཕན་པ་མན་ངག་ལུགས། །བཙན་དུག་བཙག་ འདི་གསུམ་ནུས་ལྡན་དུ་བསྲེགས་
དགོས། དང་ཨ་བར་བསྲེགས་པའི་ཐལ། །ཧོང་ལེན་རྡོ་རྒྱུས་ཆུ་སེར་སྨན་གསུམ་
དང་༑ ༑་ཤུ་དག་སྦྱར་བ་བྱ་ཁྱུང་དམར་པོ་སྟེ། །ཆུ་སེར་ཚ་རིགས་འཇོམས་པའི་བྱུག་
སྨན་ཡིན། ། ཤུག་ཏོག་ཁུ་བ་བུ་རམ་བཏབ་པ་ཡི། །གྲང་བའི་པགས་ནད་འཇོམས་པའི་
སྨན་མཆོག་ཡིན། །མར་ནག་བསྐོལ་ན་བྱ་ཁྱུང་དམར་པོ་བཏབ། །པགས་ནད་ཆུ་
སེར་རིགས་ཀུན་འཇོམས་པར་བྱེད། །མ་ཐུབ་གནམ་ལྕགས་ཟིལ་བ་བཤལ་གྱིས་
སྦྱངས། །དགོང་རྩ་གཏར་སོགས་གང་དགོས་རིགས་པས་དཔྱད། ༼༽ །རྩ་དཀར་
ནད་ཀྱི་བཅོས་ཐབས་ཟུར་རྒྱན་ནི། །འདུ་བ་ཆ་སྙོམས་སྨན་རྒྱལ་བཟང་པོ་དྲུག ཅུ་གང་
༠༠༢ གུར་གུམ་༧༠༧ ལི་ཤི་༠༠༧ ཛཱ་ཏི་༠༡༢ སུག་སྨེལ་༠༠༤ ཀ་ཀོ་ལ་༠༠༢ །ཤིང་རྒྱལ་དྲི་
ལྡན་ ཨར་ནག་ ཙནྡན་དཀར་༠༠༦ དམར་༠༠༦ གཉིས་རྩི་ཡི་རྒྱལ་པོ་གི་ཝང ༠༠༦ གླ་



2e2
282
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
རྩི་༠༠༦ གཉིས། །ཆུ་ཡི་རུས་པ་ཉ་ཕྱིས་༠༢༠ གངས་ཀྱི་ར། །བསེ་རུ་༠༡༠ འབྲས་
བུ་རྒྱལ་པོ་ཨ་༠༠༧ བར་༠༠༦ སྐྱུར་༠༡༠། །ལྷ་༠༠༧ དང་ ལུགས་འགའ་ཞིག་ན་ཤིང་ཚ་
བྱེད་པ་སྣང་ པི་ལིང་༠༢༠ ཟི་ར་དཀར་༠༠༤ ནག་༠༠༤ བཞི། །ཆུ་སེར་སྨན་གསུམ་
༠༠༨ རུ་རྟ་༠༠༤ མ་ནུ་༠༠༤ དང༌། །ཤིང་མངར་༠༠༨ འབྲི་རྟ་༠༠༨ གསེར་ཕྱེ་༠༠༥
སྡིག་སྲིན་༠༠༧ སྦྱར། ། རྒྱ་ཚ་ཞད་ཙམ་བསྣན་པ་རིལ་བུར་དྲིལ། །བསམ་འཕེལ་ནོར་
བུའི་སྦྱོར་བ་ཞེས་གྲགས་པ། །ཆུ་སེར་ནད་རིགས་ཀུན་དང་ཁྱད་པར་དུ། ། རྩ་དཀར་
འཇོམས་པའི་གཉེན་པོ་གཞན་མི་དགོས། །གཟེར་མིག་སྟེང་དུ་མེ་བཙས་རིམ་
བཞིན་དེད། ༼༽ །མཁལ་རྩ་བྲལ་བ་བཅོས་པའི་ཟུར་རྒྱན་ནི། །སྨན་པའི་ས་རིའི་ཁྱུང་
ལྔ་གོང་བསྟན་མཆོག །མཁལ་ནད་སྐབས་ཀྱི་བཅོས་ལས་གཞན་མི་དགོས། །གཟེར་
མིག་སྟེང་དུ་སྤྱི་དཀར་སྤྲིན་གྱིས་སྦྱར། ༼༽ །མཛེར་བཅོས་ཟུར་རྒྱན་ར་མཛེར་ལུག་
མཛེར་གཉིས། ། ལུག་མཛེར་དཀར་འཇམ་ཆུང་བ་ར་མཛེར་ནི། །མདོག་ནག་ཆེ་བ་
མཛེར་མགོ་རྩུབ་པ་འོང་། །གང་ལའང་ཕུག་རོན་ཁྲག་དྲོན་བྱུགས་པ་དང༌། །གསེར་
གྱི་ཏིལ་བས་བསྲེགས་པ་རྩད་ནས་དབྱུང་། །
ཕྲན་བུའི་ནད་རིགས་བཅོས་པའི་ཟུར་རྒྱན།
ཕྲན་བུའི་ནད་རིགས་བཅོས་པའི་ཟུར་རྒྱན་ནི། །མེས་ཚིག་འཚིགས་མ་ཐག་
ཏུ་བུལ་ཏོག་བཏབ། །ར་ལུག་ལྟོ་ཚིག་དྲོན་མོས་དྲིལ་ལ་བཞག །ཞལ་གཅིག་ཉུང་
བར་བྱས་ལ་སིནྡྷུ་ར། །ཡང་ཡང་འདེབས་ཞིང་ཁོང་སྨན་སྤོས་ཁྱུང་མཆོག །ཁབ་དང་
མདེའུ་ཁོག་ཏུ་ཤོར་བ་ན། །ཁབ་ལེན་ཕྱེ་མ་སྲིན་བལ་ཆུ་སྦྱར་བ། །མདེལ་འབྱིན་དང་
བཅས་བཏང་ལ་དེ་རྗེས་སུ། །འཇམ་བཤལ་བཏང་ན་ཐོན་པ་ལག་བླང་ཡིན། །གྲེ་བར་
བརྣངས་ན་དབུགས་འཐུམ་བྱས་པས་འབྱིན། །གྲེ་བར་རུས་པ་ཟུག་ན་རྣ་རུ་མུར། །



རྒྱུར་རྒྱན།
132
ཆང་ནད་བཅོས་ཐབས་བད་མཁྲིས་ལེའུ་ལྟོས། །རྐང་ལག་ཁ་བས་ཕྱིད་ན་ཆུ་ཡིས་
བསྒྲེང་། །ཁ་བས་མིག་ཕྱིད་ཐ་མ་ཁ་རས་བཏུམ། །ཆུར་བཅུག་ཁུ་བ་མིག་ནང་བཙིར་
བས་སེལ། །རྣ་བར་སྲོག་ཆགས་ཤོར་ན་བསེ་རྨུར་བདུག །གཉིད་ནི་སྲུང་འགུགས་
གདམས་པ་སྔགས་ལེར་ལྟོས། །མིག་ནི་གློ་བུར་སྣད་ན་རྒྱ་མཚལ་དང་། །རྡོ་དྲེག་
དཀར་པོ་མི་འོང་སྦྱར་བས་བྱུག །ནུ་སྐྲངས་བཅོས་ཐབས་མོ་ནད་སྐབས་སུ་བྲིས། །
བསེ་དྲི་བཅོས་ཐབས་ལག་ལེན་མང་འབྱུང་བར། །ལྷན་ཐབས་ཉིད་ལས་གསལ་བས་
འདིར་མ་བཀོད། །ཚེར་ལྷོགས་བཅོས་ཐབས་མང་དུ་གསུང་ལགས་ཀྱང་། །ཚེར་མའི་
སྟེང་དུ་མེ་བཙས་བསྲེགས་པ་གཅིག ༼༽།ལྷན་སྐྱེས་རྨའི་རིགས་འབྲས་ནད་བཅོས་
པའི་ཐབས། །ཟུར་རྒྱན་འབྲས་ཀུན་དང་པོ་རྣག་ཏུ་འགུགས། །བསྲེག་གམ་བཅད་
དམ་དབུག་སོགས་སྐབས་དང་སྦྱར། །འདི་ཡི་ལག་ལེན་མཐོང་བ་བརྒྱུད་པ་གཙོ། །གུ་
གུལ་མུ་ཟི་ཨ་རུ་ཤ་ཆེན་དང་། །ནས་ཟན་ཕུག་རོན་བྲུན་དང་བྱི་བྲུན་སྦྱར། །འབྲས་
སྟེང་སྦྱར་ལ་དེ་སྟེང་བྱི་ལྤགས་བཀབ། །ལན་འགའ་བྱས་པས་འབྲས་ཀུན་རྣག་ཏུ་
ཁུག །ཐུར་མས་གཏོལ་ལམ་རུས་འབྲས་མེ་བཙས་བསྲེགས། ༼༢༽ །གཞང་འབྲུམ་
གསོ་བའི་ལག་ལེན་ཨ་རུ་དང་། །བྱི་ཏང་ཀ་དང་དབྱི་མོང་ལྷ་སྐྱ་དང་། །དུག་ཉུང་ཙི་ཏྲ་
ཀ་ཕྱེ་དར་བས་ཕུལ། །གཞུང་འབྲུམ་གསར་རྙིང་མ་ལུས་སེལ་བའི་མཆོག །གཞུང་
ལུགས་སྣུམ་སྐུས་བཅུག་ལ་གཞང་ཁ་ནས། །ཡན་མན་ཚོན་གང་མཚམས་སུ་མེ་
བཙའ་གདབ། །འབྲི་མཛོ་དར་གསར་བསྣན་པ་མཆོག་ཏུ་ཕན། ༼༽ །མེ་དབལ་
བཅོས་ཐབས་མེ་ལྕེ་འཁོར་ལོ་བཞིན། །གཉན་གྱི་འདྲེས་མེད་གང་ཉེའི་རྩ་ལ་གཏར། །མི་
ཁྱི་ཕག་གསུམ་བྲུན་ནི་ནུས་ལྡན་བསྲེགས། །ཐལ་བ་མར་དང་སྦྱར་བ་བྱུག་པས་
སེལ། །སུར་ཡ་བཅོས་ཐབས་འབྲས་གསུམ་སླེ་ཏྲེས་དང་། །བ་ཤ་ཀ་ཐང་ལན་འགའ་
བཏང་བའི་རྗེས། །གློ་བ་སུརྱ་ཙནྡན་བརྒྱད་པའི་སྟེང་། །པ་ཡག་བསྣན་པ་མཆིན་པ་
སུརྱ་ལ། །མཆིན་ནད་སྐབས་ཀྱི་གུར་གུམ་བདུན་པ་དང་། །མཁལ་མ་སུརྱ་སུག་སྨེལ་
བཅུ་པ་དང་། །ཕོ་བ་སུརྱ་བྲག་ཞུན་གླ་རྩི་དང༌། །གུར་གུམ་སུག་སྨེལ་དོམ་མཁྲིས་



284
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
བོང་ང་དཀར། །སྲིང་ཀུ་ཨ་རུ་ག་དུར་བྲག་ཞུན་དགུ། །ལོང་ཁ་སུརྱ་སེ་འབྲུ་ལྔ་པ་
རྣམས། །གར་བབ་གཉེན་པོ་དངུལ་ཆུ་བཅོ་བརྒྱད་དང་། །ལྟག་པར་སྤྱད་བཏང་སུརྱའི་
ནད་ལས་རྒྱལ། །ཞི་དཀའ་ཁ་བསྒྱུར་བཅས་པའི་བཤལ་གྱིས་སྦྱངས། །རྣག་བུང་ཆེ་
ན་ཟངས་ཐལ་འགྲོན་ཐལ་གཉིས། །དངུལ་ཆུ་བཅོ་བརྒྱད་སྟེང་དུ་སྦྱར་ལ་བཏང་། །རྨེན་
བུའི་བཅོས་ཐབས་དང་པོ་རྨེན་ཁྲོས་པ། །འབྲས་སུ་འགྱུར་བའི་འབྲས་བཅོས་ཇི་
བཞིན་གྱིས། །རླིག་རླུག་བཅོས་ཐབས་མཁལ་ནད་སྐབས་བཤད་པའི། །གཤའ་
དཀར་བསྒྱུར་བ་ཉིད་ལས་ལྷག་པ་མེད། ༼༽ །རྐང་འབམ་བཅོས་ཐབས་ལག་ལེན་
ཟུར་རྒྱན་ནི། །ནད་འདིས་རྒྱུ་ནི་མ་རིག་ལས་བྱུང་ཞིང་། །དུག་གསུམ་བདེ་འདུས་མ་
སྙོམས་ཉེས་གསུམ་འཁྲུག །དེ་ཡི་དབང་གི་ལུས་གནས་ཆུ་སེར་ཁྲག །འཁྲུག་ཅིང་
རྒྱས་པ་ཟས་སྤྱོད་གདོན་གྱིས་བསླང་། །དེ་ཡང་ཟས་ནི་ཕག་ཤ་ཆང་རྙིང་དང་། །བསྟན་
གཡུང་ཤིང་ཆུ་ཆུ་ངན་ཇོ་མོ་བཏུང་། ། སྤྱོད་ལམ་དལ་བ་འདུག་དང་ཉིན་གཉིད་ལོག །
དྲག་དལ་མི་སྙོམས་སྤྱོད་པས་རྐང་འབམ་བསྐྱེད། །གདོན་ནི་ཀླུ་གཉན་ས་བདག་དང་
འདྲེས་རྐྱེན། །ངོས་འཛིན་བརྟགས་ཚུལ་རེག་མཐོང་དྲ་བ་དང་། །སྤང་བླང་གོམ་པ་
དྲུག་གི་ནད་ངོས་བཟུང་། །གདེང་དང་བློ་གྲོས་རྒྱས་པ་འཁྲུལ་མེད་དུ། །གཅེར་མཐོང་
རིག་པའི་སྒོ་ནས་གཏན་ལ་ཕབ། །དང་པོ་རེག་པ་རྩ་ནི་དལ་ཞིང་སྐེན། །ཆུ་མདོག་སྔོ་
ལ་ཀུ་ཡ་དམ་དུ་འདྲིལ། །དམར་མདང་ཅུང་ཟད་འཚེར་ན་ཕྲུ་བ་ནི། །ཆེར་སྒོང་ཚག་
སྒྲ་དང་བཅས་མྱུར་དུ་ཡལ། །སྐྲངས་པའི་མདོག་དཀར་གསོབ་ཅིང་མཐེབ་རྗེས་
ལེན། ། ཟུར་ཆུང་རི་མོ་ཐིག་ལེ་ཤིན་ཏུ་དམར། །བརྐྱང་བསྐུམ་འགུལ་སྤྱོད་མ་བྱས་ཚེ་
ན་བདེ། །འདི་རྟགས་ཚང་ན་དཀར་པོ་འཁྲུལ་མེད་ཡིན། །རྩ་ནི་གྲིམ་འཁྲེང་མགྱོགས་
པ་གསུམ་ལྡན་ཞིང་། །རྩ་སྟོད་མཐོ་ལ་རྩ་སྨད་ཅུང་ཟད་ཞན། །སྟོད་འཐེང་ལྕམ་དལ་
ངེས་མེད་བྱེད་པ་དང་། །ཆུ་མདོག་དམར་ཉོག་ཀུ་ཡ་ཤིན་ཏུ་ཞིབ། །ལྦ་བ་སེར་ཆུང་
སོང་བ་ཤིན་ཏུ་སྐྱེན། །ཁྲོ་ལྕགས་བརྡུང་བའི་སྐད་འདྲ་སེང་སྒྲ་གྲགས། །སྟེང་དུ་
འཕགས་ཤིང་སོང་རྗེས་མི་མངོན་པ། །སྐང་མདོག་དམར་ཞིང་སྔོ་ནག་ཐིག་ལེ་ཅན། །



ཟུར་རྒྱན།
25
ཚ་འཁྲུགས་ཟེར་ཞིང་མེ་ཡིས་ཚིག་པ་འདྲ། །སྟོད་གཟེར་སོ་རྙིལ་སྐྲང་ཞིང་དབུགས་
འཚང་བ། །འདི་རྟགས་ཚང་ན་འབམ་ན་མི་འགྱུར་རྟགས། །དེ་སོགས་རྟགས་དང་
དབྱེ་བ་མང་གསུང་ཞིང་། །ལག་ཏུ་མ་ལོན་ཚུལ་བཞིན་མི་རྟོགས་པའི། །བརྟགས་
ཚུལ་ཞལ་ཤེས་ཉམས་མྱོང་འདི་ལྟར་ཡིན། ། རྩ་ནི་དྲག་དལ་ངེས་མེད་རྩ་སྟོད་མཐོ། །
ཁྲིག་ཁྲིགས་འཕར་ཞིང་གཉེན་འདྲས་ལྕམ་དལ་བྱེད། །ཁྲག་ཤས་ཆེ་ན་རྩ་དཔང་
མཐོ་བ་དང་། །གྲང་ཤས་ཆེ་ན་རྩ་དཔང་དམའ་བ་དང་། །གང་ཡང་འཕར་ཚུལ་ཁྲིག་
ཁྲིགས་འཕར་བ་འབྱུང༌། །འགྱུར་མེད་ཡིན་ནོ་ཆུ་མདོག་མ་ངེས་པ། །ཀུ་ཡ་ཕྲ་ཞིབ་
ཆུ་སྟེང་ཁྱབ་པ་དང༌། །ལྦུ་བ་སེར་སྒྲ་དང་བཅས་གྱེན་དུ་འཕགས། །དམར་མདངས་
འཚེར་ཞིང་འབམ་གནས་རྣམས་སུ་སྐྲངས། །དམར་ནག་རི་མོ་ཐིག་ལེ་ཅི་རིགས་
འབྱུང་། །ཆེད་དུ་དྲི་ཆུའི་འབམ་གནས་རྣམས་སུ་བྱུག །ཐིག་ལེ་ཤར་ན་མི་འགྱུར་
རྟགས་ཡིན་ནོ། །བབས་པ་གནས་ཀྱི་སྒོ་ནས་བརྟགས་པ་ནི། །འདི་ཉིད་རྐང་པ་ཁོ་ན་
ངེས་མེད་ཞིང་། །སྨན་མ་བཏང་བའི་གོང་དུ་སྟོད་གཟེར་ཞིང་། །ལུད་པ་དམར་དང་
དབུགས་ཚང་སྣ་ཁྲག་རྡོལ། །ཅི་ལྟར་བྱུང་ཞིང་དང་པོ་སྐྲག་མི་དགོས། །ཐང་བཏང་
རྗེས་སུ་འབམ་གནས་རྣམས་སུ་གཟེར། །སྐྲང་ཞིང་ཐིག་ལེ་ཤར་བ་རུས་པ་འཁུམ། །
ཇི་ལྟར་བྱུང་ཡང་རང་གནས་སྨིན་པ་ཡིན། །ནད་འདི་དང་པོ་ཐང་གིས་དབྱེ་ཞིང་
བསྡུ། ། རྒྱས་ཞིང་སྨིན་པར་མ་བྱས་ཞི་བྱེད་རིགས། །བསྟན་ན་ཕན་ལས་གནོད་པ་ཆེ་
བར་མཐོང་། །དེ་ཕྱིར་ཐོག་མཐའ་བར་གསུམ་བཅོས་ཐབས་འདི། །ཞལ་ཤེས་མན་
ངག་གནད་དུ་ལྡན་པ་ཡིས། །ལག་བླང་མྱོང་འགྲུབ་བལྟས་མཆོག་ཟུར་རྒྱན་ནི། །བྲི་
བ་འཕང་ཅིང་སྙིང་ཁྲག་ཁ་ནས་འདོན། །དམ་ལྡན་སློབ་མ་རེ་གཉིས་མ་གཏོགས་
པར༑ ༑མང་འཆོལ་མི་སྤྱོད་མཁའ་འགྲོའི་དམ་ཚིག་རྒྱ། །བཅོས་ཚུལ་འདི་ནི་གཞན་
ལ་བརྟེན་མི་དགོས། །ཟབ་དང་མི་ཟབ་ལག་ཏུ་ལོང་ལ་ལྟོས། །དང་པོ་ཐང་ནི་སྨན་
མཆོག་འབམ་པོ་ཡིས། །རྩ་ལོ་ལྷན་གཅིག་ཐུས་ལ་རྩེ་བ་ཉིད། །ཐ་དད་དབྱུང་ཞིང་
ཆུར་བཀྲུས་ལེགས་པར་བརྡུང་། །མེ་ཉི་དུ་བ་མ་ཕོག་ལེགས་པར་སྐམས། །འདི་ཉིད་



286
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ཐོག་མཐའ་བར་གྱི་རྒྱལ་པོ་ཡིན། །ཁྲག་སྨན་གཞོན་ནུ་སོར་གསུམ་དུས་སུ་ཐུ། །
ཆུར་བཀྲུས་བརྡུང་ལ་གྲིབ་སྐམ་ལེགས་པར་བྱ། །འདི་ཉིད་ཐོག་མཐའ་བར་གྱི་བློན་
པོ་ཡིན། །རྒྱལ་པོ་ཐུན་གསུམ་བློན་པོ་ཐུན་གཉིས་སྦྱར། །སྐྱུ་རུའི་ཕོ་ཉ་རྒྱལ་པོ་སུམ་
འགྱུར་སྦྱར། །རྒྱ་ཚ་བྲོ་ཙམ་སྣ་ཁྲིད་དང་བཅས་པ། །འདི་བཞིས་འབམ་ནད་ལམ་ནས་
བཟློག་པར་འགྱུར། །མ་བཟློག་འབམ་རྣམས་རང་གི་གནས་སུ་འབེབ། །སྦྱོར་བ་ཤིན་
ཏུ་རྣོ་ཡང་འཐོར་དོགས་ན། །འཁོར་དཔུང་སྡེབ་པ་ཞལ་ཤེས་ལག་ལེན་ནི། །ཏིང་ཏ་
འབྲུག་རུས་སྤྱི་བཞུར་བ་ཤ་ཀ །ཚོས་བཙོད་ཞུ་མཁན་སླེ་ཏྲེས་བ་ལེ་ཀ །པྲི་ཡང་ཀུ་
དང་དབང་ལག་མ་ནུ་དང་། །ཨ་རུ་ཀཎྜ་ཀ་རུ་སྦྱར་བའི་ཐང་། །ཉིན་རེ་ཐུན་གསུམ་
བཏང་ཞིང་ཆོད་དང་དཔག །གཉན་ཁ་ཆེ་ན་དེ་སྟེང་གུ་གུལ་བསྣན། །རྩ་སྨད་གྲིམ་
ཞིང་རྩ་སྟོད་ཅུང་ཟད་ཞན། །ཆུ་མདོག་འགྱུར་ཞིང་ལྦུ་བ་ཅུང་ཟད་ལྷོད། །སྐྲང་དང་ཟུག་
ཆུང་ཡན་ན་ཇེ་ཆེ་འགྲོ། །ཚིགས་གནས་བརྐྱང་བསྐུམས་མི་ཉེན་སྡོམ་ཞིང་ན། །ལུས་
སྟོད་བདེ་ཞིང་སྣང་བ་དང་བ་དང་། །སྟོད་ལ་གཟེར་རིང་མེད་ཀྱང་དབུགས་ཁ་དམ། །
དང་པོའི་ནད་རྟགས་གང་རུང་བར་དུ་འགྱུར། །གང་རུང་རྟགས་བྱུང་ཐང་བཅད་ཕྱེ་མ་
བསྟན། །གཉན་སྟོབས་རབ་འབྲིང་ཐ་གསུམ་ལ་ལྟོས་པའི། །སྦྱར་ཐབས་ལག་ལེན་
འདི་ལྟར་བྱས་པས་ཕན། །འབམ་པོ་ཁྲག་སྨན་གཞོན་ནུ་སྐྱུ་རུ་ར། །བཙན་དུག་ ཡུངས་
དཀར་ཅུང་ཟད་བསྣན། སྦྱར་བ་སྟོབས་ཆུང་ནད་ལ་མཆོག །སྟོབས་འབྲིང་དེ་སྟེང་ཤུ་དག་
རུ་རྟ་དང་། །གླ་རྩི་ཡུངས་ཀར་གུ་གུལ་གི་ཝང་དང་། །མཚལ་རྡོ་བསྣན་པས་ཕན་པ་
ལག་བླང་ཡིན། །ཤིན་ཏུ་སྟོབས་ཆེ་སྦྱོར་བ་གོང་གཉིས་སྟེང་། །ཧ་ཤིག་གངས་ཐིགས་
སྦལ་རྒྱབ་མདུང་རྩེ་དང་། །སྟག་ཤ་མིང་ཅན་རེ་ལྕག་མེ་ཏོག་དང་། །ཉ་ ཆུ་སེར་སྟོབས་
ཆེན་ཆུ་སེར་སྨན་གསུམ། ཕྱེ་བསྣན་པས་ཕན་པ་ལག་བླང་ཡིན། །སྐྲངས་དང་གཟེར་
ཤུགས་ཆག་ཞིང་རྩ་སྟོད་དམའ། །རྩ་སྨད་དཔངས་སུ་མཐོ་ཡང་རྩུབ་སྤུན་མེད། །ཆུ་
མདོག་དམར་སེར་ལྦུ་བ་ཆིལ་གྱིས་འགྲོ། །མ་སྔ་མ་ཕྱི་མཚམས་ལ་དགུགས་པ་
གཅེས། །ལ་ཕུག་བཏང་སྔ་སླར་ཡང་སྟོད་དུ་འཕྱུར། །ཕྱི་ན་རུས་དང་རྒྱུས་ལས་ཞེན་



ཟུར་རྒྱན།
2%7
པར་འགྱུར། །དེ་ནས་ལ་ཕུག་གཙང་མ་ཆུར་བཀྲུས་པ། །ལ་བདར་བྱས་ལ་རས་ཀྱི་
ནང་དུ་བཙིར། ། ཁུ་བ་དཀྲུག་ཞིང་ལྦུ་བ་ཡང་ཡང་དོར། །ནས་སམ་ཕྱེ་མའི་དཀྱིལ་
བསྙལ་ཞག་གཅིག་བཞག །རླུང་མ་ཤོར་བའི་སང་ཉིན་ཉི་ཤར་དུས། །ཤོ་ལ་ཡུ་རིང་
ཁྲག་ཀྲོད་པྲི་ཡང་ཀུའི། །ལོ་མ་ཁ་འབུས་དུས་སུ་ཐུས་པ་དང༌། །འུ་སུའི་ལོ་མ་གུར་
གུམ་རྒྱ་ཚྭ་བཅས། །བཏབ་པ་ གཉན་ཤས་ཆེ་ན་སྟག་ཤ་བསྣན། འཐུང་ནས་འགྲོ་འདུག་
ནུས་ཚད་བྱ། །བར་དུ་གཉེན་དུས་ཤིན་ཏུ་གཟེར་ཆེ་ན། ། ཨ་ཕྱག་ཚེར་སྔོན་དྲི་ཤ་སྦྱར་
བ་བཏང་། །ཐ་མ་བྱུག་པ་འབམ་ནག་གཏིང་འདོན་ནི། །མི་རྟ་ཁྱི་གསུམ་རྐང་རུས་
བསྲེགས་པའི་ཐལ། །སྤོས་དཀར་བུལ་ཏོག་སྲིབ་ཀྱི་གཡའ་རུལ་དང་། །འབམ་པོ་
སྦྱར་ ར་གླད་དུ་སྦྱར་བ་ཤིན་ཏུ་ཟབ་ བ་ལ་ཕུག་རོ་མ་བཅས། །ཚད་ལྡན་འབྱར་གྱི་ནད་
ལྷག་གཏིང་ནས་འདོན། །སྐབས་སུ་གྲང་བའི་རྟགས་བྱུང་སེ་འབྲུ་ལྔ། །ཁྲག་ཤས་ཆེ་
ན་ཙནྡན་བཅོ་བརྒྱད་སོགས། །མཆིན་ཁྲག་རྒྱས་ན་གླང་ དགུ་པའི་སྟེང་གླ་རྩི་བསྣན་པ་ལ་
ཟེར། ཆེན་འཁོར་ལོ་ཅན། །ལ་སོགས་གང་དགོས་འཕྲུལ་ཞིང་ལྟག་སྤྲོད་བཏང་། །
གདོང་རྩ་བྱིན་གཞུག་ཐེབ་སྲིན་བར་རྩ་དང་། །རྟ་མཐུར་གཡས་གཡོན་གང་འོས་སྒྱུ་
རུ་རའི། །ཆིག་ཐང་ལན་འགའ་བཏང་རྗེས་གཏར་བ་གཅེས། །རང་བྱུང་ངམ་ནི་བཅོས་
མའི་ཆུ་ཚན་བརྟེན། །ཐོག་མཐའ་བར་གྱི་བཅོས་ཐབས་འདི་བཞིན་གྱིས། །ཚེ་ཟད་མ་
གཏོགས་མི་འཆི་ངེས་པ་ཡིན། །འདི་ན་ཤིན་ཏུ་གཅེས་པས་གསལ་བར་བཀོད། །
བཅོས་ལ་ངོ་མེད་གནམ་ལྕགས་ཟིལ་པ་ཡི། །བཤལ་བཏང་རྗེས་སུ་གོང་བཞིན་
བཅོས་པས་འཚོ། །ཡང་ཟབ་ཆུ་བ་རིང་འཁུམ་འདུལ་འདོད་ན། །སྙིང་གི་དཀྱིལ་དུ་
གདམས་པ་འདི་ཉིད་འཆང་། །ཅོང་ཞི་རྒོད་བཏུལ་ཆ་གཉིས་སྦལ་རྒྱབ་དང་། །གངས་
ཐིགས་མཚལ་དང་ལྡོང་རོས་མདུང་རྩེ་བུལ། །རྡོ་རྒྱུས་གསུམ་དང་མཛེ་ཚ་མིང་ཅན་
ནག །ཧོང་ལེན་སྟག་ཤ་བྲག་ཞུན་སྨན་ཆེན་ཤུ། །ཞིབ་བཏག་སྦྲང་གླུམ་སྦྱར་བ་ཉིན་
གཅིག་དང་། །ཉིན་གསུམ་ཉིན་དགུའི་བར་རྣམས་གང་འོས་བྱུག །གྱོང་པོའི་རྭ་ཡང་
འདུལ་སྲིད་ཆུ་རྒྱུས་ནི། །སྨོས་ཅི་རེངས་འཁུམ་འདུལ་ལོ་གཅེས་པར་ཟུང་། །འདི་ནི་



2e
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཁ་བསྐང་ཚུལ་དུ་བྲིས་པ་ཡིན། །འདི་ནི་ཆེར་ཟབ་སྙིང་བཞིན་གཅེས་པར་ཟུང་། །
མོ་ནད་བཅོས་པའི་ཟུར་རྒྱན།
རྒྱ་རྒྱ་རྒྱ། བྱིས་བཅོས་ལེའུ་ལོགས་སུ་བྲིས་ལ་ལྟོས། །མོ་ནད་བཅོས་པའི་
ཟུར་རྒྱན་རླུང་ཚབ་ལ། །ལི་ཤི་ཉེར་ལྔའི་སྟེང་དུ་འོལ་མོ་སེ། །བ་སྤུ་འཕང་མི་འབྲས་བུ་
བསྣན་པ་བཏང་། ། ཁྲག་ཚབ་མཆིན་ཁྲག་རྒྱས་ན་གླང་ཆེན་དགུ། །མཁྲིས་ཤས་ཆེ་ན་
མཁྲིས་ཕྱེ་བདུན་པ་དང་། །ཁྲག་སྐྲན་དྲིལ་ན་གཡུ་དྲིལ་བཅུ་གསུམ་དང་། །གང་བབ་
ནད་ཀྱི་གཉེན་པོའི་སྟེང་དུ་ནི། །མཛེ་ཚ་འོལ་མོ་སེ་དང་བ་སྨྲ་དང་། །འཕང་མི་འབྲས་
བུ་བསྣན་པས་སེལ་བར་འགྱུར། །མ་ཐུབ་རྩ་བཤལ་ཇི་བཞིན་བཏང་བའམ། །འོ་སེ་སྟར་
བུ་མཛེ་ཚ་བ་སྤྲུ་གསུམ། །བྱང་ང་ཧ་ཤིག་ཐར་ནུ་དུར་བྱིད་དང་། ། བྲི་ཁན་དན་རོག་གྲི་
ཤ་ཛཱ་ཏི་དང་། །ལི་ཤི་རྒྱ་ཚ་སྦྲུལ་ཤ་སྦྱར་བ་ཡི། །འཁྲུས་འདྲེན་དེད་དཔོན་བཅུ་བཞིའི་
སྦྱོར་བ་འདི། །འབྲས་བུ་གསུམ་དང་ལྕུམ་རྩའི་བསྡུས་ཐང་གིས། །རྟ་བྱས་མངལ་དང་
ཁ་ནས་བཏང་བ་ཡི། །ཟླ་མཚན་འཁྱིལ་དང་མཐལ་སྐྲན་བུ་རོ་གནག །ཁྲག་ཚབ་མ་
ལུས་མོ་ནད་ཚོགས་རྣམས་སྦྱངས། །ཅོང་ཞི་སྟར་བུ་བུལ་ཏོག་གསུམ་སྦྱར་བས། །
བཏང་བས་ཁྲག་འདྲིལ་མ་ལུས་བཤིག་པར་འགྱུར། །སེང་ཕྲོམ་ཡུང་བ་གཉིས་པོ་
སྦྱར་བ་ཡི། །མངལ་ཁྲག་འཛག་པ་གཅོད་པ་གདམས་ངག་ཡིན། །བུ་མ་ཐོན་ན་ཞི་
བྱེད་དྲུག་པའི་སྟེང༌། །སྦྲུལ་ཤ་མདེལ་འབྱིན་ལྡོང་རོས་བསྣན་པ་ཡི། །བུ་དང་ཤ་མ་
འཐོག་པ་ཐོན་པར་འགྱུར། །བཙའ་རྗེས་དུག་ཐབས་ཁྲག་གཟེར་ལྡིང་བ་ནི། །སྔ་དྲོ་
གཙོ་བོ་བརྒྱད་པ་ཡང་ཡང་བཏང་། །དགོང་མོ་ཨ་གར་བརྒྱད་ ཨ་ག་རུ་ཛ་ཏི་སྙིང་ཞོ་ཤ་ཅུ་
གང་སྤོས་དཀར་རུ་རྟ་ཨ་རུ་ར་ནཱ་ག་གེ་སར། བཏང་བྱིན་གཞུག་གཏར། །མོ་ནད་ཀུན་ལ་སྣོད་
ཁ་རུ་ཐུང་དང་། །བྱིན་གཞུག་ལོང་རྩ་གང་འོས་གཏར་བར་བྱ། ༼༽ །སྐྱེ་རྒྱུན་གཅོད་
པའི་ལག་ལེན་ཟུར་རྒྱན་བྲི། །མཛོ་དྲིལ་སྒལ་ཀླད་བྱ་ནག་སྐྱུང་ཁའི་ཁྲག །རྒྱ་རུ་རྒྱ་ཚ་



རྒྱུར་རྒྱན།
14
གསེར་གཡའ་སྟག་གི་ཤ །དངུལ་ཆུ་བཙན་དུག་རྒྱ་སྐྱེག་ཡུང་བ་དང་། །བུལ་ཏོག་རྒྱ་
སྣག་དུ་བ་རལ་བ་ཅན། །ཕྱེ་མ་དྲེའུ་ཁྲག་གིས་རིལ་བུར་དྲིལ། །ཟླ་མཚན་འབབ་པའི་
ཞག་གསུམ་གཡེར་མ་དང་། །ཤིང་མངར་ཐང་གིས་རིལ་བུ་བདུན་བདུན་དུ། །ཉེར་
གཅིག་བཏང་བའི་ཞག་བཞིའི་མཚན་མ་ཡི། །ཡས་ཟུར་ཚོན་གང་རྨང་གསེབ་འཕར་
རྩའི་སྟེང་། །མེ་བཙའ་བྱས་པས་མི་རབས་ངེས་པར་ཆད། །
གདོན་ནད་བཅོས་པའི་ཟུར་རྒྱན།
འབྱུང་གདོན་སྨྱོ་བྱེད་རྗེད་བྱེད་སྟེང་གདོན་སོགས། །བཅོས་ཐབས་ཟུར་རྒྱན་
ཕྲན་བུ་སྔགས་ལེར་ལྟོས། །ཀླུ་གདོན་ ནམ་ མཛེ་ནད་བཅོས་པའི་ཟུར་རྒྱན་ནི། །ཕྱག་
རྡོར་ཁྱུང་ནག་ཁྱུང་ཁྲའི་བསྙེན་པ་རྣམས། །ནད་འདི་གཉེན་པོ་ཡིན་པས་འབད་པས་
བཟླས། །ཁྱུང་ལྔའི་རིལ་བུ་སྦྱར་ཐབས་ལག་ལེན་དུ། །རབ་གནས་ཚུལ་བཞིན་བྱས་
པས་མཆོག་ཏུ་བསྔགས། །ཡང་ན་ཁྱུང་ཆེན་ལྔ་པ་ལུས་པོ་ལ། །འདུ་སྙོམས་བཟང་པོ་
དྲུག་གི་གཤོག་པ་ལྡན། །ཆུ་སེར་སྨན་གསུམ་སྡེར་བཞི་ཆུ་སྨན་གསུམ། །མཇུག་སྒྲོ་
གི་ཝང་གུ་གུལ་རྭ་རྒྱས་པ། །ས་ མུ་ཟི། བཅུད་མཚལ་ དངུལ་ཆུ། བཅུད་ནོར་བུའི་རྒྱན་
བརྟགས་པ། །ཟླ་འོད་ནོར་བུའི་ཁྱུང་ཆེན་ཞེས་གྲགས་པ། །སྟེང་གདོན་བར་གསུམ་
གདོན་རྣམས་སྐད་ཅིག་འཇོམས། །མ་ཐུབ་གནམ་ལྕགས་ཟིལ་བའི་བཤལ་གྱིས་
སྦྱངས། །ཡང་ན་གདོན་བཤལ་ཆེན་པོ་ལྷན་ཐབས་ལྟོས། །
མཚོན་རྨ་བཅོས་པའི་ཟུར་རྒྱན།
དེ་ནས་མཚོན་རྨ་བཅོས་པའི་ཟུར་རྒྱན་ནི། །དང་པོ་མཚོན་ཕོག་དུས་ནས་



290
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
མཚོན་ཁྲག་དབྱུང༌། །ཧ་ཅང་ཁྲག་མང་ཁྲག་གཅོད་སྔགས་ཀྱི་བསྡོམས། །སྨུག་པོའི་
སྐབས་བཤད་ཁྲག་གཅོད་ཁོག་ཏུ་བཏང་། །ཟུངས་ཁྲག་སྲུང་ཕྱིར་ཚོས་ཁུ་ཡང་ཡང་
འཐུང་། །ཞག་གཅིག་མ་ལོན་རྨ་གསར་ཕྱོགས་བཞི་ལ། །མེ་བཙའ་གདབ་ཞིང་སྲང་
ཆའི་མིག་གིས་བྱུག །ཚ་ལ་བསྲེགས་ཐལ་གུར་གུམ་བུལ་ཏོག་སྦྱར། །རྨ་ནང་བཏབ་
ལ་ཚ་ལའི་དུད་པས་བདུག །རྨ་ཁ་བསྡོམས་ལ་ཕྱེ་འཕུར་སྣུམ་ལྡན་གཡོགས། །ནོར་
བུ་ཆུ་མདང་ཐང་ནི་ཁོང་དུ་བཏང་། །ཞལ་གསུམ་མི་བཤིགས་ལྟོ་བཀུག་སྨྱུང་བར་
བྱ༑ ༑མཁྲིས་ཚད་མི་བསླང་མི་སྐྲངས་ལག་བླང་ཡིན། །དེ་ནས་ཆེས་བཤིགས་ཆུས་
བཀྲུས་རྨ་མདོག་ནི། །དམར་མདང་སྐྱ་བ་རྨ་ཉིད་མི་ལ་རྟགས། །རྩ་ཆད་ཟབས་སུ་
ཨི་སོང་སོགས་བལྟས་ལ། །བྲེ་གུ་གསེར་ཐིག་བོང་དཀར་རྩལོ་དང་། །ཡུ་ཤིང་རྒུན་
འབྲུམ་གུར་གུམ་དོམ་མཁྲིས་བཅས། །ཕྱེ་མ་རྨ་ཕུག་རྫོང་ལ་རྨ་ཡི་ཁར། །ཁྱུ་སྤུ་སྣུམ་
ལྡན་སྒྲིམ་མདིལ་བཅུག་པར་བྱ། །ཁོག་ཏུ་གཙོ་བརྒྱད་སྟེང་དུ་གུ་གུལ་དང་། །གླ་རྩི་
སྦྱར་ཕྱེ་བཏང་ཞིང་ཚ་བ་དང་། །གཉེན་གྱི་འདྲེས་མེད་སེ་འབྲུ་ལྔ་པ་དང༌། །གཉེན་
ཤས་ཆེ་ཞིང་སྐྲངས་ཆེ་ཟུག་ལྡང་ན། །གནམ་ལྕགས་ཟིལ་པའི་བཤལ་གྱིས་དག་པར་
སྦྱངས། །དེ་ནས་ཞག་བདུན་འཚམས་སུ་སླར་ཡང་བཀྲུས། །རྣག་ཤས་མེད་བཞིན་ཤ་
འུ་ཐོན་པ་དང་། ། ཟུག་ཆུང་དང་ཁ་བདེ་ན་མྱུར་དུ་འཚོ། །དེ་ནས་སླར་ཡང་སྨན་བཏབ་
ཆེས་གོང་བཞིན། །བྱས་ལ་ཐིག་སྨན་གང་ཟབ་ཁོག་ཏུ་བཏང་། །ཟས་བཅུད་གསར་བ་
ཕྲུག་རེ་སྦྱིན་པར་བྱ། །རྨ་རྒན་འཚོ་མ་འདོད་ན་ཁྱི་ནག་ཐུན། །བྱ་རོག་ཐུན་གཉིས་
བསྲེགས་ཐལ་བཏབ་པས་སེལ། །རྣག་བུན་ཆེ་ཞིང་ཆུ་སེར་མང་འོང་ན། །བསེ་རུ་
ཙནྡན་དཀར་དམར་གོ་དོར་གཉིས། །གསེར་མདོག་ཆུ་སེར་སྨན་གསུམ་གུར་གུམ་
ཛཱ༑ ༑ལི་ཁྲི་དོམ་མཁྲིས་ཟབ་འགྲོན་ཕུལ་ཐལ་སྦྱར། །སེང་ལྡེང་བྲག་ཞུན་ཐང་གིས་
ཕུལ་ལ་བཏང་། །ཉི་མ་ལྔ་ལས་རྒྱ་མཚོ་སྐེམ་པ་ལྟར། །ཁྲག་རྣག་ཆུ་སེར་རྒྱ་མཚོ་
ཙམ་ཡང་སྐེམ། །མཚོན་ཁྲག་ཁོང་ཤོར་གང་ཉེའི་རྩ་ལ་གཏར། །ཅོང་ཞི་བུལ་ཏོག་
སྟར་བུ་གསུམ་སྦྱར་བ། །བཏང་བས་ཁྲག་འགྲམ་མ་ལུས་སེལ་བར་བྱེད། །



རྒྱུར་རྒྱན།
291
མགོ་བོ་བཅོས་པའི་ཟུར་རྒྱན།
དེ་ནས་མགོ་བོ་བཅོས་པའི་ཟུར་རྒྱན་ནི། །དྲེས་བཅོས་ལྡམ་བཅོས་གཉིས་
དྲེས་གྲེས་བཅོས་ཀྱི། །ལག་ལེན་མཐོང་བ་བརྒྱུད་པ་གཙོ་ཆེ་བས། །འདི་རུ་བྲིས་
ཀྱང་ལག་ཏུ་མི་ལོན་ནོ། །དེས་ན་ལྡམ་བཅོས་ཟབ་མོ་འདི་ལྟར་རོ། །མགོ་རྒྱ་ཉམས་
ན་མིག་རྩ་དམར་ཞིང་འཁྲུག །གཡས་དམར་གཡས་ཆགས་གཡོན་པའང་དེ་བཞིན་
ནོ༑ ༑གཡས་ཕོག་གཡོན་དམར་གཡོན་གྱི་རྒྱབ་སྲུབ་ཉམས། །དེ་བཞིན་རྟག་གམ་
ཚོན་རྩ་མ་བདེ་ན། །པགས་འགྲམ་ཀན་ཆག་མ་བདེ་ཤ་རུས་པ། །འགྲམ་པའི་རྟག་
ཡིན་རྨ་ཅན་རྨ་བཞིན་བཅོས། །རུས་པ་བཅད་ན་རུས་ཕྱེ་སྐམ་པས་དབྱུང༌། །གས་ཀྱི་
མཚམས་སུ་མེ་བཙའ་འདེབ་པ་དང་། །རྨ་མེད་རུས་པ་དིབ་ན་པགས་པ་འཕྲལ། །རུས་
ཆག་སྒྲིགས་ལ་གོང་བཞིན་བཅོས་པར་བྱ། །རྒྱ་ཆིང་ལག་ལེན་མི་འདྲ་མང་གསུང་
ཡང་༑ ༑འདོམ་ཕྱེད་ཁ་གང་རས་ཀྱི་མགོ་བོ་གཏུམས། ། རྒྱབ་མདུན་གཉིས་གྲ་ནང་
ལྟེབས་ཕུར་པ་གཉིས། །གང་རུང་གཅིག་གཡས་གཅིག་གཡོན་དམ་པ་དཀྱུ། །ཕུར་
པའི་སྟེང་དུ་ཁུ་ཚུར་དགུ་རེ་བརྡེག །དེ་བཞིན་གཡས་གཡོན་གཉིས་ལ་དེ་ལྟར་
བྱ༑ ༑སྣལ་མ་འདོམ་པ་བཅོ་ལྔ་ཡོད་ངེས་ཀྱི། །ཚོད་ཟིན་ཙམ་དུ་དཀྲིས་ལ་མུར་ཀོང་
གཉིས། ། ལྟག་ཟུར་གཉིས་བཅས་བཞི་ལ་བཟུང་ཤིང་བཞི། །རིང་ཐུང་སོར་གསུམ་ཞིང་
དུ་སོར་གང་བ། །བཞི་དཀྲིས་དེ་ནས་སླར་ཡང་སྣལ་མ་དེའི། །ལྟག་ཟུར་གཡས་ཀྱི་
གཟུང་ཤིང་འོག་ནས་དྲང་། །མུར་ཀོང་གཡོན་གྱི་གཟུང་ཞིང་འོག་ནས་བླང་། །བསྐོར་
གཅིག་དཀྲིས་ལ་ ལྟག་ཟུར་གཡོན་པ་བཟུང་ཞིང་འོག་ཏུ་བླང་། མུར་གཡོན་གཟུང་འོག་བླང་།
།བསྐོར་གཅིག་དཀྲིས་ལ་མུར་གཡོན་གཟུང་འོག་བླང་། །ལྟག་གཡས་གཟུང་འོག་
བླང་ལ་སྐོར་གཅིག་དཀྲིས། །མུར་གཡས་གཟུང་འོག་བླང་ལ་ལྟག་གཡོན་དྲང་། །དེ་
ནས་སྔར་བཞིན་དཀྲིས་པས་མཚམས་མཚམས་སུ། །ཤིང་བུ་སོར་དོ་བརྒྱད་ལས་



292
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
མི་ཉུང་བ། །མཚམས་སུ་རྫོང་ཞིང་ཤིན་ཏུ་ལྷོད་པ་དཀྲིས། །སྨིན་མཚམས་གཡས་
གཡོན་རྣ་རྩེའི་སླེབ་པའི་མདུན། །ལྟག་པའི་སྤུ་འཁྱིལ་བཞི་ལ་མེ་བཙའ་གདབ། །མགོ་
བོ་སྐྲངས་ཤིང་གཟེར་བ་ཤིང་བུ་རེ། །དོར་བས་བདེ་ཞིང་ཞག་དགུའི་བར་དུ་བཞག །
གསང་སྨན་རྒྱལ་པོ་མ་ཐང་མཆིན་བུ་དང་། །གངས་ཐིགས་རྒྱ་མཚལ་བཞི་པོ་ཆང་
ཕུལ་བཏང་། ། མགོ་བོ་ཐག་པས་བསྡམ་འདྲ་མངོན་སུམ་སྡོམ། །དེ་ནས་ཐིག་སྨན་སྦྱོར་
བ་མང་གསུང་ཡང་། །གསང་སྨན་རྒྱལ་པོ་འཛམ་གླིང་ནོར་ཕྱེད་དགའ། །ལེགས་པར་
ཐུས་ལ་བཅུད་མ་ཤོར་བ་རྡུང་། །གྲིབ་སྐམ་བྱས་ལ་གཙོ་བོ་ཐུན་བསྐྱེད་དང་། །ཨའུ་
རྩི་དང་ཐལ་ཆུང་སྡོང་པོ་དང་། །བྲེ་གུ་གསེར་ཐིག་མ་ཐང་མཆིན་བུ་དང་། །ཀོན་པ་
གབ་སྐྱེས་ལྡུམ་བུ་རྟ་མིག་པ། །ཨ་ཕྱག་མཚེར་སྔོན་སྟ་ལྤགས་འབུ་སུ་ཧོང་། །ཅོང་ཞི་གངས་
ཐིགས་སྦལ་རྒྱབ་མདུང་རྩེ་དང་། །ཨ་བར་གླ་རྩི་གུར་གུམ་དོམ་མཁྲིས་དང་། །འབྲུག་རུས་
སྤྱི་བཞུར་མི་ཐོད་ཨ་བྷི་ཥ། །ཕ་བང་ལོང་བུ་རྒྱ་མཚལ་མཉྫི་ར། །བྱིལ་མགོ་རྡོ་གླད་ལི་
ཁྲི་ཟེ་ཚ་དང་། །པ་ཡག་ཚ་ལ་སྦྱར་བའི་སུམ་ཅུ་གཉིས། །སྦྱོར་བ་འདི་འཚོགས་ཀླད་
རྒྱ་མ་རལ་ན། །མགོ་སྐྱོན་ཇི་ལྟར་ཆེ་ན་འཚོ་བ་ངེས། །འོན་ཀྱང་གོང་གི་རྡོ་སྔོ་བཞི་
སྦྱོར་ཏེ། །ཤིན་ཏུ་རྣོ་བ་ཟབ་ཁྱད་ལག་ལེན་ཡིན། །
དུག་ནད་བཅོས་པའི་ཟུར་རྒྱན།
སྦྱར་ངན་དུག་ནད་བཅོས་པའི་ཟུར་རྒྱན་ནི། །སྔགས་ཀྱི་བཅོས་ཐབས་ལོགས་
སུ་བྲིས་ལ་ལྟོས། །སྔོ་རྒྱལ་ཀོ་ཥ་གནམ་མ་མཐོང་བ་ནི། །ཤིང་གིས་བརྐོས་ལ་བུད་
མེད་མ་རེག་པ། །ཀོ་ཥ་ཞེས་པའི་ཡིག་འབྲུ་གཉིས་པོ་འདི། །སྨྲ་བཅད་བཟླ་བཞིན་
གཡས་བསྐོར་བརྡུང་བར་བྱ། །ཆང་བཟང་ཀ་ཡོལ་གསུམ་ནང་སྨན་ཕྱེ་ནི། །སྲང་གསུམ་
བཏབ་ལ་ནས་དཀྱིལ་ཞལ་གཅིག་ཏུ། །རླུང་མ་ཤོར་བ་བསྙལ་ལ་སང་ཞོགས་པ། །



ཟུར་རྒྱན།
༣
ནད་པའི་སྔས་མགོ་ལྷ་རྗེ་ འདིའི་བྱ་ཐབས་ལག་ལེན་མངོན་སུམ་མཐོང་དགོས། ཤར་བལྟས་
བརྟེན། །ཤ་དམར་ཁམ་རེ་གཏང་དང་ནད་པས་ཟ། །སྨན་འཐུང་ཐབས་ལེགས་བརྗོད་
ལ་སྨྲ་འགུལ་སྤངས། །ཟས་ངན་ཡིན་ན་བཤལ་སྐྱུག་ཕོ་བ་འཁྲོག །མིན་ན་ཕན་གནོད་
གང་ཡང་མི་འབྱུང་བ། །དེ་འདྲ་ལན་བདུན་ ནམ་ ལན་དགུ་མ་གྲོལ་བར། །བཤལ་བའི་
༼༽ །གྱུར་པ་མི་འཕྲོད་པ་ཡི་ཟས་ཀྱི་དུག ། མ་ཞུའི་སྐབས་ལྟར་བཅོས་ལས་གཞན་མི་
དགོས། །ཤ་དུག་ཤ་ནད་བོང་བ་ཐང་ཕྲོམ་དང༌། །འདི་རྣམས་ཀྱིས་ནི་གཉེན་པོ་གང་
བཤད་ཀྱི། །མ་ཞུའི་སྐབས་ཀྱི་ཞིང་དྲུག་ཁ་བསྒྱུར་ལྟོས། །དེ་ལས་ལྷག་པའི་གཉེན་པོ་
གཞན་མི་དགོས། །ལག་བླང་ཡིན་ནོ་འཚོ་བྱེད་མཁས་དབང་རྣམས། །རྟ་སྤུའི་དུག་
ལ་ཚིལ་མར་ཕག་ཚིལ་འཇོམས། །སྦྲུལ་དུག་ཟིན་པའི་སྟེང་དུ་མེ་བཙའ་གདབ། །
ཡང་ན་རྒྱ་སྣག་སུག་སྨེལ་རུ་རྟ་དང་། །ཤིང་མངར་ན་ལེ་ཤི་དང་མྱང་རྩི་སྦྱར། །ཁྱི་
སྦྲུལ་སྲིན་བུ་བ་ཡི་དུག་ལ་སོགས། །རྒྱུ་བའི་དུག་རིགས་མ་ལུས་འཇོམས་ཞེས་
བཤད། ༼༽ །བསེ་དུག་བཅོས་ཐབས་ལག་ལེན་ཟུར་རྒྱན་ནི། །ལྕགས་དཀར་སྡེར་
མ་གས་ཆག་མེད་པའི་ནང་། ། རྒྱ་མཚུར་ཞོ་ལྔ་ཁ་ཆོད་ཀ་ཡོལ་གྱི། །ཁེབས་ཙམ་སྲབ་
འཐུགས་མེད་པར་མཉམ་པར་བདལ། །དེ་སྟེང་རྒྱ་མཚལ་ཞོ་ལྔ་དེ་མཉམ་བདལ། །
དེ་སྟེང་དངུལ་ཆུ་སྲང་གང་ལིང་གིས་བླུག །དེ་སྟེང་རྒྱ་མཚལ་ཞོ་ལྔ་དག་གིས་བཀབ།
།དེ་སྟེང་རྒྱ་མཚུར་ཞོ་ལྔ་སྙོམས་པར་བདལ། །དེ་སྟེང་ཀ་ཡོལ་བཀབ་ལ་བར་འདག་
སྦྱར། །སོག་མས་རི་རྩེ་ཉི་མ་ཤར་བ་ནས། །ཉི་མ་མ་ནུབ་བར་དུ་བསྲེགས་པར་
བྱ༑ ༑སྐབས་སུ་ཀ་ཡོལ་སྟེང་དུ་ཆུ་གྲང་བྲན། །མེ་བཅད་གྲང་ནས་ཀ་ཡོལ་དལ་བུས་
བསླང་། །ནང་གི་དྲེག་པ་སྒྲོ་ཡིས་བྱབས་ཏེ་བླང་། །སོག་པོ་རྒུན་འབྲུམ་ཁུ་བའི་རིལ་
བུ་ནི། །ཡུངས་དཀར་ཙམ་དྲིལ་རླུང་མི་ཤོར་བ་བཅིང་། །ལྕགས་སྡེར་ནང་གི་ཐལ་བ་
འདེབ་སྨན་ཡིན། །རིལ་བུ་ཁོང་བཏང་ཐལ་བ་རྨ་ལ་བཏབ། །ཟབ་དང་མི་ཟབ་ལག་ཏུ་
ལོང་ལ་ལྟོས། །བཏང་ལུགས་མ་ཤེས་སོ་དང་རྙིལ་ཆད་འོང་། །དེ་ཕྱིར་ཁ་ནང་ཤིང་



94
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ཁིག་ལྟག་པར་མདུད། །སྟོད་ལ་མུ་ཟི་སེར་པོ་གླ་རྩི་དང་། །ནི་ལ་ཐོ་ཋ་སྤོས་དཀར་རྒྱ་
མཚལ་དང་། །མཚུར་ནག་གོ་ཡུ་ར་ཐུག་གཅིན་གྱིས་སྤྲས། །ལྕགས་སྡེར་ནང་བླུག་
དེ་དཀྱིལ་དངུལ་ཆུ་བླུགས། །སྟེང་ནས་རྫ་མས་བཀབ་ལ་བར་མཚམས་ཆར། །དུ་བ་
མ་ཤོར་སོལ་མེས་ནུས་ལྡན་བསྲེགས། །ལྕགས་སྡེར་ཞབས་དེ་དཀར་པོར་སོང་བའི་
དུས། །ཚོས་པའི་ཚད་ཡིན་མེ་བཅད་གྲང་དུ་བཅུག །རྫ་མ་བསླང་ལ་དེ་ནང་དྲེག་པ་
དེ༑ ༑བྱ་རོག་སྒྲོས་བྱབས་ར་ཐུག་ནག་པོ་ཡི། །ཁྲག་གི་རིལ་བུ་སྲན་མ་ཙམ་དུ་དྲིལ། །བ་
རུའི་གཅིག་ཐང་རྟ་བྱས་ནང་ནུབ་བཏང་། །འོག་གི་ཐལ་བ་ར་ཁྲག་ལ་སྦྱངས་ཏེ། །བྱ་
རོག་སྒྲོ་ཡིས་རྨ་ལ་བྱུག་པའམ། །ཡང་ན་སྐམ་འདེབ་བྱས་ཀྱང་རུང་བ་ཡིན། །རིལ་
བུ་བཏང་ལུགས་གོང་བཞིན་བྱས་ན་དགའ། ༼༽ །ཁྱི་དུག་སྨན་གྱི་བཅོས་པའི་ལག་
ལེན་དང་། །ཞལ་ཤེས་ཉམས་མྱོང་གང་ཡང་བདག་ལ་མེད། །སྔགས་ཀྱི་བཅོས་
ཐབས་ཟབ་མོ་སྔགས་ལེར་ལྟོས། །རོ་རྩའི་གདམས་པ་བྱ་སླ་ངོ་མཚར་བ། ། སྨན་མར་
ཁ་བསྒྱུར་ནང་དུ་བྲིས་ལ་ལྟོས། །མེད་པ་བཙལ་དང་ཉེར་བཤད་ཡོད་པ་སྲུང་། །འདི་
སྐལ་གདམས་པ་གང་ཟབ་ལོགས་སུ་བྲི། ༽ །ཚངས་དབྱངས་སྐད་ཀྱི་གདམས་
པའི་ཟུར་རྒྱན་ནི། །དང་པོ་ཨ་རུ་ལྕི་འབྲུ་སྟར་བུ་ནི། །གྲེ་བར་རྫོང་ལ་ལྡན་ལྗིན་ཡང་
ཡང་འཕོ། །སྲོ་ལོ་དཀར་པོ་ཨ་རུ་ལི་ཤི་དང་། །དམར་པོ་གསུམ་དང་བོང་བུའི་གྲེ་བ་
དང་༑ ༑་སྤང་རྒྱན་དཀར་པོ་ཤིང་མངར་སྦྱར་བའི་ཕྱེ། །སྟར་བུ་ཆུ་ཡིས་རིལ་བུ་མཛུབ་
མགོ་ཙམ། །སྐྱུ་རུའི་ཐང་གིས་ཕུལ་བ་ཟླ་གཅིག་བརྟེན། །གསེར་མངལ་ཅན་གྱི་སྐད་
ལ་འགྲན་པར་ནུས། །བཅུད་ལེན་ཆེར་ཟབ་སྨན་མར་ཁ་བསྒྱུར་ལྟོས། །
ཟབ་མོའི་གདམས་པ་ཆེར་ཟབ་མན་ངག་རྣམས། །གསལ་བར་བཀོད་འདི་རང་གི་སློབ་མའི་
དོན། །ཉམས་ཐག་མ་རྒན་འགྲོ་ལ་ཕན་ཕྱིར་དུ། །འདི་བྲིས་ལྷ་དང་མཁའ་འགྲོས་གནང་བར་མཛོད། །དྲང་
སྲོང་གྲུབ་པ་རྣམས་ཀྱི་བདེན་ཚིག་གིས། །འདི་ནང་བཀོད་པའི་སྦྱོར་སྡེ་མཐུ་ལྡན་ཤོག །ཞང་བློན་སྡེ་
དགུ་ལ་སོགས་སྨན་སྲུང་ཚོགས། །འབར་བ་སྤུན་བདུན་སྟོབས་ལྡན་རཱ་ཧུ་ལ། །ཤ་ཟ་མཁའ་འགྲོ་དམག་



ཟུར་རྒྱན།
5
རྒྱལ་སྤུན་གསུམ་བཅས། ། བསྟན་སྲུང་ཚོགས་པ་དཔེ་འདི་གཉེར་དུ་གཏད། །མི་གསང་འཆོལ་སྤྱོད་ལུང་
དང་བཀའ་མེད་པ། །བརྐུ་ཞིང་དཔེ་བཤུ་ལེའུ་ཁ་འཐོར་བྱེད། །དེ་ཡི་རིགས་ཀྱི་སྙིང་ཁྲག་ཧུབ་ཀྱིས་འཐུང་། །
དམ་ལྡན་གཅེས་སྤྲས་བྱེད་པའི་སློབ་མ་ལ། །ཚུལ་བཞིན་དཀར་པོ་དགེ་བའི་སྡོང་གྲོགས་མཛོད། །
ཅེས་པ་འདི་ནི་ཁམས་སྐྱོ་རྡོ་རྗེ་སྙིང་པོའི་རིང་ནས་གྲུབ་ཐོབ་ཀྱི་སྐྱེས་བུ་དམ་པ་བར་མ་ཆད་དུ་
བྱོན་ཞིང་གསོ་རིག་གི་རྒྱུད་པའང་བར་མ་ཆད་པ་འཛིན་པའི་རིགས་ཀྱི་ཐ་ཤལ་བའི་རིག་པ་སྨྲ་བ་ལ་སུ་
ཊ་ཏརྦ་སཱ་མུ་ཏྲའི་མིང་ཅན་གྱི་རང་ལོ་སོ་བརྒྱད་ལོན་དུས་བཀོད་ཅིང་། སྔ་མོ་ནས་འདི་འདྲ་ཞིག་བྱུང་ན་
བྲི་དགོས་སྙམ་པ་ཡོད་ཀྱང་། རྐྱེན་དབང་གིས་བྲི་ལོང་ཞིག་མ་བྱུང་ཞིང་འདི་ལོར་མྱུར་དུ་བྲི་དགོས་པར་
རང་གི་སློབ་མའི་ཚུལ་བཟུང་ཀ་ཆེན་བློ་གྲོས་ཀྱིས་ཡང་ཡང་བསྐུལ་ཞིང་། འདི་ལྟར་བྲིས་ན་དགེ་བ་དང་
ཕན་ཐོགས་པའི་ལྟས་ཤིག་ཀྱང་བྱུང་བ་རང་གིས་ཀྱང་འོལ་ཚོད་མི་དགོས་པ་ངེས་པ་དོན་གྱི་སྨན་རམས་
པ་ཆེན་པོ་དང་། འཚོ་བྱེད་བསོད་ནམས་རྒྱལ་གཉིས་ཀྱི་མདུན་ནས། རྒྱུད་ཆུང་གསུམ་མཛུབ་ཁྲིད་ཐེངས་
གསུམ་ཞུས་ཤིང་གསལ་བོའི་འགྲེལ་པ་དང་། མེས་པོའི་ཞལ་ལུང་དང་། བཻ་སྔོན་སོགས་བོད་འགྲེལ་
རྣམས་ལ་དོགས་གཅོད་མང་དུ་བྱས། ཀླུ་སྒྲུབ་ཀྱིས་མཛད་པའི་སྦྱོར་བ་བརྒྱ་པ། ཡན་ལག་བརྒྱད་པ་དང་།
དེའི་འགྲེལ་པ་ཟླ་ཟེར་སོ་མ་རཱ་ཛ་སོགས། རྒྱ་གར་ནས་བསྒྱུར་བའི་བསྟན་བཅོས་རྣམས་ལའང་ལེགས་
པར་སྦྱངས་ཤིང༌། སྡེ་སྲིད་མིའི་དབང་པོས་མཛད་པའི་ལྷན་ཐབས་མ་བུ་ལ་ཡང་ལེགས་པར་སྦྱངས་
ཤིང༌། གསང་སྨན་སྦྱར་ཐབས་སུ་ཁོང་དུ་ཆུད་པར་བྱས། གཞན་ཡང་བསླབ་ཚུལ་དང་སློབ་དཔོན་བརྟེན་
རབས་མང་དུ་ཡོད་ཀྱང་བྲི་མ་ལོང་། གསོ་རིག་ནི་མགོ་ཕུད་ཙམ་ཤེས་ཁུལ་ལས། དུས་དབང་གིས་མཐའ་
ཆོད་པ་ཞིག་ག་ནས་ཤེས་ཀྱང་། མན་ངག་རྒྱུད་དང་། ལྷན་ཐབས་དང་། མན་ངག་བཀའ་རྒྱ་མ་དང་། བོད་
འགྲེལ་བརྒྱད་ཙམ་གཞི་བྱས། མཁས་དབང་རྣམས་ཀྱི་ཞལ་རྒྱུན་དང་རང་གི་ལག་བླང་འགྲོ་ཕན་གང་ཆེ་
རྣམས་གཞི་བྱས། འབྲུ་མང་ཞེས་པ་ས་ཕོ་སྟག་གི་ལོ་ཧོར་ཟླ་དྲུག་པའི་དགའ་བ་དང་པོའི་ཚེས་ལ་མཇུག་
གྲུབ་པར་ལབ་བླ་བྲང་གི་མེ་མཚམས་ཀྱི་བྱ་འདབ་རིག་གནས་མངོན་པར་བཀྲ་བའི་ལྡིང་ཁང་དུ་བྲིས་པ་
ཡི་གེ་བ་ནི་རཏྟའི་མིང་ཅན་ནོ། །འདིས་ཀྱང་གསོ་བ་རིག་པའི་སྲོག་འཐུད་ཞིང་རིས་སུ་མ་ཆད་པའི་འགྲོ་
བ་རྣམས། རྣམ་མང་ནད་ཀྱི་འཇིགས་པ་ལས་གྲོལ་ཏེ་སྨན་པའི་རྒྱལ་པོའི་གོ་འཕང་མྱུར་དུ་ཐོབ་པར་གྱུར་



296
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
ཅིག །།
F7 rG
1nR
2nu
བུད་མེད་བུ་རོག་མ་ཐོན་ན་ཟ།
%|
2%E
22
hoen
འདི་མགོ་ལ་བཏགས་ན་བུད་མེད་བུ་མ་ཐོན་པ་ཐོན་པ་ལག་བླང་ཅན་ཡིན།
，
S



༄༅། །ལབ་སྐྱབས་མགོན་མདོ་རྒྱུད་རྒྱ་
མཚོས་མཛད་པའི་ཁྱུད་ལྔའི་ལག་ལེན་
དང་ཆུང་དཔྱད་མཛེས་པའི་འཁོར་ལོ།
བཤལ་གྱི་ལག་ལེན་རྡོ་རྗེ་ཕ་ལམ་བཅས་
ཕྱོགས་གཅི ག་ཏུ་བཀོད་པ་
བཞུགས་སོ ། །



ལག་ལེན།
gg
༄༅། །ལབ་སྐྱབས་མགོན་མདོ་རྒྱུད་རྒྱ་མཚོས་མཛད་པའི་ཁྱུང་ལྔའི་
ལག་ལེན་དང་ཆུང་དཔྱད་མཛེས་པའི་འཁོར་ལོ། བཤལ་གྱི་ལག་ལེན་རྡོ་རྗེ་
ཕ་ལམ་བཅས་ཕྱོགས་གཅིག་ཏུ་བཀོད་པ་བཞུགས་སོ། །
༄༅། །ཡེ་ཤེས་ལྔ་ལྡན་དུག་ལྔ་འཇོམས་པའི་བདག །ཁམས་ལྔ་རྣམ་དག་
འོད་ཟེར་རྣམ་ལྔ་འཕྲོ། །སྟེང་འོག་བར་གསུམ་གདོན་རྣམས་བརླག་མཛད་པའི། །བཅོམ་
ལྡན་མཁའ་ལྡིང་དབང་པོས་བདག་ལ་སྐྱོངས། །ལྗོངས་འདིར་འཚོ་བྱེད་ཁས་འཆེ་
སྐར་ཚོགས་ལྟར། །འདུག་ཀྱང་ཁྱུང་ལྔ་སྦྱར་ཐབས་མདོག་བཞི་ཡི། །ཞལ་གདམས་
ཚུལ་བཞིན་ཤེས་མཁན་ཆེར་མི་འདུག །དེས་ན་ཁོ་བོས་ལག་ལེན་གསལ་བར་
བཀོད། །
དང་པོ་དབེན་པའི་གནས་ཁང་བྱི་དོར་བྱས། །མཎྜལ་གྲུ་གང་གྲུ་བཞི་དཔང་
སོར་བཞིའི། །སྟེགས་བུ་ལེགས་པར་བྱས་ལ་དྲི་བཟང་ཆུས། །ཆག་ཆག་ལེགས་པར་
བྱས་ལ་ཐིག་ཆེན་བརྒྱད། །གཞུང་བཞིན་བཏབ་ལ་ཐོད་ལོས་ཟླུམ་པོར་བསྐོར། །དབུས་
སུ་མཐོ་གང་དག་གི་ཟླུམ་པོར་བསྐོར། །པད་འདབ་བཞི་བྱས་ཤར་མཐིང་ལྷོ་སེར་
བ༑ ༑ནུབ་དམར་བྱང་ལྗང་དབུས་དཀར་བྱས་པ་ལ། །དབུས་སུ་ཨ་རུ་རུས་བཏོན་
ཁྲོམ་ཁྲོམ་དུ། །བརྡུང་པ་སྲང་དྲུག་རིན་ཆེན་སྣོད་དུ་གཞག །ཤར་དུ་བཙན་དུག་སྲང་
གསུམ་བརྡུང་བ་གཞག །ལྷོ་རུ་རུ་རྟ་སྲང་དོ་ཁྲོམ་བརྡུང་གཞག །ནུབ་ཏུ་ཤུ་དག་ནོ་
བདུན་ཁྲོམ་བརྡུང་གཞུག །བྱང་དུ་གླ་རྩི་ཞོ་དོ་དེ་རྣམས་ཀྱང་། །རིན་ཆེན་སྣོད་དུ་བླུག་
ལ་གཞག་པར་བྱ། །སྟེང་དུ་གདུགས་ཕུབ་མཐའ་སྐོར་མཆོད་པ་གཤམས། །ཁྱུང་
ཁྲའི་བདག་བསྐྱེད་གཞུང་བསྲང་མདུན་བསྐྱེད་བསྒྲུབ། །དབུས་ཀྱི་ཨ་རུ་སངས་རྒྱས་



300
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
རིགས་ཀྱི་ཁྱུང་། །ལ་སོགས་བསྐྱེད་ལ་བསྙེན་པ་འབྲུ་ལྔ་པོ། །རབ་ནི་འབུམ་ཕྲག་
འབྲིང་ནི་ཁྲི་ལྔ་དང༌། །ཐ་མ་ལྔ་སྟོང་བཟླས་ལ་ཁྱུང་རྣམས་བསྟིམས། །ཨོཾ་པཀྱི་སྭཱ་ཧཱ།
སྔགས་ཆུ་ལོགས་སུ་བྱས་ལ་སྦྱར་བཏབ་ནས། །ཨོ་རཱ་ཛ་ནཱ་ག་ཡ་ག་རུ་ཊ་ཧཱུཾ་ཧཱུཾ་བཛྲ་
པ་ཎི་གུབྱ་གུ་རུ་ཧཱུཾ་ཧཱུཾ་ཕཊ་ཧུཾ་ཧཱུྃ་བྷོ། སྨན་ཕུར་རེ་ལ་སྟོང་རེ་བཏབ། དང་པོར་སོ་སོར་སྐམ་
ཐག་ལེགས་པར་བྱ། །དེ་ནས་དང་པོ་ཨ་རུ་བཙན་དུག་གཉིས། །ལོ་བརྒྱད་དྲི་ཆུའི་སྐ་
སླ་ཞོ་ཙམ་བྱ། །འདམ་བཏགས་ཉིན་གཅིག་བྱས་པས་མདོག་ཁ་སྨུག །ཤིན་ཏུ་འཚེར་
བ་འབྱུང་བ་དེ་དུས་སུ། །རུ་རྟ་བཏབ་པ་ནག་པོ་མ་བྱུང་བར། །འདམ་བཏགས་བྱས་
ལ་དེ་ནས་ཤུ་དག་བཏབ། །མཐིང་མདོག་མ་ཤར་བར་དུ་འདམ་འཐག་བྱ། །དེ་ནས་
གུ་གུལ་སླད་མེད་བཞུས་པའི་ཆུས། །བྲན་ལ་གླ་རྩི་བཏབ་པས་རྒྱ་སྣག་གི །མདོག་
འདྲ་དམར་དང་ཤིན་ཏུ་འཚེར་བར་འགྱུར། །དེ་ནས་སླར་ཡང་ལོ་བརྒྱད་དྲི་ཆུ་བྲན། །
དྲིལ་ཐུབ་བར་དུ་འདམ་འཐག་ལེགས་པར་བྱ། །རིལ་བུ་སྲན་མ་ཙམ་དུ་སྙོམས་པར་
དྲིལ། །རིལ་ལྕགས་ཐེབས་པར་བྱས་ལ་བུམ་པར་བླུགས། །ཁ་རྒྱན་ཁྱུང་ཁྲའི་ཙག་
ལི་རྒྱན་ལྡན་གཟུགས། །གོང་གི་དཀྱིལ་འཁོར་དབུས་བཞག་ཁྱུང་ཁྲ་ཡི། །བདག་
མདུན་དམིགས་པ་དང་བཅས་བཟླས་པ་ནི། །འབུམ་ཕྲག་ལྔ་བྱས་ཁ་བསྒྱུར་འདི་ཉིད་
བྱ༑ ༑ཨོཾ་ཨ་ཧྲི་ཁ་ཎི། ཁྲི་ཕྲག་ལྔ་བཟླས་ལས་སྦྱོར་སྔགས་རིང་ནི། །ཀྱི་ནཱ་ག་ར་ཛ་མཱ་
ར་ཡ་རྦད་རྦད། སུ་ནཱ་ག་རཱ་ཛ་མ་ར་ཡ་རྦད་རྦད། སུས་ནཱ་ག་ར་ཛ་མཱ་ར་ཡ་རྦད་རྦད།
སཾ་བྷུ་ནཱ་ག་རཱ་ཛ་མཱ་ར་ཡ་རྦད་རྦད། ཐུན་མཚམས་རྣམས་སུ་སྔགས་སྟོང་བཟླས་ནས་
བསྒྲུབ། སླར་ཡང་ཁྱུང་ཁྲ་འོད་ཞུ་རིལ་བུར་བསྟིམ། །དེ་ལྟར་བསྒྲུབས་པའི་མཁའ་ལྡིང་
རིལ་བུ་འདིས། །སྟེང་འོག་བར་གསུམ་གདོན་ཀུན་འཇོམས་དང་སྲུང་། །འདི་ཡི་ཡོན་
ཏན་བརྗོད་ཀྱིས་མི་ལང་ངོ་། །སྨན་ལྷ་གཉིས་པ་ཡོན་ཏན་མགོན་པོས་ཀྱང་། །མདོག་
བཞིའི་ཞལ་གདམས་མ་ཤེས་ན། །ཁྱུང་ལྔ་སྦྱར་བའི་སྨན་པ་མིན། །གསུངས་པས་
ལག་ལེན་བསྒྲུབ་ཐབས་བཅས་པ་འདི། །འཚོ་བྱེད་སཱ་མུ་དྲ་ཡིས་སྦྱར་བ་དགེ །བཀྲ་
ཤིས།།



ལག་ལེན།
3i
༄༅། །ཆུང་དཔྱད་མཛེས་པའི་འཁོར་ལོ་བཞུགས་སོ། །
༄༅། །ཨེ་ཝཾ་ཟུང་འཇུག་དཔལ་གྱུར་པད་རག་མདོག །གྲི་ཐོད་ལེགས་
འཆང་མཆོག་ཉིས་མྱུར་སྟེར་མ། །བརྐྱངས་བསྐུམས་ཞབས་ཀྱིས་བྱེད་པོ་ཡབ་ཡུམ་
མནན། །ལྷག་པའི་ལྷ་མཆོག་མཁའ་ལ་སྤྱོད་མར་འདུད། །ཤིན་ཏུ་རྙེད་དཀའ་དལ་
འབྱོར་ནོར་བུ་མཆོག །མེད་པ་བཙལ་དང་ཡོད་པ་སྲུང་བ་དང་། །ཤི་འཕྲོ་བཅད་དང་
ལྟེ་བ་བསྒྱུར་བ་དང༌། །བཙའ་ཐབས་ཉེར་སྤྱོད་ནད་གདོན་གསོ་བ་དང་། །ས་བཅད་
བརྒྱད་ཀྱི་སྒོ་ནས་ཆེར་ཟབ་པ། །གསང་བའི་མན་ངག་ལག་ལེན་གསལ་བར་བཀོད། །
དེ་ཡང་དང་པོ་མེད་པ་བཙལ་བ་ནི། །གི་ཝང་གཉེན་སྦྱོར་མཐའ་བཞིའི་རྩིས་རྣམས་
དང་༑ ༑རུང་དང་མི་རུང་རབ་ཆད་སྒོ་ཡིན་མིན། །སྲོག་ལུས་དབང་ཐང་འཐབ་པས་
ལེགས་པར་བརྟགས། །བཅོས་ཐབས་འདུག་ན་བཅོས་བྱ་ཕོ་མོ་གཉིས། །བྱང་ཆུབ་
སེམས་རྩ་འཕྲད་དང་རབ་ཆད་ཀྱི། །སྒོ་ངན་བཅོས་མེད་སྔོན་ལས་ཡིན་པས་
སྤང༌། །དེ་ལྟར་མིན་ན་འདི་བཞིན་བཏག་པར་བྱ། །ཕུག་རོན་སྒོང་ཀོག་ནང་དུ་ཆུང་
མ་དེའི། །དྲི་ཆུས་བཀང་ལ་སྐྱེས་པའི་ས་བོན་བླུགས། །རྡུལ་གྱིས་ཞིག་ན་ཕ་ལ་མི་
འབྱུང་རྟགས། །ཕུག་རོན་སྒོང་ནང་ཕ་དེའི་དྲི་ཆུ་བླུགས། །མ་ཡི་མངལ་ཁྲག་སྐམ་
པོའི་ཕྱེ་མ་བླུགས། །ཞག་གཅིག་བཞག་ལ་དྭངས་སྙིགས་བྱེ་འདུག་ན། །མ་དེ་རྒྱུད་
མི་ཆགས་པའི་ལྟས་ཡིན་ནོ། །དེ་ནས་ཕོ་མོ་གཉིས་པོ་གང་མེད་ན། །ཙཀྲ་འདི་བྲིས་
སོ་སོའི་སྤྱི་གཙུག་ཏུ། །ཆགས་སྤྱོད་དུས་གདགས་རྒྱུད་འོང་ཐེ་ཚོམ་མེད། །དེ་ནས་
ཟླ་མཚན་བརྟག་པ་ནི། ། མདོག་ནག་སྐུ་ན་ཚད་པས་བཀག །སླ་ཞིང་མང་བབས་བྱེད་
ན་གྲང་བས་བཀག །མང་ཉུང་སྐ་སླ་ངེས་མེད་འབྱུང་བ་ན། །གདོན་གྱིས་བཀག་པར་
ཡིན་པས་དེ་བཅོས་དགོས། །སྐ་སླ་མང་ཉུང་དུས་ཚེས་གཅིག་དུ་བབས། །ཡང་ན་



302
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ག
LZ, d
f REE
@g/
༡༽ འཁོར་ལོ་ཟླ་གམ་སུམ་བརྩེགས།
པར་བྱེད་ཅེའི་གདོ-
ཙམར
ར
ར
བ།:༤༡༤ ལ་
ཤོ་བཤགི་ཉིད་
= ཤིཀ
༢༽ ཟླ་ལྡིབ་སྲུང་འཁོར།



ལག་ལེན།
308
གཏན་ནས་མི་འབྱུང་བ་དང་གཉིས། །མོ་གཤམ་ཡིན་པས་དེ་ལ་བུ་མི་འབྱུང་། །ཚ་
གྲང་བསིལ་དྲོད་སྨན་གྱིས་འཚམ་པར་བཅོས། །ནད་གཞི་ཆེ་དང་མངལ་ནད་རིགས་
རྣམས་དང་། །འཕྱོན་མ་མི་མང་བསྟེན་རྣམས་རྒྱུད་མི་ཆགས། །ནད་གཞི་བཅོས་ཤིང་
མངལ་ནད་རིགས་རྣམས་བཅོས། །གདོན་བཀག་བསད་མནན་འཕང་སོགས་འཚམ་
པས་བཅོས། །གུ་གུལ་མུ་ཟི་བོང་ང་ནག་པོ་ཡི། །དུད་པས་རྒབ་ནས་བདུག་ཅིང་སྲུང་
བ་གདགས། །དེ་ལྟར་བཅོས་ཤིང་བལ་མཚོན་སྣ་ལྔ་ཡིས། །སྲུང་སྐུད་འདམ་གང་
བྱས་ལ་མགྲོན་བུ་མོ། །ཁྲབ་བྱང་མིག་དགུ་དང་བཅས་གཞུང་འཁོར་འདི། །བཏགས་
ལ་སྲིད་ཀྱི་ཁ་བུར་འཛིན་པར་འགྱུར། །
༈ ཡང་ན་འཁོར་ལོ་ཟླ་གམ་སུམ་བརྩེགས་འདི། །དཔེ་ཆུང་ལྟར་བྲིས་རྒྱབ་ཏུ་
གི་ཝཾ་དང་། །གུར་གུམ་ཁུ་བས་སྔགས་འདི་འཕྲེང་གསུམ་བྲི། །ཨོཾ་མ་ཎི་དྷ་རི་བཛྲ་ཎི་
མ་ཧཱ་པྲ་ཏི་ས་རེ་ཧཱུཾ་ཧཱུཾ་ཕཊཕཊ འདོག་པའི་དུས་སུ་རྟེན་འབྲེལ་སྙིང་པོ་བཟླ། །ཟླ་
མཚན་བྱུང་ནས་ཞག་བཞིའི་ནུབ་མོ་ནས། །ཁྲུས་བྱས་བ་བླ་དྲི་ཆུར་སྦང་བ་འཐུང༌། །
འདོད་སྤྱོད་གཞོག་གཡོན་འོག་བསྟན་རྐང་བརྐྱངས་ཉལ། །ཐབས་དང་མན་ངག་འདི་
རྣམས་ལྡན་གྱུར་ན། །མོ་གཤམ་ཉིད་ཀྱང་ངེས་པར་བུ་སྐྱེ་འགྱུར། །ཁོག་ཏུ་ཆགས་
རྟགས་འདོད་པར་ངོམ་པ་དང་། །ཕྱི་ཉིན་མགོ་ན་ལུས་ཀྱི་བ་སྤུ་ལྡང་། །དེ་རྟགས་ཚང་
ན་ངེས་པར་ཆགས་པའི་རྟགས། ། ལུག་ཐུག་རླིག་སྤུ་བལ་དཀར་བསྲེས་པ་ལ། །སྲུང་
སྐུད་སུམ་སྒྲིལ་བྱས་ལ་ཁྲབ་བྱང་ནི། །མིག་དགུ་མགྲོན་བུ་བུ་མ་རས་དཀར་གྱི། །
ཚལ་བུ་དང་བཅས་ཙཀྲ་ཟླ་གྲངས་ནི། །མཚང་བར་བཏགས་མཆིས་སྲུང་མཆོག་ཡིན་
ནོ༑ ༑ཨོཾ་ཨཱ༔ཧཱུྃ་ཁྲག་ཁྲིག་བྷ་ག་འུབ་འབྱུང་བ་འདུས་སྭཱ་ཧཱ། །ཡང་ན་ཟླ་ལྡིབ་སྲུང་བ་
འདི་བཞིན་བྱེད། །ཟམ་ཆེན་འོག་གི་ཆུ་ནང་རྡེའུ་ནི། །དཀར་ནག་གཉིས་བླངས་རས་
དཀར་རས་ནག་ནང་། །སོ་སོར་བཏུམ་ལ་དར་ཚོན་སྣ་ལྔ་ཡིས། །དྲིལ་ལ་རྟེན་འབྲེལ་
སྙིང་པོ་ཉེར་གཅིག་བཟླ། །དཀར་པོ་ལག་གཡས་ནག་པོ་གཡོན་དུ་གཏད། །རྐེད་པ་



304
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
༣༽ ཕོ་སྲུང་ཙཀྲ་འཁོར་ལོ།
༤༽ མོ་སྲུང་ཙཀྲ་འཁོར་ལོ།



ལག་ལེན།
305
གཡས་གཡོན་གཉིས་ལ་གདགས་པའམ། །མགུལ་དུ་བཏགས་པས་ཟླ་ལྡིབ་སྲུང་
བ་ཡིན། །མན་ངག་ཆེར་ཟབ་ལག་ཏུ་བླངས་པ་ཡིན། །དེ་ནས་ལྟེ་བ་བསྒྱུར་བ་བྱེད་
དགོས་ན། །ལུག་ཐུག་འབྲས་བུ་སྐྱུ་རུ་རུ་རྟ་དང་། །སྟར་བུ་འོམ་བུ་མགྲོན་བུ་བུ་མ་
དང༌། །ཕྱུག་པོའི་རང་འཐག་ལྟེ་ཕྱེ་བུ་ནི་གསུམ། །ཡོད་པའི་མ་ཡི་ཟས་ལྷག་ཟ་བར་
བྱ༑ ༑
༈ ཡང་ན་མངལ་ཆགས་ཞག་མ་ཉི་ཤུའི་དུས། །ཕྱི་བ་ཤུ་བ་ལུག་གསུམ་ཕོ་
རིགས་ཀྱི། །མཇུག་ཆུང་སྙི་བའི་རྩ་བ་ར་མཉེ་བ། །ལྷ་ཡི་ཕོ་གསུམ་ཕྱེ་མ་ཁོག་ཏུ་
གཏོང༌། །ཆང་སྤང་ཟླ་གསུམ་བར་དུ་ཁྱིམ་གཞན་ལ། །རང་གི་ཐབ་ཀའི་མེ་ནི་མི་
སྟེར་ཞིང་། །གཞན་གྱི་ཐབ་མེ་རང་གིས་མི་སློང་བ། །རྟེན་འབྲེལ་ཟབ་མོ་འདི་ནི་བི་
རོའི་ལུགས། །བྱ་དཀར་སྒོ་ངའི་ནང་དུ་འོ་མ་དང་། །ཁྲག་སྦྱར་བླུགས་ལ་འབྲུ་ལྔ་
རིན་ཆེན་ལྔ། །དར་ཚོན་སྣ་ལྔ་དག་གིས་ཁ་བཀབ་ལ། །བལ་གྱིས་དྲིལ་ཏེ་གའུ་ནང་
དུ་བཅུག །མ་ཡི་མགུལ་བཏགས་ངེས་པར་བུ་འབྱུང་ངོ། །ལུས་ལས་རྨི་ལམ་དུ་ཡང་
སྐྱེས་པ་རྨིས། །དཀུ་གཡས་མཐོ་ཞིང་འགྲོ་ཚེ་རྐང་གཡས་འདོར། །བྱེ་མའི་སྟེང་དུ་
མཉམ་ལོང་རྐང་གཡས་ཀྱི། །རྗེས་ཟབ་འདི་ལྟར་ཚང་ན་བུ་ཡོད་འགྱུར། །ཡང་ན་ཕྲུ་
གུ་ཕོ་མོ་བརྟག་པའི་ཐབས། །དབྱངས་འཆར་རེས་གཟའི་ཚེས་གྲངས་ལ་བརྟག་
པའི། །བརྟག་ཐབས་ཟབ་མོས་ངེས་པར་རྟོགས་པར་འགྱུར། །ཟས་དང་སྤྱོད་ལམ་
ཤིན་ཏུ་གཟབ་དགོས་ཤིང་། །དྲག་ཤུལ་སྤྱོད་ལམ་ཆུ་ཆེན་བརྒལ་བ་དང༌། །མི་ཐེག་
ཁུར་དང་བརྡབ་བརྡུང་མི་འཕྲོད་ཟས། །མངལ་འཇིགས་གྱུར་པས་ཟླ་དགུའི་བར་དུ་
སྤོང་། །དེ་ནས་ཟླ་དགུ་འདས་ནས་བཙའ་བའི་དུས། །ལོ་དང་སྤར་ཁ་བཅོས་ཤིང་
སྣ་སེལ་གྱི། །རིམ་གྲོ་གང་འཛོམ་འབྱོར་པ་དང་བསྟུན་བྱ། །ཉེ་བའི་བཙའ་རྟགས་
གཟུགས་སྡོང་མཚན་མ་གཡོ། །ཆུ་ངན་འབབ་ཅིང་རོ་སྨད་ལྕི་བ་སོགས། །བྱུང་ན་
མྱུར་དུ་བཙའ་བའི་རྟགས་ཡིན་ནོ། །ཆང་དང་བུ་རམ་སྦྱར་བ་ལན་མང་བཏང་། །ཡང་



༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
ན་ཡུངས་ཀར་དག་ལ་སྔགས་འདི་བཟླས། །ཨོཾ་ཨ་ཀར་སྭཱ་ཧཱ། མ་ཧཱ་སི་ཀ་སྭཱ་ཧཱ། སྨྲ་
བཅད་སྔགས་འདི་སྟོང་གསུམ་བཏབ་ལ་གཏོང་། །སྐྲ་གསེབ་ཡུངས་ཀར་ཐ་རེ་སྐྱེ་
བར་འགྱུར། །ཡང་ན་མར་དང་ཟན་བསྲེས་སྔགས་བརྒྱ་བརྒྱད། །བཟླས་ལ། ཨོཾ་གུང་
ནི་གུར་ནི། ཟི་ཟུར་ཟི་ཟུར། ཞེས་བཏབ་བྱིན་པས་མྱུར་དུ་འབྱིན་པར་འགྱུར། །རྒྱམ་
ཚྭ་བུལ་ཏོག་ལྕམ་རྩ་ཨ་རུའི་རྩེ། །མ་ནུ་ལྷ་སྐྱ་ལྡོང་རོས་སྦྲུལ་གྱི་ཤ །སྦྱར་བ་ཁོག་ཏུ་
བཏང་བས་བཙའ་བར་འགྱུར། །ཡང་ན་རི་བོང་རིལ་མར་སྔགས་འདི་བཏབ། །ཨོཾ་ཨེ་
མ་ཤ་ཨེ་མ་ཤ་ཧེ་ཧེ་ཕྱུངས་ཤིག་སྭཱ་ཧཱ། ཨོཾ་ཨེ་ཀ་རེ་བྱི་ཀ་རེ་རོ་ཤ་མ་ཎི་སྭཱ་ཧཱ། ཆང་
ཕུལ་བཏང་ལ་ཐེ་ཚོམ་མེད་པར་འབྱུང་། །འོན་ཀྱང་ཕའམ་ཕོ་ཡི་འདབ་གྱི་སྤུ། །མེར་
བསྲེགས་སྣ་ལ་བདུག་པས་ཐོན་པར་འགྱུར། །བུ་རོ་རི་མ་ཐོན་ལ་གོང་གི་ནི། །རི་
བོང་རིལ་མ་ལ་སྔགས་དེ་ཉིད་ཟབ། །བཙས་ནས་ཆུ་དྲོན་དག་གིས་ལུས་བཀྲུས་ལ།
།ཤིས་པ་འདི་ལྟར་བརྗོད་ཅིང་ལྟེ་བ་བཅད། །བདག་གི་སྙིང་ལ་སྐྱེས་པའི་བུ། །ཡིད་
འོང་ཡན་ལག་མཆོག་རྒྱས་ཁྱོད། །ལོ་བརྒྱ་འཚོ་ཞིང་སྟོན་བརྒྱ་མཐོང༌། །ཚེ་རིང་
དཔལ་ནི་ཐོབ་པ་དང་། །གཟའ་དང་རྒྱུ་སྐར་མཚན་མོ་རྒྱུ། །ཁྱོད་ལ་ཉིན་མཚན་སྲུང་བར་
ཤོག །ཅེས་བརྗོད་ལྟེ་བ་སོར་བཞིའི་མཚམས་སུ་བསྡོམ། །ལྟེ་ཁྲག་མ་ཤོར་བཅད་
ལ་པང་དུ་བླང་། །བུ་རམ་མར་སྦྱར་རྐན་མར་སྦྱིན་པར་བྱ། །ཞག་གསུམ་སྟེང་དུ་
མདའ་དར་དར་ཚོན་དང༌། །གསེར་གཡུ་དུང་གསུམ་ཁྲབ་བྱང་མེ་ལོང་དང༌། །སྟག་
གཟིག་རེས་མོ་རྣམས་ཀྱིས་བརྒྱན་པར་འཛུགས། །བཙས་ཁར་བླ་མ་ཡི་དམ་ཆོས་སྐྱོང་
མཆོད། །དབྱར་རའི་ཚེས་གཅིག་བཅད་པའི་ལྕང་མ་ལ། །བྱང་བུ་སོར་བཞི་ལས་ལ་
བུག་པ་ཕུག །མགོ་མཇུག་མ་ལོག་མ་བུ་གཉིས་ཀར་གདགས། །ལྷ་འདྲེས་མི་མཐོང་
སྒྲིབ་ཤིང་མཆོག་ཡིན་ནོ། ། རྫ་སར་ཕོ་མཚན་གཟུགས་བྱ་སོར་བཞི་པ། །ཁོག་སྟོང་
བྱས་ལ་དེ་ནང་ཆུ་ཆེན་གྱི། །དེའུ་དཀར་ནག་ལག་པས་མ་རེག་བླངས། །འོ་མའི་ནང་
དུ་ཞག་གཅིག་བཞག་ལ་བླང་། །ཤེལ་ཚེར་རྩེ་མོ་གུ་གུལ་ཁྱི་ནག་བྲུན། །སེམས་ལ་
གང་འདོད་རྡེའུ་ཤིང་བུ་དང༌། །ཤོག་བུའི་སྟེང་དུ་གཡུང་དྲུང་ཧྲི་ཡིག་བཀོད། །རྫས་



ལག་ལེན།
ན0
སྣ་བདུན་བཅུག་ཁ་བཅད་གཡེལ་གེས་གཡོགས། །མ་བུ་གཉིས་ཀའི་མགུལ་དུ་རེ་རེ་
གདགས། །དབང་ཕྱུག་ཆེན་པོའི་རྟེན་འབྲེལ་འཁོར་ལོ་འདི། །བཏགས་པ་ཙམ་གྱིས་
བུ་ཆུང་འཆི་མི་སྲིད། །ཡང་ན་ཆགས་ཆེའི་ཤི་འཕོ་གཅོད། །ཐམས་ཅད་བཟློག་པའི་
ལྟེ་བསྒྱུར་ལ། །ཚེར་ཅན་རྩེ་མོ་མ་ཉམས་པ། །མཚོན་གང་དུམ་བུ་མེ་མདག་ནི། །གྲོ་མོ་
གང་དང་ས་སེར་ཕུལ། །གང་དང་ཆུ་ཕོར་གང་བཞག་ལ། །སྣང་བརྒྱད་སྙིང་པོ་བརྒྱ་རྩ་
བཏབ། །ཨོ་ཨ་ཀ་ནི་ནི་ཀ་ནི་ཨ་བྱི་ལ་མཎྜལ་ཡེ་སྭཱ་ཧཱ། སྙིང་པོ་འདི་ཡང་ལན་གསུམ་
གདབ། ཨོཾ་ཨ་བ་ཤི་ནན་བཟློག །ཧ་ར་ཧ་ར་བཟློག །ཡ་ས་ན་ཧ་ཧ་ར་བཟློག །ཛ་
ཏི་ཤི་བ་བཟློག །དུང་ཆེན་ཀ་དྲ་ནན་གྱི་མནན་ལ་བཟློག །དེ་ནས་ལག་བླངས་ལན་
གསུམ་བཟླས། །རང་ཉིད་རྗེས་དེའི་ཁམས་སུ་བསྒོམ། །ནུབ་པའི་སྲོག་ནི་སྟེང་དུ་
འཕང་། །དཔེར་ན་རང་ཁམས་ལྕགས་ཡིན་ན། །དཀར་པོ་བསྒོམས་ལ་ལྕགས་ཤར་
འཕང་། །དེ་བཞིན་ཆུ་ལྷོ་མེ་ནི་ནུབ། །ས་བྱང་ཤིང་ནི་ནུབ་ཏུ་འཕང་། །ཁ་དོག་སྔོ་
དམར་སེར་ལྗང་བསྒོམས། །ཡང་ན་ཙཀྲ་བཅུ་གསུམ་འཁོར་ལོ་ནི། །ཚད་ལྡན་རླུང་
ལ་བསྐོར་རམ་མགུལ་དུ་གདགས། །སྲིའུ་སྲི་ལས་ཐར་ཞིང་སོས་པར་འགྱུར། །ནད་
གསོ་བ་ལ་དང་པོ་རྣ་རྩ་ནི། །བུ་ཕོ་རྣ་གཡས་དང་པོ་བླ་རྩ་སྟེ། །གཉིས་པ་ཕོ་མཚེར་
གསུམ་པ་མཁལ་མ་དང་། ། རྐང་པ་གཡོན་གྱི་དང་པོ་སྙིང་རྩ་ཡིན། །གཉིས་པ་མཆིན་
རྩ་གསུམ་པ་མཁལ་གཡོན་རྩ། །མཁས་འགའ་བཞེད་ཅིང་འོན་ཀྱང་རྣ་རྩ་ལ། ། ཁུངས་
ཐུབ་འདི་ཡིན་འཆད་རྒྱུ་མི་འདུག་པས། །ལ་ལས་ཨ་ཕའི་ལག་ལེན་ཡིན་ཞེས་ཟེར། །
ལ་ལས་ཕོ་ཚོད་སྟོང་ཟོབ་འགྲོས་ཀྱིས་བརྟགས། །ཁོ་བོས་སློབ་དཔོན་ཞལ་རྒྱུན་ཇི་
བཞིན་པར། །བརྟགས་པས་ནད་གདོན་ངོས་ནི་ཟིན་པར་བྱུང་། །བུ་ཕོ་རྣ་གཡས་དང་
པོ་གློ་ལོང་རྩ། །ལྕགས་ཁམས་གཉིས་པ་མཆིན་མཁྲིས་ཤིང་མེ་ཁམས། །གསུམ་པ་
མཁལ་གཡས་ལྒང་རྩ་ཆུ་ཡི་ཁམས། །དེ་ནས་རྩ་ལྷག་འདུག་ན་གདོན་རྩ་སྟེ། །རྩ་ལྔ་
འདུག་ན་དང་པོ་གདོང་རྩི་དང༌། །བླ་རྩ་སྲུང་མདའ་ཞེས་སུ་གྲགས་པ་ཡིན། །དེ་ནས་
གློ་ལོང་ལ་སོགས་གོང་ལྟར་བཞིན། །གཡོན་པ་སྙིང་དང་རྒྱུ་མ་མེ་ཡི་ཁམས། །གཉིས་



30g
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
པ་མཚེར་པ་ཕོ་བ་ས་ཡི་ཁམས། །གསུམ་པ་མཁལ་གཡོན་བསམ་སེ་ཆུ་ཡི་ཁམས།
། རྩ་ལྷག་བྱུང་ན་གཡས་བཞིན་རྩིས་པས་རྟོགས། །མོ་ལ་སྙིང་རྩ་གཉིས་པོ་གཡས་
གཡོན་ལྡོག །ཕོ་མོ་གཉིས་ལ་གཡས་གཡོན་ཁྱད་མེད་ཀྱང་། །སྙིང་གི་རྩེ་མོ་ཡིད་
འཇུག་བུ་ག་ནི། །ཕོ་གཡོན་མོ་གཡས་བརྟེན་པ་དེ་དབང་གིས། །དོན་སྣོད་གང་མ་
བདེ་བ་དེ་ཡི་རྩ། །ཚ་ན་དམར་ནག་གྲང་ན་སེར་སྐྱ་འབྱུང་། །དམར་དྭངས་དར་སྐུད་
འདྲ་ན་ནད་མེད་རྩ། །དོན་རྩ། སྙིང་རྩ་ཡལ་ག་བྱུང་ན་བློ་རྩེ་རྣོ། །ཆེན་པོའི་རིགས་ཡིན་
ཕ་ཁུ་མེས་གསུམ་དར། ། རྩ་ཡི་ཡལ་ག་འབྲས་མཚམས་གྲུ་བཞི་དང་། །ཟུར་གསུམ་
འུར་མཐིལ་ལྟ་བུར་ཤར་བྱུང་ན། །རྒྱལ་པོ་གདོན་ཞིང་རྫས་དམར་འོད་ཅན་འཛེར། །
དབྱར་གསུམ་རང་དུས་ཡིན་པས་རྒྱས་ན་བཟང་། །སྟོན་གསུམ་རྒྱས་ན་དགྲ་འབྱུང་
གསོ་དཀའ་འཆི། །དགུན་གསུམ་རྒྱས་ན་གྲོགས་རྙེད་གསོ་ཡང་སླ། །དཔྱིད་གསུམ་
རྒྱས་ན་བྱིས་པ་དབང་ཐང་ཆེ། །ཐུན་མཚམས་བཞི་རྒྱས་གསོ་སླ་དེ་བཞིན་དུ། །རྩ་
གཞན་དགྲ་གྲོགས་བསྐོར་ནས་བརྩིས་པས་ཤེས། །རྩ་ཁམས་མདོག་དང་བསྟུན་ཏེ་
གདོན་ངོས་བཟུང༌། །ཁམས་ཀྱི་དགྲ་མདོག་རྫས་ཀྱི་ངོས་འཛིན་བྱེད། །དཔེར་ན་སྙིང་
རྩར་སྐྱོན་ཤར་ཆུ་བརྒལ་ལམ། །བྱང་གི་ཕྱོགས་ནས་རྫས་ནག་བླངས་པས་ལན། །དེ་
བཞིན་རྩ་གཞན་མ་འཁྲུལ་གཏན་ལ་ཕོབ། །ཡང་ན་སྣོད་གཙང་ནང་ལ་ཆུ་བླུགས་ལ། །
ཕྱིང་དཀར་སྟེང་དུ་ནས་ཀྱི་གཡུང་དྲུང་བྲིས། །ལྟེ་བའི་དཀྱིལ་དུ་སྣོད་བཞག་ཁམས་
མཐུན་གྱི། །མདའ་དར་ལག་ཐོགས་མ་ཡི་ནུ་མ་ནས། །བུ་གཡས་བུ་མོ་གཡོན་གྱི་
འོ་མ་བླངས། །མདའ་ཡི་སྟེང་གིས་ཐིགས་གཅིག་བླངས་ནས་སུ། །དཀོན་མཆོག་
བདེན་བདར་བརྗོད་ཅིང་ཆུ་དཀྱིལ་བླུགས། །ཀ་བ་དྲང་པོར་བཙུགས་ཀྱིན་མདོག་
ཡང་དཀར། །ལེགས་པའི་ལྟས་ཡིན་ཤར་དུ་འཁྱོག་པ་ན། །གཉན་དང་རྒྱལ་གདོན་
ལྷོར་འཁྱོག་བཙན་མ་མོ། །ནུབ་ཏུ་ཀླུ་བདུད་བྱང་དུ་མ་མོ་གདོན། །ཤར་ལྷོར་གྲི་བོ་
ལྷོ་ནུབ་བཙན་བདུད་དང༌། །ནུབ་བྱང་སྲིན་པོ་བྱང་ཤར་ས་བདག་གདོན། །འདྲ་བའི་
གཟུགས་ཀྱིས་གདོན་གྱི་ངོས་བཟུང་བ། །ཕྱི་མ་རྒྱུད་ཀྱི་ཆུ་མདོའི་ལེའུ་ལྟོས། །འོ་མ་



ལག་ལེན།
0g
R
ཆུ་གཏིང་སོང་ན་འཆི་ཆུ་ཡིན། །མེ་ཡིས་ཕ་ཁུ་མེས་གསུམ་བརྩི་བར་ཡོགས། ། རྒྱས་པ་
ཚེ་རྩིས་ཉིད་དུ་བལྟ་བར་གྱིས། །རྩ་རྣམས་འགྱེལ་ཞིང་བུག་དང་ཆད་པ་དང༌། །ཐལ་
མདོག་ལྗང་ནག་འཐོར་བ་ཤི་རྩ་ཡིན། །གསོ་བའི་ཐབས་ལ་སྔགས་དང་སྨན་གཉིས་
ཏེ༑ ༑ཚ་བའི་ནད་རིགས་ཀུན་ལ་ཅུ་གང་དང་། །གུར་གུམ་གི་ཝང་བློན་པོ་སུམ་སྦྱོར་
སྟེང་། །དེ་སྟེང་སྙིང་ལ་ལི་ཤི་གློར་ཅུ་གང་། །མཆིན་པར་གུར་གུམ་མཁལ་མར་སུག་
སྨེལ་དང༌། །ཕོ་མཚེར་ཀོ་ལ་ཀ་ར་སྦྱར་བ་བཏང་། །ཡང་ན་བཟང་དྲུག་སྟེང་དུ་གི་ཝང་
སྦྱར། །དོན་སྣོད་ཁ་འཛིན་བྱེད་ཅིང་ཚ་བ་སེལ། །གཉན་ཤས་བྱུང་ན་གླ་རྩི་གུ་གུལ་
བསྣན། །ཡང་ན་རིགས་ལྡན་གཅིག་ཤེས་ཀུན་གྲོལ་ནི། །བསིལ་གསུམ་ཙནྡན་དཀར་
དམར་ལི་ག་དུར། །གླ་རྩི་གུ་གུལ་འཛིན་པ་ཨ་རུ་ར། །རུ་རྟ་མཚལ་དང་ཤིང་མངར་
སྲོ་ལོ་དང༌། །ཀ་ར་སྦྱར་བ་རི་ཐང་མཚམས་སུ་ནི། །ཨ་གར་ཛཱ་ཏི་སླེ་ཏྲེས་སྒོག་ཐལ་
སྦྱར། །བྱིས་པའི་ཚ་བའི་ནད་རིགས་མཐའ་དག་ལ། །སླེབ་མཆོག་བདུད་རྩི་དཔའ་བོ་
ཀུན་ཐུབ་ཡིན། །གྲང་བའི་ནད་རིགས་ཀུན་ལ་སེ་འབྲུ་དང༌། །ཤིང་ཚ་སུག་སྨེལ་པི་
ལིང་གུར་གུམ་དང༌། །ཡུངས་བ་ཁ་རུ་ཚ་སྦྱར་བུ་རམ་གྱིས། །ཁ་བླངས་བྱིན་པས་
འཕྲལ་དུ་བདེ་བ་སྟེར། །གྲང་ནད་བཅོས་པ་ཚ་གྲང་གཉིས་ཡིན་ཏེ། །རྟགས་ནི་བྲང་
རྒྱས་གཡས་གཡོན་ཡོ་ནའམ། །དབུགས་རྒོད་མཆུ་འཆང་ཤ་མདོག་ལོག་པ་དང་། །ཚ་
གྲང་གང་ཡིན་རྣ་རྩ་ལེགས་པར་བརྟགས། །ཚ་ཤས་ཆེ་ན་གཅིག་ཤེས་ཀུན་གྲོལ་
སྟེང་། །ཨ་ཕྱག་གཟེར་འཇོམས་གྲི་ཤ་བསྡེབས་པ་བཏང་། །ཕྱིང་དཀར་སྟེང་དུ་ནས་
ཀྱི་གཡུང་དྲུང་བྲིས། །དེ་ཡི་སྟེང་དུ་བྱིས་པ་གན་རྐྱལ་གཞུག །ཆུ་གྲང་ཕོར་གསུམ་
བྲང་གི་སྟེང་དུ་འཕྱུར། །དེ་ནས་བྲང་གི་སྟེང་དུ་བལ་འདབ་གཞག །དེ་སྟེང་རེའུ་
ལུག་དྲོད་པ་ཆུས་བཀང་བཞག །དེ་སྟེང་རང་ཐག་ཡ་ལོ་དར་བུས་གཞག །རྟེན་འབྲེལ་
སྙིང་པོ་ཉེར་གཅིག་བཟླས་པའི་ཚེ། །བཞག་པ་དེ་ནས་ཕོ་ལ་མདའ་ཡིས་མཐུར། །དགུ་
སྒྲིལ་མོ་ལ་འཕང་གིས་དེ་བཞིན་བྱེད། །ཚ་ཤས་ཆུང་ན་བྱིས་པ་རང་མཚོན་གྱིས།
།འཇལ་བའི་ཨན་སྟོང་ནས་བཟུང་མཚོན་རེའི་མཚམས། །སྐྱེར་ཚུགས་བྱས་པས་



10
༧
སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་བ།
འཕྲལ་དུ་བདེ་བ་སྟེར། །ཁ་ནད་ཁ་ནང་ཐོར་བ་ཕྲན་བུས་ཁྱབ། ། བློན་པོ་གསུམ་སྟེང་
གླ་རྩི་བསྣན་པ་བཏང་། །རམ་དང་གླ་རྩི་བཏབ་ལ་ཁ་ནང་བྱུག །བྱིས་པ་ཚེ་གྲང་ནད་
ལ་འཁྲུ་སྐྱུག་ན། །སྐབས་དང་སྦྱར་བའི་སྨན་སྟེང་ཁ་ཚར་བཏབ། །འཁྲུ་ན་དམ་མཁྲིས་
སྐྱུག་ན་འབྲས་ཁུས་ཕུལ། །ཐོ་རེངས་སྐར་ཆུའི་ནང་གི་རྡེའུ་ནག་བདུན། །བླངས་ལ་
ལག་པས་མ་རེག་སྔགས་འདི་སྟོང་། །བཏབ་ལ་ཕྱི་དམར་ནང་ནག་རས་ནང་དྲིལ། །
འཁྲུ་ན་སྐེད་པ་སྐྱུག་ན་སྐེ་ལ་གདགས། ། ཨོཾ་ནི་རེ་སིང་ཡེ་སྭཱ་ཧཱ། །ཟབ་དང་མི་ཟབ་
ལག་ཏུ་ལོངས་ལ་ལྟོས། །གདོན་གྱི་བཅོས་ཐབས་སྤྱི་བཅོས་གདོན་ཆེན་མདོས། །
བཏང་ཞིང་གང་འཚམས་སྔགས་དང་སྲུང་བ་གདགས། །མི་ཁ་བྱུང་ན་གྲུམ་པའི་སྡེར་
མོ་གདགས། །གཅེས་བཤད་མཛེས་པའི་འཁོར་ལོ་ཆེར་ཟབ་འདི། །བྱེད་པོ་སཱ་མུ་དྲ་
ཡི་མིང་ཅན་གྱིས། །བཀོད་པས་དགེ་འདིས་འགྲོ་ལ་ཕན་ཐོག་ཤོག །སརྦ་མངྒ་ལཾ། །
༄༅། །བཤལ་གྱི་ལག་ལེན་རྡོ་རྗེ་ཕ་ལམ་བཞུགས་སོ། །
༄༅། །རིང་ནས་དགེ་ཚོགས་རྣམ་མང་ཉེར་བསགས་པའི། །ཐུབ་དབང་
ཁྱོད་ཀྱི་སྐུ་གསུང་ཐུགས་རྣམས་ལ། །ཆ་ཤས་ཙམ་ཞིག་འགྲན་པར་སུ་ཡིས་
ནུས། །སྐྱོན་ཀུན་སྤངས་ཤིང་ཡོན་ཏན་ཀུན་ལྡན་པ། །ལྷ་མིའི་འདྲེན་པ་དོན་ཀུན་གྲུབ་
པ་རྒྱལ། །ནད་ཀུན་རྩ་ལྟོའི་ལམ་ནས་སྦྱངས་པ་ཡི། །ལག་ལེན་གཅེས་བསྡུས་རྡོ་རྗེ་
ཕ་ལམ་བྲི། །དེ་ཡང་དང་པོ་རྩ་བཤལ་ལག་ལེན་ནི། །བྱང་བ་དམར་ཁྲ་གཟུགས་ཆུང་
མཆོག་ཡིན་ཞིང་། །དམར་ཁྲ་ཆེ་དང་སེར་ཁྲ་དམན་པ་ཡིན། །རོག་པོ་ཚིག་བཤལ་
གདོན་བཤལ་སྐབས་མ་གཏོགས། །བཏང་མི་རུང་ཞིང་དང་པོ་སྦྱོར་ཐབས་ནི། །བར་
གཤོག་ལྡན་པ་མགོ་རྐང་ཚང་བ་ནི། །ཉེར་ལྔ་བཏང་དགོས་དེ་ཡི་གཉེན་པོ་ནི། །བྱང་
བ་བཅུ་རེར་ཆ་གའི་མགོ་བོ་རེ། །འཇམ་རྩ་བཙལ་དུག་དབྱུང་ཤིང་མངར་སྡེབ་གནད། །



ལག་ལེན།
31
ཡང་ན་ཆུ་སྦུར་ཝ་ཡི་གྲོག་པུ་བསྡེབ། །སྦྱར་ཚུལ་རྒྱ་ཚྭ་སྡིག་སྲིན་གུར་གུམ་དང་། །
མཚལ་དང་ཧ་ཤིག་ཚ་ལ་རྩི་བཞིན་བཏགས། །གཙོ་བོ་ཡིན་ནོ་དེ་ལ་ཁ་བསྒྱུར་ནི། །
མགོ་བོ་ཐིག་བསགས་ཅིས་ཀྱང་མ་ཕན་ན། །ཤིང་མངར་གསང་སྨན་རྒྱལ་པོ་སྦྱར་ལ་
བཏང༌། །
༈ གཉན་འགྲམ་མཁལ་གཟེར་རིགས་ལ་ཤུག་ཚེར་དང་། །དངུལ་ཆུ་མཁལ་
མ་ཞོ་ཤ་བསྡེབས་ལ་བཏང་། །མོ་ནད་ཁྲག་སྐེམ་བུ་སྣོད་སྐྱོན་རིགས་ལ། །བ་སྤུ་འོལ་
མོ་སེ་དང་མཛེ་ཚ་དང་། །རྒྱ་རུ་ཕང་མའི་འབྲས་བུ་སྟར་བུ་དང༌། །མེད་འབྱིན་སྦྱང་
བཏང་མོ་ནད་མ་ལུས་འཇོམས། །རྩ་ནད་ཀུན་ལ་ཤིང་མངར་བསྡེབས་པ་བཏང་། །ཁྲག་
ནད་ཀུན་ལ་སྟར་བུ་བསྡེབས་པ་བཏང་། །བུ་རོ་འདོན་ན་སྲོལ་གོང་བསྡེབས་པ་
བཏང་། །བཏང་ཐབས་ལག་ལེན་གཟའ་སྐར་ལེགས་པར་བརྩི། །རིང་པའི་སྔོན་འགྲོ་
འབྲས་བུ་གསུམ་གྱི་ཐང་། །ཞག་གསུམ་སྔོན་ནས་བཏང་ཞིག་དལ་བར་འདུག །གཡེར་
མ་ཤིང་མངར་ཐང་ཡང་བསྲེས་ཏེ་འཐུང་། །ཉེ་བའི་སྔོན་འགྲོ་བཏང་བའི་སྔ་ཉིན་
དེར། །མཁན་པ་སྦང་ལ་ཁུ་བ་དྲོན་མོ་ཡི། །ལུས་ཀུན་དག་པར་བཀྲུས་ལ་སྤང་སྤོས་
ནི༑ ༑མར་སྦྱར་ལུས་ཀུན་བྱུགས་ལ་མཚན་མ་མཉེ། །གཡེར་མ་ཉི་དགའི་ཐང་གིས་
རྩ་ཁ་དབྱེ། །ལུག་གི་སེ་བ་རུས་དང་མཇུག་ཆུང་དང་། །སྲེ་ལོང་བརྡུངས་པའི་ཁུ་བ་
བཏོན་པའི་ནང་། །ལྕམ་པའི་ལོ་མ་ཚ་གཡེར་བཏབ་པ་འཐུང༌། ། འདེབས་པའི་སྔོན་དུ་
སུག་སྨེལ་སྡིག་སྲིན་དང་། ། ཁུ་བྱུག་རྩ་དང་ལྕམ་འབྲས་སྦྱར་བའི་ཕྱི། །སྣ་ཁྲིད་ཡིན་
པས་སྔོན་དུ་བཏང་བ་དང་། །དེ་ཉིད་ལྟོ་འཇག་ཙམ་དུས་བཤལ་སྨན་བཏང་། །བར་
དུ་མདུང་སྨན་རྒྱ་ཚྭ་སྡིག་སྲིན་དང་། །དེ་ཡང་བྱིན་འབེབས་བདེན་བདར་གཟུངས་
སྔགས་འདོན། །རིལ་བུ་ལྔའམ་བདུན་སོགས་བཅད་ཅིང་བཏང་། །བར་དུ་མདུང་སྨན་
རྒྱ་ཚྭ་སྡིག་སྲིན་དང༌། །ལི་ཤི་མཚལ་དང་ལྕམ་པ་སྦྱར་བའི་ཐང་། །ལྕགས་ཀྱི་ཚུལ་
དུ་ཡང་ཡང་བསྡེབས་པར་བྱ། །ཁྲག་དང་ཆུ་སེར་སྤུ་དང་རྡེའུ་སོགས། །ནད་རྣམས་



312
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གྲྭ་བ།
སྦྱོང་ཞིང་ཆུ་ལམ་འགག་གྱུར་ན། །མཉེ་ཞིང་ཕོ་འཕུར་དང་མོ་བཞོ་བ་གཅེས་པ་
ཡིན། །ཆང་སིང་དྲོན་མོའི་ལྕགས་ནི་མང་དུ་བཏང་། །བྱེ་མ་ཡོས་སོགས་དྲོན་མོའི་
དུག་གིས་བདུག །འོག་ཏུ་སྣོད་བཟང་གོས་ནི་དྲོ་བར་གཡོག །ཡང་ན་གནམ་ལྕགས་
ཟིལ་བ་འདི་ལྟར་བྱ། །དངུལ་ཆུ་མུ་ཟི་བྱང་བ་རྒྱམ་ཚྭ་དང་། །རྒྱ་ཚྭ་རེ་རལ་གླ་རྩི་གུར་
གུམ་དང་། ། ཤུག་ཚེར་བཅས་པ་རྩ་སྦྱང་ཁོ་ན་ཡིན། །རྩ་ལྟོ་སྦྲག་ན་རྒྱམ་ཚྭ་དོར་
བའི་ཚབ། ། ཐར་ནུ་བསྣན་པ་མན་ངག་ཟབ་ཁྱད་ཡིན། །
༈ ལྟོ་བཤལ་དང་པོ་དེད་དཔོན་ལག་ལེན་ནི། །ཐར་ནུ་སྟེན་དུས་བརྒྱས་པ་
ལེགས་པར་སྐོམ། །བ་གཅིན་ནང་དུ་བཙོས་ལ་ཁུ་བ་བསྟིམས། །ཁཎྜ་ལེགས་པར་
བྱས་ལ་སྣོད་དུ་འཆང་། །དུར་བྱིད་གཤགས་ལ་ནང་གི་ཤིང་རྐང་དོར། །དནྡྲ་པགས་
ཕུང་ཁ་བཀས་དེ་ནང་གི །ལྕེ་དང་མཚམས་ཤུན་དཀར་པོ་དོར་བ་ཡི། །དུར་བྱིད་དརྡ་
གཉིས་པོ་ཡོས་ཚན་དཀྱིལ། །དལ་ཙམ་བཅུག་པས་དུག་དང་བྲལ་བར་འགྱུར། །ཤི་
ཁཎྜ་མར་ཁུའི་ནང་དུ་བཙོ། །དེ་བཞི་དེད་དཔོན་དམ་ནི་གཙོ་བོ་ཡིན། །དེད་དཔོན་
བཞི་ཀ་ཚོགས་ན་ལྟ་ཅི་སྨོས། །འདི་སྟེང་གནད་ཀྱི་མན་ངག་བདུན་བསྡེབ་དགོས། །མི་
རུས་ལ་བཀཱ་ར་བསྡེབས་པ་ཡིས། །ཙམ་པ་མི་འཁྲུ་ནད་རྣམས་སྦྱོང་བར་བྱེད། །བ་སྤུ་
སྡེབས་པས་སྦྲུམ་མའི་བུ་མི་འཆོར། །ཆུ་མ་རྩི་དང་བསྡེབས་པས་སྐྱུག་མི་སྲིད། །དངུལ་
ཆུ་དུང་ཐལ་རྒྱ་ཚྭ་བསྡེབས་པ་ཡིས། །མི་སྐྱུག་མི་འགྱིང་མྱུར་དུ་འབེབས་པར་བྱེད། །
མྱོང་རྩི་སྦྲས་དང་བསྡེབས་པས་འབྱམས་མི་སྲིད། །དྲི་ཆུ་ཆུ་རུག་བསྡེབས་པར་ཆུ་མི་
གནོད། །ཅེས་པ་རྒྱུད་ལས་གསུངས་པས་མན་ངག་བསྡེབས། །ཚ་ལ་ཨ་རུའི་རྩེ་མོ་
ཁྲོན་བུ་དང་། །བང་དཀར་གསེར་མེ་དངུལ་ཆུ་ཏིག་ཏ་བསྡེབས། །མཁྲིས་པའི་ནད་
རིག་ཚ་གྲང་མཐའ་དག་སྦྱོང་། །སྟར་བུ་དུང་ཐལ་སྦྲུལ་ཤ་བྱང་ཚ་བསྡེབས། །འདུས་ནད་
སྨུག་པོ་སྣོད་ཞུགས་ཐམས་ཅད་སྦྱོང་། །ཚ་ལ་རྒྱམ་ཚ་པི་ལིང་སྦྲུལ་ཤ་དང་། །སྟར་བུ་
བུལ་ཏོག་བསྡེབས་པས་མ་ཞུ་བ། །གསར་རྙིང་ཀུན་དང་དུག་ཐབས་བསྡེབས་པས་



ལག་ལེན།
313
སྦྱོང་། །ཟངས་དྲེག་དོང་ག་འབུ་སྐྱོག་ཆུ་མ་རྩི། །སྡིག་སྲིན་ཁྲོན་བུ་སྔོན་བུ་ལྕམ་པའི་
འབྲུ། །བྱང་བ་ཨ་རུའི་རྩེ་མོ་སྲེད་དཀར་བ། །བསྡེབས་པས་དམུ་ཆུའི་ནད་རྣམས་
སྦྱོང་བར་བྱེད། །དེད་དཔོན་དུར་བྱིད་ཐར་ནུ་གཉིས་ཀྱི་སྟེང་། །བཙན་དུག་གླ་རྩི་གུ་
གུལ་གྲི་ཤ་དང་། །རེ་ལྕག་ཤུ་དག་ཆུ་རྩ་གི་ཝང་དང༌། །ཅུ་གང་མ་རུའི་རྩེ་མོ་སྦྱར་བ་
དྲིལ། །དྲག་པོ་བཅུ་གསུམ་ དྲག་པོ་བཅུ་གསུམ་ལ་སྨན་གཅིག་མི་ཚང་བ་གུར་གུམ་ཡིན་ཞེས་
པ་མཁས་པ་འགའ་རེས་གསུངས། ཞེས་བྱའི་སྦྱོར་བ་ནི། །ཚ་བ་གཉན་རིགས་སྤྱི་དང་ཁྱད་
པར་དུ། །བམ་རིམས་ནད་ཀུན་དྲག་པོའི་ལམ་ནས་སྦྱོང་། །ཐར་ནུ་སུམ་གཉིས་ཧོང་
ལེན་ཆུ་རྩ་དང་། །རེ་ལྕག་སྟག་སྐྱ་གླ་གུར་ཤུ་དག་དང༌། །འབྲུག་རུས་སྦྱར་བ་གཉན་
རྒོད་མ་ལུས་སྦྱོང་། །
༈ སྤྲུ་ནག་གླ་རྩི་མུ་ཟི་གུ་གུལ་དང་། ། ཤུ་དག་སྨན་ཆེན་ལྡོང་རོས་ཨ་རུ་
མཚུར། །སེར་ནག་གཉིས་བསྡེབས་བྲག་ཞུན་ཐང་གིས་ཕུལ། །གཉན་ཚད་སྤྱི་
བཤལ་ཁ་ལ་རྒྱས་འདེབས་ཏེ། །ཁྱད་པར་གཟེར་གྱི་རིགས་པ་བསྔགས་པ་ཡིན། །ཐར་
ནུ་གཙོར་སྨོས་དེ་སྟེང་ཨ་རུའི་རྩེ། །རེ་ལྕག་མེ་ཏོག་གསུམ་གྱིས་གཉན་གཟེར་
བཤལ། །ཁྱུང་ལྔའི་སྟེང་དུ་བྱང་ཁྲ་རྒྱ་ཚྭ་དང་། །མཚལ་དཀར་སྡིག་སྲིན་ཚ་ལ་
སྤོས་ཐལ་པོ། །བསྡེབས་པས་གཉན་ནད་འབྲས་རྣམས་སྦྱོང་བར་བྱེད། །བཙན་དུག་
གུར་གུམ་ཅུ་གང་གླ་རྩི་དང་། །གྲི་ཤ་གུལ་ནག་རེ་ལྕགས་ཆུ་རྩ་བསྡེབས། །རི་གཟར་
ཆབ་སྦྱོང་ནག་པོ་སུམ་འཁྲིལ་སྦྱོང་། །དེད་དཔོན་ཐར་ནུ་བཙན་དུག་རྒྱ་ཚྭ་དང་། །འཛིན་
པ་གླ་རྩི་གུ་གུལ་ཤུ་དག་དང་། །སྟག་ཤ་སྤྲུ་ནག་བསྡེབས་པས་རྣམ་རྒྱལ་དགུ །གཉན་
ནད་ཁ་མེད་ལ་སོགས་སྦྱོང་བར་བྱེད། །ཟངས་ཐལ་ཚ་ལ་ཤིང་མངར་རྒུན་འབྲུམ་
དང་༑ ༑རྒྱ་ཚྭ་ཤིང་ཚ་བསྡེབས་པ་ལྟར་བུ་ཡི། །ཁུ་བས་ཕུལ་བཏང་གློ་རྣག་མ་ལུས་
སྦྱོང་། །འོལ་མོ་སེ་དང་བ་སྤུ་མཛེ་ཚ་བསྡེབས། །མོ་ནད་མ་ལུས་སྦྱོང་བར་བྱེད་པ་
ཡིན། །ཁ་བསྒྱུར་སུམ་ཅུ་ཕྱི་མ་རྒྱུད་དུ་ལྟོས། །བཏང་ཐབས་གློ་བུར་མིན་པའི་ནད་



314
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་པོད་ལྔ་པ།
རིགས་ལ། །ཨ་རུའི་རྩེ་མོ་ལྕམ་རྩ་ཆུ་མ་རྩི། ། རྒྱམ་ཚྭ་པི་ལིང་བསྡུས་ཐང་དྲོ་འཇམ་
དང་༑ ༑ཟ་ཚོད་རྡོར་མེད་བཏང་བས་ནད་གཞི་སློང་། །འཁྲུ་དང་འཁྲོག་དང་ཅི་ཡང་
མེད་དང་གསུམ། །དེད་དཔོན་བཞི་པོའི་ཐུན་ཚོད་དེ་དད་དཔག །བཏང་དུས་བདེན་
པ་བརྗོད་ཅིང་གཟུངས་སྔགས་བགྲངས། །སྨན་བཏང་ཆུ་གྲང་ཁ་བཀྲུས་འགུལ་སྐྱོད་
སྤང་། །སྐྱུག་དོག་སྐྱུག་གཅོད་བྱ་ཐབས་སྔགས་ལེར་ལྟོས། །རྒྱུ་མ་འཁྲོག་ན་ཆུ་ཁོལ་
ཅུང་ཟད་བཏང་། །གཉིས་གསུམ་འཁྲུ་ན་ལྕགས་ཀྱིས་ཡང་ཡང་བསྐུལ། །སྟོང་གཟེར་
མ་ཆག་སྨན་མ་ཞུ་བ་ཡིན། ། རྒྱམ་ཚྭ་པི་ལིང་ཁུ་བ་བཏང་བས་འཇོམས། །བཤལ་
རྗེས་གཟེར་ན་འབྲས་བཙོས་ཁུ་བ་དོར། །མར་དཀར་ཨན་ཙམ་བཏབ་པ་བྱིན་པས་
སེལ། །ཁོག་ནད་ཀུན་ལ་དེ་རྗེས་ཟས་སྤྱོད་གཟབ། །མ་གཟབ་སྣོད་བཀྲུས་ནང་དུ་
དུག་གཡོས་འདྲ། །བཤལ་འབྱམས་གྱུར་ན་མི་དང་འབྲུག་གི་རུས། །དོམ་མཁྲིས་
བཏབ་བཏང་ཆད་པར་ལག་ལེན་ཡིན། །མགོ་བཤལ་ཚིགས་བཤལ་བྱ་བའི་ལག་
ལེན་ནི། །བྱང་བ་བར་གཤོག་ལྡན་པ་ཉི་ཤུ་གཅིག །རྒྱ་ཚྭ་སྲུབ་ཀ་ལྕེ་ཚ་དབྱེ་མང་
དང་༑ ༑་ཆུ་སེར་སྨན་གསུམ་ཅོང་ཞི་རྒྱ་མཚལ་དང༌། །མདུང་རྩེ་གངས་ཐིགས་ཆུ་རུག་
ནག་པོ་དང༌། །ཨ་ཝ་ནི་ལ་ཐོད་ཁྲ་སྦྱར་བའི་ཕྱེ། །སྦྲང་མ་བཙིར་བ་ཤུན་དོར་དེ་དང་
སྦྱར། །མགོ་གོ་ཡིན་ན་སྐྲ་བཞར་སུག་པའི་ཆུས། །ཚིགས་དང་མགོ་བོ་ན་ས་བཀྲུས་
ནས་སུ། །དེ་སྟེང་སྨན་འབྱར་སྲབ་མཐུག་ཤོག་བུ་ཙམ། །དེ་སྟེང་སྦང་མ་རློན་པ་སོར་
གང་གཞག །དེ་སྟེང་ཕྱིང་པ་ཆུར་སྦང་དཀྲིས་ནས་སུ། །སྨན་སྐམ་གྱུར་ན་ཆུ་སེར་མི་
དྲངས་པས། །འཕྱིང་པའི་སྟེང་དུ་ཆུ་ཡི་ཡང་ཡང་བྲན། །ཞག་གཅིག་བཞག་ལ་ཆེས་
གསལ་ཤིང་མངར་གྱི། ། ཁུ་བས་ལེགས་པར་བཀྲུས་ལ་ཆུ་བུར་རྣམས། །རུས་སོའི་
གཏོལ་ལ་ཆུ་སེར་བྱུགས་པར་བྱ། །ཁྲག་རླུང་སྟོང་ཚང་བཤལ་ལ་འདི་ལྟར་བྱ། ། ཨར་
ནག་ལི་ཤི་ཛཱ་ཏི་ལྷ་སྐྱ་དང་། །རྒྱམ་ཚྭ་ཨ་རུའི་མཆུ་དང་རྒྱ་ཚྭ་དང་། །འོལ་མོ་ཐར་ནུ་
དུར་བྱིད་ཤོག་ཤིང་དང་། །ཆ་སྙོམས་དར་མའི་གྲི་སྙིང་ཐུན་ལོག་བསྐྱེད། །རླུང་ཁ་
མཐོ་ན་རྩི་ཆེན་གོ་སྙོད་དང་། །མཁྲིས་པར་གསེར་མེ་དུག་ཉུང་བད་ཀན་ལ། ། ལྕམ་



ལག་ལེན།
315
དཀར་རྩ་བ་གང་ཤས་ཆེ་བ་བསྣན། ། སྙིང་ཞོ་ཤ་ཆེན་ཁ་ཚར་བཏབ་པ་དེ། །བུ་རམ་
རིལ་བུ་བསྒྲིལ་བ་ཆང་གིས་དབུལ། །གཉིས་གསུམ་འཁྲུས་ནས་རུས་ཁུའི་ལྕག་གིས་
ཕུལ། །ཨ་ཧོ། གསོ་རིག་ཞི་འཐུང་རུས་ཁམས་ལས་གྲུབ་པའི། །བཤལ་གྱི་ལག་ལེན་
རྡོ་རྗེ་ཕ་ལམ་འདིས། །ནད་རིགས་མ་ལུས་ཐོགས་མེད་གཅོད་པར་ནུས། །དེ་ཕྱིར་
འཚོ་བྱེད་རྣམས་ཀྱི་ལག་ཏུ་འཆང་། །འདི་ཡི་བྱེད་པོ་རིག་བྱེད་སྨྲ་བ་པོ། །སཱ་མུ་དྲ་ཡི་
མིང་ཅན་གཡར་ཁྲལ་བ། །གང་དེས་སློབ་དཔན་ཞལ་ཤེས་ཇི་བཞིན་དུ། །བཀོད་པའི་
ཡི་གེ་བ་ནི་རཏའོ། ། ཕན་ཐོགས་པར་གྱུར་ཅིག །སརྦ་མངྒ་ལཾ། །



༄༅། །སྨན་མར་གྱི་ལག་ལེ ན་བཅུད་དུ་
བསྡུས་པ་བདུད་རྩི་ཞེས་བྱ་བ་
བཞུགས་སོ། །



བཅུད་འདུས།
si
༄༅། །སྨན་མར་གྱི་ལག་ལེན་བཅུད་དུ་བསྡུས་པ་བདུད་རྩི་ཞེས་བྱ་བ་
བཞུགས་སོ། །
༄༅། །ཆོས་སྐུ་ཀུན་གསལ་འཇོ་སྒེག་མཐའ་བྲལ་ངོས། །ལོངས་སྐུ་སྤོས་
ཀྱི་གླང་པོ་ཆེར་བཞེངས་པ། །སྤྲུལ་སྐུའི་ཆར་རྒྱུན་འགྲོ་བའི་འཛིན་མ་ལ། །ཕན་
བདེའི་དབྱིག་སྩོལ་དོན་ཀུན་གྲུབ་པ་རྒྱལ། །རིགས་བཞི་མཁའ་འགྲོ་གཅིག་འདུས་
མཎ་དཱ་ར། །པད་རག་མདངས་འཛིན་གསང་བ་ཡེ་ཤེས་གྲགས། །སྨན་བཅུད་གསང་
ཆེན་བསྟན་མཛད་དཔལ་ལྡན་འཕྲེང་། །རྟག་ཏུ་བསྟེན་ནོ་སྲིད་ཞིའི་བཅུད་ཀུན་
སྩོལ། །བཀའ་དང་བསྟན་བཅོས་རྒྱ་མཚོ་ལས་འོང་པའི། །སྙིང་པོ་བཅུད་ཀུན་འདུས་
པའི་བདུད་རྩི་འདི། །མཐའ་ཡས་འགྲོ་བའི་གསོས་སུ་ཁོ་བོས་སྦྱིན། །སྐལ་ལྡན་དོན་
གཉེར་རྣམས་ཀྱི་སྙིམ་པས་ལོངས། ། སྨན་མར་བྱ་ཚུལ་ལག་ལེན་མི་འདྲ་བར། །མཁས་
རྣམས་བཞེད་ཚུལ་ཐ་དད་སྣང་ལགས་ཀྱང་། །འདི་ནི་ཆེས་ཟབ་སློབ་དཔོན་ལག་ལེན་
ལྟར། །གསལ་བར་བཀོད་པ་དེ་ཡང་བྱ་ཚུལ་ནི། །དང་པོ་སྨན་ཁུ་འདོན་པ་འདི་བཞིན་
བྱ༑ ༑ཤུག་འབྲས་བ་ལུ་མཚེ་དང་མཁན་པ་བཞི། །ཨ་བར་སྐྱུར་གསུམ་གངས་ཐིགས་
མ་ནུ་དང་། །སླེ་ཏྲེས་ཀནྡ་ཀ་རུ་ལྷ་སྐྱ་བཅས། །ཁུ་བུ་སུམ་གཉིས་བསྡུས་ལ་དེ་ཚད་
ཀྱི༑ ༑འབྲི་མཛོ་ ར་ལུག་གི་འོ་མ་འདྲེས་མི་རུང་། བརྒྱ་ཡི་འོ་མ་བཅུ་འགྱུར་སྦྱར། །སྣོད་དུ་
བསྐོལ་ལ་བར་མ་ཆད་པ་འཕྱར། །ཁོལ་ནས་འབྲི་མཛོ་བརྒྱ་ཡི་མར་གསར་པ། །འོ་
མ་སྐྱོགས་རེ་མར་སྲང་ལྔ་རེའི་ཚད། །དེ་ཉིད་ཕུན་འགྱུར་ཡིན་ཏེ་དཔེར་ན་ནི། །འོ་མ་
སྐྱོགས་བཅུ་མར་སྲང་ལྔ་བཅུ་དང་། །ཉེར་ལྔ་ཐོབ་པ་དེ་བཞིན་རྩིས་པས་འཐུས། །འོ་
མ་ཁོལ་ནས་མར་གཏུབ་ལག་པ་ཙམ། །འཕེན་ཞིང་དེ་ཉིད་སྔ་མ་མ་ཞུ་བར། །འཕྱར་



30
ལ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་གྲྭ་བ།
ཞིང་སྔ་མ་མ་ཞུ་ཕྱི་ནས་མར། །འཕེན་དུ་མི་རུང་འོ་མ་རུལ་བས་གཟབ། །དེ་ནས་
མར་རྫོགས་མེ་ནི་དལ་བུས་བཏང་། །ཐང་གི་བཅུད་ནི་འོ་མར་ཐིམ་པ་དང་། །འོ་བཅུད་
མར་ལ་ཐིམ་པ་དེ་ཡི་ཚེ། །མར་ཁུ་སྟེང་དུ་སིལ་གྱི་ཐོན་ནུས་འོངས། །དེ་ནས་མི་
འཕྱར་ཁོལ་བ་མ་ཆད་ཙམ། །མ་གཏོགས་མེ་ཆེ་དྲག་ན་ཚིག་པས་སྤངས། །དེ་ནས་
མཛུབ་མོ་མར་ཁུའི་དཀྱིལ་དུ་བཙུག །ཚ་རེག་མེད་ན་མེ་བཅད་མར་ཁུ་བཞུར། །འོ་
རོ་དོར་ལ་མར་ཁུ་མ་གྲང་གོང་། །བུ་རམ་ཀ་ར་སྦྲང་རྣམས་འདེབས་དུས་དེ། །ས་ཡི་
དྭངས་མ་བྲག་ཞུན་ཤ་ཡི་གསོས། །རྡོ་ཡི་དྭངས་མ་ཅོང་ཞི་རུས་པའི་གསོས། །ཤིང་གི་
དྭངས་མ་བུ་རམ་སྟོབས་ཀྱི་གསོས། །མེ་ཏོག་དྭངས་མ་སྦྲང་རྩི་མདངས་ཀྱི་གསོས།
།རྩི་ཡི་དྭངས་མ་མར་དཀར་བཅུད་ཀྱི་གསོས། ། ཤུག་འབྲས་བ་ལུ་མཚེ་དང་མཁན་
པ་བཞི། །དགུན་མི་སྐམ་པ་ཚེ་ཡི་གསོས་སུ་འགྱུར། །འདི་དགུའི་བཅུད་ལེན་སྲོག་
གཅོད་ནད་དགུ་གྲོལ། །རྒས་པའི་རྟགས་ནུབ་བཅུ་དྲུག་ལྟ་བུའི་ལུས། །སེངྒེའི་རྩལ་
ལ་གླང་པོ་ལྟ་བུའི་སྟོབས། །རྨ་བྱའི་མདངས་ལྡན་མགྱོགས་པ་ཅང་ཤེས་རྟ། །ཚེ་སྲོག་
ཉི་ཟླ་གཉིས་དང་མཉམ་པར་གསུང༌། །གཞན་རྣམས་བཅུད་ལེན་སྐབས་ཡིན་འདིར་
མི་དགོས། །བུ་རམ་སྒོར་ཞིང་གྲི་ཡིས་ལེགས་པར་བདར། །ཤ་སྤུ་སྤུང་འདྲ་བྱས་ལ་
ཀ་ར་བརྡུངས། །སྦྲང་ནི་ཆང་གི་ནང་དུ་བསྐོལ་ཏེ་དཀྲུག །རྣག་དྲི་བྲོ་དུས་མེ་བཅད་
ལག་པ་ཡིས། །འཛིན་ནུས་ཙམ་དུས་ལག་པར་མཉེད་ལ་འཐེན། །སྐག་ནས་ཞིབ་
པར་བརྡུང་ལ་དེ་གསུམ་པོ། །གོང་གི་མར་ཁུ་དྲོད་ཡོད་ཙམ་དུ་བཏབ། །དེ་ནས་ཁ་
བསྒྱུར་སྨན་འདེབས་འདི་ལྟ་སྟེ། །རླུང་ལ་ལི་ཤི་ཉེར་ལྔ་ཕྱེ་མ་འདེབས། །མར་སྲང་རེ་
ལ་སྨན་ཐུན་བཅུ་རེའི་ཚད། །ཡིན་ནོ་སྲོག་རླུང་རིགས་ལ་འདི་བཞིན་བྱེད། །གོང་གི་
ཐང་གཞན་མི་དགོས་སྙིང་ཞོ་ཤ །བརྒྱ་ཕྲག་བརྡུང་བའི་ཁུ་བ་སུམ་གཉིས་བསྡུས། །
དེ་ནས་འོ་མ་བླུག་སོགས་གོང་དང་འདྲ། །ཕྱེ་མ་ཨ་གར་བརྒྱད་དང་སོ་ལྔ་སོགས། །
གང་བབ་རིགས་པས་དཔྱད་ལ་འདེབས་པར་བྱ། །གློ་བ་སྨན་མར་དགོས་ཚེ་ཙནྡན་
བརྒྱད། །གསང་སྨན་བཅས་པ་དགུ་ཡི་ཕྱེ་མ་བཏབ། །འགྲེམ་རིགས་སྲོག་རླུང་ནད་ལ་



བཅུད་འདུས།
32
བཙན་དུག་གི །སྨན་མར་བྱེད་ན་ཁྱུང་རྒོད་དྲག་པོ་བཏབ། །ཆུ་སེར་གྲང་བའི་རིགས་
ལ་སྨན་མར་ནང་། །དངུལ་ཆུ་བཅོ་བརྒྱད་འདེབས་ཤིང་བྱིས་པ་ཡི། །སེར་རིགས་
གྲང་ནད་ཀུན་ལ་སེ་འབྲུ་ལྔ། །གོང་མོའི་ཤ་སྐམ་འདེབས་ཞིང་གྲང་རླུང་གིས། །ཕོ་
ལོང་སྦོས་ཞིང་འཁྲོག་ན་ཁ་རུ་ཚྭ། །རྒྱམ་ཚྭ་བསྣན་པའི་སེ་འབྲུ་ལྔ་པ་འདེབས། །
གསལ་བྱེད་སྨན་མར་བྱེད་ན་ལྕགས་སྦྲུལ་གྱིས། །མགོ་བོ་དུག་ཕྲལ་མིག་ལྡན་བཏབ་
པ་མཆོག །འོ་མའི་ནང་དུ་རིགས་བཟང་གསར་པ་ཡི། །མི་ཡི་ནུ་ཞོ་བསྣན་པ་མན་
ངག་ཡིན། །དེ་ནས་བཅུད་ལེན་བྱ་བའི་རིམ་པ་ནི། །གོང་གི་ས་ བྲག་ཞུན། རྡོའི་ ཅོང་
ཞི། དྭངས་མ་རྣམ་གཉིས་དང་། །ལྷ་ཡི་བདུད་རྩི་རྟག་ཏུ་སེར་པོ་ནི། །ཡོན་ཏན་བརྒྱད་
ལྡན་ཁྲག་མཁྲིས་ཚ་བ་འཇོམས། །ཀླུ་ཡི་བདུད་རྩི་དབང་པོ་ལག་པ་ནི། །སྨན་ནུས་
བརྒྱད་ལྡན་ལུས་སྟོབས་ཁུ་བ་བསྐྱེད། །དྲང་སྲོང་བདུད་རྩི་ཨ་རུ་གསེར་མདོག་ནི། །
ཡོན་ཏན་བརྒྱད་ལྡན་འདུ་བ་སྤྱི་རུ་སྙོམས། །འདི་གསུམ་གཙོ་བོར་བྱས་ལ་རྩ་བ་ལྔ། །
བ་རུ་སྐྱུ་རུ་བྲི་ཤ་ཙནྡན་གཉིས། །ཨ་གར་རིགས་གསུམ་བཟང་དྲུག་གི་ཝཾ་དང་། །གུ་
གུལ་དཀར་ནག་སྦྱར་བའི་ཕྱེ་མ་བཏབ། །ཐོད་བཟང་བླུག་ལ་གཞུང་བཞིན་སྒྲུབ་པར་
བྱ། །རོ་ཙ་བྱ་ན་ད་བྱིད་འབྱུང་ན་རབ། །ཁྱིམ་བྱའི་ཤ་དང་དབྱར་རྩྭ་དགུན་འབུ་དང་། །
མཆིལ་ཀླད་ཏིལ་དཀར་དབང་ལག་ར་མཉེ་ལ། །ཉེར་ཤིང་བ་སྤྲ་མི་ཡི་རླིག་འབྲས་
དང་༑ ༑ཁྱི་དཀར་འབྲས་བུ་འོ་འཐུང་ར་ལུག་གི །འབྲས་བུ་རྙེད་ཚད་མ་རུལ་སྐམ་པ་
བརྡུངས། །ཕྱེ་མ་དང་སྦྱར་བཅུད་ལེན་སྨན་མར་ནང་། །གོང་བཞིན་བཏབ་པས་སྨན་
མར་བརྟེན་པས་ན། །ནུབ་རེ་ལ་ཡང་བུད་མེད་བརྒྱ་སྤྱོད་ནུས། །ཁྱི་ལྕེ་ཕོ་མཚན་ལྡོང་
རོས་རུ་རྟ་དང༌། །གོ་བོའི་ཀླད་པ་ཕུག་རོན་བྲུན་སྦྱར་བ། །སྨན་མར་ལ་བཏབ་བུ་མོའི་
མཚན་མར་བྱུག །ཆགས་པ་ཆེ་ཞིང་རང་གི་ཆུང་མར་འགྱུར། །ཉ་ཀླད་སྨན་མར་
སྦྱར་བ་བུ་མོར་སྦྱིན། །ཟོས་པ་ཙམ་གྱིས་སྐད་ཅིག་རང་དབང་མེད། །ཅོང་ཞི་ཤིང༌
མངར་གླ་རྩི་དོམ་མཁྲིས་རྣམས། །སྨན་མར་སྦྱར་བ་ཕོ་ཡི་འདོད་པ་འཕེལ། །གེ་སར་
ཨུཏྤལ་སྔོན་པོ་སྨན་མར་སྦྱར། །ཕོ་མོ་གཉིས་ཀའི་ལྟེ་བར་བྱུག་པ་ཡི། །སྦྱོར་བ་རེམ་



32
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ་བོད་ལྔ་བ།
ཞིང་འདོད་པ་འཕེལ་བར་འགྱུར། །ད་བྱིད་མཆིལ་པ་སྡིག་སྲིན་གསུམ་པོ་ནི། །ཞོ་
རེ་མཉམ་པའི་ཕྱེ་མ་སྨན་མར་སྦྱར། །ཟོས་པས་ཕོ་རྟགས་སྦོམ་ཞིང་མཁྲེགས་པར་
འགྱུར། །ཁྱི་ཡི་ཕོ་མཚན་སྐམ་པོ་གུར་གུམ་དང་། །ག་བུར་ཚ་ལ་ཤིང་མངར་ཕུག་
རོན་བྲུན། །ད་བྱིད་སྦྱར་བ་སྨན་མར་ལ་བཏབ་ཀྱི། །རྡོ་རྗེ་ལ་བྱུག་སྦོམ་ཞིང་མཁྲེགས་
པར་འགྱུར། །ཧ་ཅང་ཐལ་དྲག་བྱང་བུལ་རྒྱ་སྐག་གཉིས། །ཞོ་རེ་ཞིབ་བཏགས་ཞུ་
མཁན་ཁུ་བ་བཏབ། །རྡོ་རྗེ་བཀྲུས་པས་འགྲེང་བ་ཞི་བར་འགྱུར། །ནས་སྔོན་རྗེན་ཕྱེ་
ར་ཐུག་འདྲེ་དང་སྦྱར། །འོ་མ་ལ་བཏབ་འཐུང་ཞིང་བྱུག་པ་ཡི། །བོང་བུ་ལྟ་བུར་ཀེར་
འགྲེང་སྤྱོད་པར་ནུས། །ཕན་ཆེ་བྱ་སླའི་གདམས་པ་ཨེ་མ་མཚར། །ཀྭ་ཡེ་དལ་རྟེན་ལྗོན་
པ་གསོ་རིག་ལོ་འདབ་རྒྱས། །བཀའ་བསྟན་དགོངས་དོན་ཡལ་ག་ལྡེམ་པའི་རྩེར། །ལག་ལེན་མེ་ཏོག་
ཆེ་ཕྲ་ཟེའུ་འབུར། །ཞལ་རྒྱུན་མངར་བའི་སྦྲང་རྩིའི་བཅུད་ཀྱི་ལྕི། །ཉམས་མྱོང་འབྲས་བུ་སྨིན་ལེགས་
སུ་མུཊྚ། །སྐྱེ་དགུའི་ནད་ཀྱི་ཚ་གདུང་ལས་སྐྱོབ་པའི། །ཕན་བདེའི་བསིལ་གྲིབ་འབྱུང་བའི་ལྗོན་པ་
ཡིས། །འགྲོ་བའི་བདེ་སྐྱིད་གཉེན་དུ་འདི་འགྱུར་ཤོག །འདི་ནི་ལབ་སྐྱབས་མགོན་མདོ་རྒྱུད་རྒྱ་མཚོས་
མཛད་པའོ། །བཀྲ་ཤིས།། །།



བར་བྱང་སྨོན་ཚིག
313
པར་བྱང་སྨོན་ཚིག
༈ རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང་། །
ཚིག་གི་ཟེགས་མ་རེས་ཀྱང་དུག་གསུམ་གྱི། ། །
དྲི་མ་ཡོངས་འཁྲུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཅེས་པ་འདི་ཡང་དེང་དུས་ཡིད་བསྲུབས་ཀྱིས་རྒྱུད་བརླམས་པའི་ཀླ་ཀློའི་སྡིག་སྤྱོད་
མི་བཟད་པས་གངས་ལྗོངས་ཆོས་ལྡན་གྱི་ཞིང་དུ་ཐུབ་པའི་བསྟན་པ་རིན་པོ་ཆེ་ཉིན་
མོའི་སྣང་བ་ལྟར་འབར་བ་དེ་ནི་མིང་གི་ལྷག་མ་ཙམ་དུ་ཉམ་ཉེས་པར་བྱས། ཕྱོགས་
དང་ཕྱོགས་ན་རྡུལ་ཕྲན་གྱི་མཚོན་ཆ་སོགས་གདུག་པའི་གནོད་འཚེ་གྱ་གྱུའི་སྦྱོར་
བ་ནི་ཉིན་རེ་བཞིན་དུ་དར་བ་སོགས་སྒོ་ཀུན་ནས་ལྔ་བདོའི་རྒུད་ཚོགས་མཚོ་ལྟར་
བརྡོལ་བ་འདི་དག་ལྷག་མེད་དུ་ཞི་ཞིང་། བྱང་ཕྱོགས་བོད་ཁ་བ་ཅན་དུ་བསྟན་པའི་མེ་
རོ་སླར་ཡང་སྔར་བཞིན་གསོས་ཏེ་རྒྱ་གར་འཕགས་པའི་ལྗོངས་འདིར་ཡང་ཐུབ་པའི་
བཞེད་དགོངས་དྲི་མ་མེད་པ་དར་རྒྱས་སུ་འཕེལ་སླད་དང་། འཛམ་གླིང་ཡངས་པའི་
ཁྱོན་ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་སེངྒེའི་རིང་ལུགས་སྒོ་ཀུན་ནས་
རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། ནང་བསྟན་གྲུབ་
མཐའ་རིས་མེད་ཀྱི་གསུང་རབ་དཔར་དུ་བསྐྲུན་དང་བསྐྲུན་འགྱུར་གང་ལའང་སྦྱར་
ཆོག་པའི་དགེ་བསྔོའི་སྨོན་ཚིག་ཏུ་ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་
ཡེ་ཤེས་བསྟན་འཛིན་རྒྱ་མཚོས་སྦྱར་བའོ།། །།



ཐུགས་རྗེ་ཆེ་ཞུའི་འཕྲིན།
324
རྒྱུ་སྦྱོར་བའི་དགེ་བསྔོའི་སྨོན་ཚིག
༈ ད་རེས་འཇམ་མགོན་རྒྱལ་བའི་བསྟན་པ་འཛིན་པའི་སྐྱེས་ཆེན་དམ་པ་ལྡན་
མ་ལབ་སྐྱབས་མགོན་དཔལ་གར་གྱི་དབང་ཕྱུག་དགྱེས་རབ་རྡོ་རྗེ་མཆོག་གི་གསུང་
འབུམ་པོད་ལྔ་ཅན་འདི་ཉིད་དངོས་སུ་པར་སྐྲུན་ཞུས་ནས་ཁྱེད་རྣམས་ཀྱི་སྤྱན་ལམ་
དུ་བསྟར་ཐུབ་པ་ནི། གཙོ་བོ་རྒྱུན་དུ་རང་ལ་དངོས་ཤུགས་བརྒྱུད་གསུམ་ནས་ཆོས་
དང་དཔལ་འབྱོར་གཉིས་ཀྱི་ཐོག་ལ་བཀའ་དྲིན་གྱིས་བསྐྱངས་པའི་དགེ་རྒན་དང་སྤུན་
མཆེད་ཉེ་འབྲེལ། གཞན་ཡང་དམིགས་བསལ་དུ་འོག་ཁོད་གཏོང་ཕོད་ཡངས་པའི་
སྐྱེ་བོ་དད་ལྡན་རྣམས་ཀྱིས་མ་བསྐུལ་རང་མོས་དང་གཞན་ཡང་མཚན་མ་འཁོད་པའི་
ཆོས་གྲོགས་ཡོངས་ཀྱིས་རོགས་རམ་གནང་བ་ལ་བརྟེན་ནས་བྱུང་བ་ཞིག་ཡིན་པས་
ཁོང་རྣམས་ལ་སྙིང་དབུས་ནས་ཐུགས་རྗེ་ལན་མང་ཞུ་རྒྱུ་མ་ཟད། ཁོང་རྣམས་ཀྱི་རང་
རང་གི་བསམ་དོན་མཐའ་དག་ཆོས་བཞིན་དུ་འགྲུབ་པ་དང་མཐར་ཐུག་རྣམ་མཁྱེན་
རྒྱལ་བའི་ས་ལ་མྱུར་དུ་རེག་པའི་སྨོན་འདུན་གྲངས་མེད་ཞུ།
མཚན།
ཧིན་སྒོར།
བསེ་ཚང་ཀུན་དགའ་དོན་གྲུབ་དང༌།
བསེ་ཚང་དཀོན་མཆོག་ལྷ་མོ་ཟུང་ནས། ༢༥༠༠༠
༢༽ ཤཱཀྱ་བཟོད་པ། །
དབང་ཕྱུག་ཚེ་རིང་།
དགེ་ལེགས་བསོད་ནམས།
༥༠༠༠
བསྟན་འཛིན་རབ་ཡངས།
བསྡོམས་ཧིན་སྒོར།
༤༥ ༠༠༠
མང༌།
༥༠༠༠
༣
༥༠༠༠
༤
༥༠༠༠



ཨུ༄༅། །ལྡན་མ་སྐྱབས་མགོན་དཔལ་དབང་ཆེན་དགྱེས་རབ་རྡོ་རྗེའི་
གསུང་འབུམ་བཞུགས་སོ། །
Collected work of Denma Kyabgon Gyerab Dorje.
MMMMMMMMMMMENPAMMMMMMMM
*************
M
ཞུ་སྒྲིག་པ། དཔེ་སྒྲིག་འགན་འཁུར་བ། པར་རྩ་འཇུག་མཁན།
དཀར་ཆག་དང་ས་བཅད་སྒྲིག་སྦྱོར་བ།
བྱམས་པ་ཆོས་དབང་།
r+++
+
+009 Mar
ཞུ་དག་པ།
སེར་བྱེས་ལྷ་རམས་པ་བསོད་ནམས་ཆོས་གྲགས།
བྱམས་པ་ཆོས་དབང་།
222222222222བm
ཕྱི་ལོ་ ༢༠༡༢ ལོར་རྒྱ་གར་གྱི་རྒྱལ་ས་དྷི་ལི་ནས་ཐེངས་དང་པོ་པར་དུ་བསྐྲུན།
Compiler, Typesetting & Book Layout: Jampa Choewang.
Printed at New Delhi, India.
First published 2012



འབྲེལ་གཏུག་ཁ་བྱང༌།
Jampa Choewang, Sera Je Denma # 28, P.O Bylakuppe - 571104,
Dist Mysore, Karnataka State, S.INDIA.
Phone: 0091-9845418035 Email: jchoewang@gmail.com



[z/zགF་
༢༠༡༢
༧ སྐྱབས་མགོན་དགྱེས་རབ་རྡོ་རྗེའི་གསུང་འབུམ།
པོད་ཕྲེང༌།
[[ald-
